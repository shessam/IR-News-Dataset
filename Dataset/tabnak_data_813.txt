tabnak_data###برگزاری آزمون های اسفندماه علوم پزشکی منوط به تصمیم قرارگاه کرونا###https://www.tabnak.ir/fa/news/961099/برگزاری-آزمون-های-اسفندماه-علوم-پزشکی-منوط-به-تصمیم-قرارگاه-کرونا###['اجتماعی', 'دانشگاه']###2020-02-23 11:07:00###۹۶۱۰۹۹###['برگزاری', 'آزمون', 'اسفند', 'علوم پزشکی', 'تصمیم', 'قرارگاه کرونا', 'کرونا', 'ویروس کرونا']
1
1	رئیس مرکز سنجش آموزش پزشکی گفت: تاکنون آزمون های اسفندماه دانشجویان علوم پزشکی برقرار است و هر گونه تصمیم گیری درباره تعویق آن منوط به تصمیم قرارگاه کرونا وزارت بهداشت است.
2	به گزارش تابناک، دکتر آبتین حیدرزاده افزود: در حال حاضر تمام آزمون‌های اسفندماه گروه علوم پزشکی شامل آزمون داروسازی، آزمون‌های علوم پایه پزشکی و دندانپزشکی و پیش کارورزی پزشکی در ۸ اسفند برگزار خواهد شد.
3	وی افزود: امروز در کمیته علمی و ستاد قرارگاه کرونا وزارت بهداشت درباره وضعیت برگزاری آزمون‌ها تصمیم گیری می‌شود و شرایط مشخص شده و اطلاع رسانی می‌شود.
4	رئیس مرکز سنجش آموزش پزشکی یادآور شد: در حال حاضر تمام آزمون‌های اسفندماه برقرار است و به مراکز برگزار کننده آزمون‌ها نیز توصیه‌های ایمنی اعلام شده و وسایل استریل دست و هوا نیز در اختیار آنها گذاشته ایم.
5	ضمن اینکه این امکان را فراهم کرده ایم که اگر داوطلبی مبتلا به بیماری حاد تنفسی است جدا از سایرین بنشیند و برای سایر داوطلبان در صورت علاقمندی ماسک داده می‌شود.
6	وی خاطرنشان کرد: هم اکنون سوالات آزمون‌های علوم پزشکی طراحی شده است و در قرنطینه‌های لازم نگهداری می‌شود.
7	آزمون‌ها به صورت کاغذی و الکترونیک هستند و در صورت نیاز به تکثیر آمادگی لازم وجود دارد.
8	حیدرزاده اظهار داشت: کمتر از هزار نفر در آزمون داروسازی شرکت می‌کنند و حدود ۳ هزار نفر نیز در آزمون‌های پیش کارورزی و علوم پایه پزشکی و دندانپزشکی شرکت خواهند کرد.
