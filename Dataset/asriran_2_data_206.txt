asriran_2_data###هند، موشکی حامل ۱۴ ماهواره به فضا پرتاب کرد###https://www.asriran.com/fa/news/700491/هند-موشکی-حامل-۱۴-ماهواره-به-فضا-پرتاب-کرد###['بین الملل']###2019-11-27 10:19:00###۷۰۰۴۹۱###['هند', 'موشک', 'ماهواره']
11
1	سازمان تحقیقات فضایی هند (ایسرو) صبح روز چهارشنبه موشک سنگین پی اس ال وی سی ۴۷ به همراه ۱۴ ماهواره را از مرکز ساتیش باهاوان در ایالت اندرا پرادش با موفقیت به فضا پرتاب کرد.
2	به گزارش ایرنا به نقل از شبکه خبری "ان دی تی وی" در روز چهارشنبه، با پرتاب این موشک، سازمان ایسرو به رکورد پرتاب موفقیت آمیز ۳۰۰ ماهواره خارجی دست یافت.
3	سازمان ایسرو در بیانیه ای اعلام کرد: ماهواره کارتوسات ۳ که متعلق به هند است می تواند تصاویر با کیفیت بالا از زمین تهیه کند و در فاصله ۵۰۴ کیلومتری از سطح زمین قرار گرفته است.
4	سایر ماهواره های پرتاب شده توسط موشک سازمان ایسرو متعلق به کشور آمریکا است.
5	این بیست و یکمین پرتاب موفقیت آمیز موشک پی اس ال وی سی ۴۷ با قابلیت حمل ماهواره های سنگین و فوق سنگین محسوب می شود.
6	در ماه سپتامبر بود که ماموریت اعزام کاوشگر هند به کره ماه در مرحله آخر با شکست مواجه شد.
7	کاوشگر هند موسوم به ویکرام قرار بود در قطب جنوب ماه فرود آید اما این کاوشگر در فاصله دو کیلومتری سطح ماه ارتباط خود را با اتاق کنترل از دست داد.
8	ماموریت پیشین هند به ماه چندرایان ۱ نام داشت.
9	در این ماموریت هند یک ماهواره در مدار کره ماه قرار داد.
10	هند همچنین یک ماهواه به کره مریخ اعزام کرده است که این ماموریت "مانگلایان" نام گرفته است.
11	سازمان تحقیقات فضایی هند(ایسرو) به دنبال توسعه تکنولوژی بومی جهت استفاده دوباره از موشک های استفاده شده این سازمان است.
12	سازمان تحقیقات هوا و فضای هند(ایسرو) در سال گذشته با ثبت رکود بی سابقه پرتاب ۱۰۴ ماهواره با یک موشک به فضا از جزیره کوچک 'سریهاریکوتا' در جنوب هند با پشت سرگذاشتن رقبای بزرگی همچون روسیه و آمریکا، تاریخ ساز شد.
13	جزیره کوچک 'سریهاریکوتا' درصنعت فضایی هند، حکم دماغه 'کاناورال' در ایالت فلوریدای آمریکا را دارد که تاکنون موشک های فضایی وماهواره های بسیاری از این جزیره به فضا پرتاب شده است.
14	سکوی پرتاب موشک جزیره 'سریهاریکوتا' تاکنون با پرتاب بیش از ۲۰۰ ماهواره از کشورهای مختلف، میزبان برنامه های جاه طلبانه فضایی هند است.
15	در بیشتر سفرهای فضایی و پرتاب فضاپیماها از مبدا هند از راکت خوش سابقه پی اس ال وی ( Polar Satellite Launch Vehicle) استفاده می شود.
