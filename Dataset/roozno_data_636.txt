roozno_data###استراتژی انگلیس برای کرونا: پیرها قرنطینه شوند تا نگیرند، جوان ها به مرور بگیرند###http://roozno.com//fa/news/418448/استراتژی-انگلیس-برای-کرونا-پیرها-قرنطینه-شوند-تا-نگیرند-جوان-ها-به-مرور-بگیرند###[]###2020-03-15 14:26:00###۴۱۸۴۴۸###['انگلیس', 'کرونا']
1
1	مقامات بهداشتی بریتانیا امروز (یکشنبه) تایید کردند که برنامه آنها شامل قرنطینه کردن افراد بالای 70 سال در این کشور است.
2	با اقدامات و اظهارات مقامات بریتانیا طی روزها و هفته‌های گذشته به نظر می‌رسد استراتژی دولت بریتانیا برای مقابله با ویروس کرونا خریدن زمان از سویی و پذیرش واقعیت همه‌گیری این ویروس در این کشور طی ماه‌های آتی است به همین خاطر اقدامات دولت "بوریس جانسون" نخست وزیر بریتانیا در مقابله با ویروس کرونا با انتقادات داخلی زیادی همراه شده است.
3	به گزارش روز نو ، دولت "بوریس جانسون" به تاسی از دولت ترامپ در آمریکا طی روزها و هفته‌های آغازین ورود ویروس کرونا به کشورهای متبوعشان به این ویروس کم‌توجهی کرده و حتی آن را مورد تمسخر قرار دادند.
4	ترامپ و جانسون در اظهارات مشابهی ویروس کرونا را مورد تمسخر قرار دادند و حتی ترامپ بزرگنمایی خطر ویروس را یک تاکتیک سیاسی از سوی دموکرات‌های مخالف خود دانست.
5	بوریس جانسون هم در اظهاراتی گفته بود به هنگام ملاقات بیماران در بیمارستان با همه آنها دست داده است.
6	دولت بریتانیا طی روزهای گذشته اقدامات احتیاطی و کنترلی زیادی درباره لغو تجمعات انجام نداده و حتی جشنواره اسب سواری سالانه "چنتلهام" طی روزهای گذشته و زیر سایه تهدید شیوع گسترده کرونا در بریتانیا طبق روال همه‌ساله با حضور انبوه جمعیت برگزار شد.
7	حضور جمعیت در جشنواره اسب سواری چنتلهاماستراتژی انگلیس برای کرونا: پیرها قرنطینه شوند تا نگیرند، جوان ها به مرور بگیرندبوریس جانسون در اظهارات جدیدش تاکید کرده اکثریت مردم بریتانیا به این ویروس مبتلا خواهند شد.
8	او با لحنی سخن گفته که گویی چاره‌ای جز ابتلای 6070 درصد از جمعیت بریتانیا طی ماه‌های آتی به این ویروس نیست.
9	از سوی دیگر مقامات بهداشتی بریتانیا امروز (یکشنبه) تایید کردند که برنامه آنها شامل قرنطینه کردن افراد بالای 70 سال در این کشور است.
10	برنامه‌ای که نشان می‌دهد دولت بریتانیا اقدامات کنترلی چندانی جز در قرنطینه قرار دادن افراد پرریسک انجام نخواهد داد و این انتظار را خواهد داشت تا اکثریت جمعیت زیر 70 سال این کشور در یک فرایند با شبی منطقی و آرام طی ماه‌های آتی به این ویروس مبتلا شده و سیستم ایمنی بدن آنها "پا تن " این ویروس را ساخته و نسبت به آن مقاوم شوند.
11	با این حال اگر این سیاست را برنامه قطعی دولت بریتانیا طی هفته‌ها و ماه‌های آتی به حساب بیاوریم باید تاکید کرد که این سیاست اقدامی پرمخاطره است و با توجه به ناشناخته بودن ویروس کرونا جدید (کووید 19) به طور دقیق مشخص نیست عوارض ابتلا به این ویروس چه خواهد بود؛ از سوی دیگر مرگ و میر بسیاری از مبتلایان جوان و بدون بیماری زمینه‌ای در کشورهای مختلف درگیر نشان می‌دهد اطلاعات پیشین درباره این ویروس نیازمند بازبینی مجدد است و ممکن است هم درصد مرگ و میر این ویروس بالاتر از رقم میانگین 2 درصد بوده باشد و هم اینکه ابعاد و الگوی رفتار تهاجمی ویروس نسبت به بدن مبتلایان ناشناخته‌تر از برآوردهای اولیه بوده باشد؛ چون طی هفته‌های گذشته در کشورهای درگیر کرونا بخشی از فوتی‌های ناشی از کرونا از میان جوانان و حتی افراد سالم و ورزشکار بوده است.
12	کرونابه همین خاطر نشریه تایمز مالی بریتانیا (فایننشال تایمز) در گزارشی رویکرد و برنامه دولت بوریس جانسون در مقابله با ویروس کرونا را یک "قمار خطرناک" توصیف کرده است؛ قماری که با توجه به کمتر شناخته بودن ویروس کرونا جدید و نبود واکسن و درمان مشخص برای آن ممکن است عوارض و پیامدهای گسترده و فاجعه باری برای جامعه بریتانیا یا هرکشوری که استراتژی مشابه را اتخاذ کرده، داشته باشد.
13	الگوی مبارزه چینی‌ها با ویروس کرونا و مهار و قرنطینه این ویروس در یک منطقه محدود در این کشور (الستان هوبی و شهر ووهان) نشانگر این واقعیت است که دستکم چینی‌ها توانسته‌اند بدون همه‌گیری گسترده این ویروس و ابتلا میلیون‌ها نفر از جمعیت این کشور به کرونا، از طریق به صفر رساندن ارتباطات اجتماعی افراد و قرنطینه مبتلایان و افراد مشکوک، این ویروس به شدت واگیر را مهار و کنترل کنند؛ بنابراین به نظر می‌رسد راهی هست که بتوان مانع ابتلای اکثریت جمعیت به ویروس کرونا شد؛ هر چند نباید قضاوت عجولانه و شتاب زده داشت و باید منتظر نتایج عملی سیاست مهار چینی‌ها طی هفته‌های آتی هم نشست.
