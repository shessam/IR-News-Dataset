tabnak_data###دیدار اردوغان با رئیس پارلمان کویت###https://www.tabnak.ir/fa/news/954411/دیدار-اردوغان-با-رئیس-پارلمان-کویت###[]###2020-01-25 17:16:00###۹۵۴۴۱۱###['اردوغان', 'کویت', 'پارلمان']
1
1	رئیس جمهوری ترکیه با رئیس پارلمان کویت در شهر استانبول دیدار کرد.
2	به گزارش ایسنا، به نقل از خبرگزاری رسمی کویت "کونا"، رجب طیب اردوغان، رئیس جمهوری ترکیه در کاخ "وحید الدین" واقع در شهر استانبول با مرزوق الغانم، رئیس پارلمان کویت دیدار کرد.
3	این دیدار پشت درهای بسته و بدون حضور خبرنگاران انجام شد و یک ساعت و بیست دقیقه به طول انجامید.
4	در جریان این دیدار دو طرف در خصوص موضوعات مربوط به همکاری میان دو کشور و آخرین تحولات منطقه به بحث و تبادل نظر پرداختند.
5	مرزوق الغانم در جریان این دیدار بر تمایل کویت به تحکیم روابطش با ترکیه تاکید کرد.
6	رئیس پارلمان کویت و رئیس جمهوری ترکیه همچنین به بررسی سرمایه‌گذاری‌های کویت در ترکیه پرداختند.
7	مصطفی شنطوب، رئیس پارلمان ترکیه نیز روز پنجشنبه در مقر پارلمان در آنکارا با الغانم دیدار کرد.
