roozno_data###ایتالیا در روز اول قرنطینه کامل: خیابان‌ها خلوت شدند (+عکس) / خروج از خانه فقط برای سه دلیل###http://roozno.com//fa/news/417772/ایتالیا-در-روز-اول-قرنطینه-کامل-خیابان‌ها-خلوت-شدند-عکس-خروج-از-خانه-فقط-برای-سه-دلیل###[]###2020-03-11 10:26:00###۴۱۷۷۷۲###['ایتالیا', 'قرنطینه کامل']
1
1	این محدودیت‌ها شامل حمل‌و‌نقل عمومی نمی‌شود تا فعالیت‌های اقتصادی در کشور ادامه یابد و مردم بتوانند به سر کار خود بروند.
2	نخستین روز ایتالیا بعد از اعلام قرنطینه سراسری برای مقابله با کرونا موضوع گزارش رسانه‎های مختلف جهان است.
3	به گزارش روز نو : در متن منتشر شده رویترز می‌خوانیم:ایتالیا امروز سه‌شنبه با خیابان‌های خلوت و متروکه روبه‌رو شد.
4	امروز اولین روز اعمال سراسری و کشوری قرنطینه (محدودیت رفت و آمد) در ایتالیا برای مقابله و کاهش بدترین شیوع کرونا در اروپاست.
5	نخست‌وزیر ایتالیا (جوزپه کونته) در ساعت‌های پایانی دیروز دوشنبه، قرنطینه سراسری کشور را اعلام کرد.
6	این محدودیت قبل از این در منطقه ثروتمند "لمباردی" در شمال این کشور و بخش‌هایی از مناطق نزدیک آن اعمال شده بود.
7	زنی درحال گرفتن عکس سلفی با ماسک در یک مرکز خرید در میلان ایتالیا/ عکس: رویترزعکس: رویترزنخست‌وزیر ایتالیا، دوشنبه شب (دیشب) در نشست خبری، برقراری قرنطینه در سراسر این کشور را اعلام کرد و گفت: "زمانی برای هدر دادن نداریم.
8	آمارها حکایت از افزایش ناگهانی در تعداد مبتلایان، کارمندان و کارکنان بخش‌های ویژه بیمارستان‌ها و متاسفانه در تعداد جان‌باختگان دارد.
9	باید عادت‌هایمان را تغییر بدهیم.
10	عادت‌هایمان باید الان تغییر کند.
11	نخست وزیر گفته است که این محدودیت‌ها شامل حمل‌و‌نقل عمومی نمی‌شود تا فعالیت‌های اقتصادی در کشور ادامه یابد و مردم بتوانند به سر کار خود بروند.
12	براساس مقررات قرنطینه، رفت و آمدها کاهش می‌یابد و مکان‌های عمومی، بسته می‌شوند.
13	نمایی از کلوسئوم خالی در شهر رم ایتالیا/ عکس: رویترزنخست‌وزیر ایتالیا همچنین با انتشار توییتی، مردم را به تحمل مسوولیت خود تشویق کرد و نوشت: "آینده ایتالیا در دستان ماست.
14	بیایید همه ما با ارائه چیزی برای منافع عمومی، نقش‌مان را ایفا کنیم".
15	مسوولان از مردم خواسته‌اند حداقل در سه هفته آینده، از جابه‌جایی خودداری کنند مگر برای کار، رفع نیازهای بهداشتی و سلامتی و موارد اضطراری و در غیر این صورت در خانه‌های خود باقی بمانند.
16	هر فردی که بخواهد رفت و آمد داشته باشد باید یک فرم را پر کرده، در آن دلایل خود را برای رفت و آمد بنویسد و آن را همراه خود داشته باشد.
17	همچنین تجمع‌های بزرگ و برنامه‌هایی که قرار است در فضای آزاد برگزار شوند مانند برنامه‌های ورزشی ممنوع شده‌اند.
18	رستوران‌ها و میخانه‌ها نیز باید در ساعت 6 عصر تعطیل شوند.
19	مدارس و دانشگاه‌ها هم تا روز سوم ماه آوریل آینده بسته خواهند ماند.
20	فروشگاه‌های بسته در ایتالیا/ عکس: رویترزروزنامه ایتالیایی "کوریره دلا سرا" تیتر زد: " الان کل ایتالیا بسته است".
21	در صبح زود، خیابان‌های رم نسبت به روزهای عادی، به شکل ترسناکی، آرام‌تر بود.
22	حرکت خودروها برعکس روزهای پرترافیک گذشته روان بود.
23	در شهر میلان (پایتخت اقتصادی ایتالیا) هم صحنه‌های مشابهی می‌توان دید.
24	این شهر مقررات سختگیرانه‌تر رفت و آمد را اجرا می‌کند.
25	مغازه‌ها و فروشگاه‌ها تا زمانی می‌توانند باز باشند که مشتریان فاصله حداقل یک متری را میان خود حفظ کنند.
26	عکس: رویترزتصمیم قرنطینه کامل ایتالیا پس از آن گرفته شد که آمارهای ابتلا و مرگ کرونا افزایش یافت و شیوع گسترده‌تر آن را نشان داد.
27	تا پایان روز دوشنبه بیش از 9 هزار و 172 نفر در ایتالیا به کرونا مبتلا شده و بیش از 463 نفر جان باخته‌اند.
28	این آمار بالاترین میزان کشتار کرونا در خارج از چین به شمار می‌آید.
29	عکس: رویترزعکس: رویترزعکس: رویترزعکس: رویترزنماییی کلی از پله‌های اسپانیایی در رم ایتالیا/ عکس: رویترز
