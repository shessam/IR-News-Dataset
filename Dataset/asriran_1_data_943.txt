asriran_1_data###کارکنان رسانه‌ها، بیمه بیکاری می گیرند###https://www.asriran.com/fa/news/723392/کارکنان-رسانه‌ها-بیمه-بیکاری-می-گیرند###['اجتماعی ']###2020-04-14 14:59:00###۷۲۳۳۹۲###['بیمه', 'بیکاری', 'رسانه']
6
1	خبرنگاران و کارکنان رسانه‌های مشمول قانون کار که شغل خود را در سال‌جاری از دست داده‌اند یا فعالیت آنها در ماه‌های اسفند ۹۸، فروردین و اردیبهشت ۹۹ به دلیل شیوع ویروس کرونا (حوادث غیرمترقبه) به حالت تعلیق در آمده؛ مشمول بیمه بیکاری هستند و برای درخواست بیمه بیکاری نیاز به مراجعه حضوری ندارند.
2	به گزارش معاونت مطبوعاتی و اطلاع‌رسانی وزارت فرهنگ و ارشاد اسلامی، برای پیشگیری از شیوع کرونا و حفظ سلامت خبرنگاران و کارکنان رسانه مشمول قانون کار و تامین اجتماعی، متقاضیانی که شغل خود را از دست داده اند، از این پس برای ثبت درخواست بیمه بیکاری نیاز به مراجعه حضوری ندارند و به منظور رعایت مهلت قانونیِ بیمه بیکاری، می توانند به سامانه ثبت درخواست بیمه بیکاری مراجعه کنند.
3	براساس ابلاغیه معاون روابط کار وزارت تعاون، کار و رفاه اجتماعی و رئیس سازمان تامین اجتماعی، ثبت درخواست متقاضیان بیمه بیکاری بدون نیاز به مراجعه حضوری به ادارات تعاون، کار و رفاه اجتماعی و کاریابی های غیردولتی تا پایان اردیبهشت ماه سال ۱۳۹۹ از طریق سامانه الکترونیکی ثبت درخواست متقاضیان بیمه بیکاری انجام می شود.
4	حاتم شاکرمی، معاون روابط کارِ وزارت تعاون، کار و رفاه اجتماعی و مصطفی سالاری، رئیس سازمان تامین اجتماعی در ابلاغیه ای مشترک با اشاره به اقدامات وزارت تعاون، کار و رفاه اجتماعی برای ارائه خدمات بهتر در حوزه حمایت از مشاغل و بیمه بیکاری به جامعه هدف تاکید کردند: سامانه الکترونیکی ثبت درخواست متقاضیان بیمه بیکاری برای انجام امور متقاضیان بدون نیاز به مراجعه حضوری به ادارات تعاون، کار و رفاه اجتماعی و کاریابی‌های غیردولتی و همچنین حذف مراحل حضور و غیاب مقرری بگیران بیمه بیکاری طراحی شده و تا پایان اردیبهشت فعال است.
5	در ادامه این دستورالعمل آمده است: بر اساس این دستورالعمل ضروری است ادارات تعاون، کار و رفاه اجتماعی استان ها پس از اخذ درخواست متقاضیان واجد شرایط بیمه بیکاری که حداکثر تا پایان اردیبهشت ماه در سامانه مربوطه ثبت نام می‌کنند، نسبت به بررسی غیرحضوری کلیه شرایط قانونی لازم، اقدام و بدون نیاز به طی روال معمول و طرح موضوع در کمیته های مربوطه، در صورت احراز شرایط قانونی برای دریافت مقرری بیمه بیکاری بابت ماه های اسفند ۱۳۹۸ و فروردین و اردیبهشت ۱۳۹۹ نسبت به ارسال لیست مشمولین به شعب تامین اجتماعی مربوطه جهت برقراری مقرری بیمه بیکاری اقدام کنند.
6	در این ابلاغیه همچنین تاکید شده است استمرار پرداخت مقرری بیمه بیکاری پس از پایان ۳ ماه اسفند، فروردین و اردیبهشت مستلزم رسیدگی حضوری و طرح پرونده در کمیته های دو نفره خواهد بود.
7	همچنین شعب تامین اجتماعی موظفند در چارچوب قوانین مربوطه و در اسرع وقت نسبت به برقراری بیمه بیکاری برای افراد مشمول برای مدت زمان مقرر در این دستورالعمل اقدام و نتیجه را به ادارات مربوطه و متقاضی اعلام کنند.
8	راهنمای ثبت نام متقاضیان دریافت مقرری بیمه بیکاریکارگران دارای قراداد دائم و قرار داد موقت: قبل از تکمیل فرم ثبت نام، بندهای مربوط به شرایط ثبت نام کنندگان را به طور دقیق مطالعه فرمایید.
9	کارگران با قرارداد مدت موقت چنانچه در پایان مدت قرارداد از کار بیکار شوند در صورت داشتن حداقل یکسال سابقه در آخرین کارگاه و دارا بودن آخرین قرارداد ونامه عدم نیاز می توانند درخواست بیمه بیکاری خود ر ا از طریق این در گاه ثبت نمایند.
10	کارگران فاقد قرارداد (دائم) یا اخراج شده در اثنای قرارداد باید ابتدا در مراجع حل اختلاف کار نسبت به ثبت دادخواست (بازگشت به کار و سایر مزایای قانونی) اقدام نموده و پس از قطعی شدن رأی مبنی بر احراز اخراج غیرارادی درخوست بیمه بیکاری خود را در این درگاه ثبت نمایند.
11	مطابق قانون بیمه بیکاری متقاضیان مکلف می باشند حداکثر ظرف۳۰ روز از تاریخ بیکاری با اعلام مراتب بیکاری درخواست بیمه بیکاری خود را ثبت نمایند.
12	عدم ثبت درخواست ظرف۳۰ روز از تاریخ بیکاری با ارائه عذر موجه و تشخیص هیأت حل اختلاف کار (اداره کار محل) تا سه ماه امکان پذیر خواهد بود.
13	ثبت درخواست در این سامانه قطعی نمی باشد و می بایست متقاضی در زمان مقرر جهت ادامه فرآیند بیمه بیکاری به اداره کل محل کار خود مراجعه نماید.
14	مدارک مورد نیاز جهت مراجعه به اداره کارمدارک عمومی: شناسنامه، کارت ملی، دفترچه بیمه، یک قطعه عکس، کارت پایان خدمت (آقایان)، آخرین مدرک تحصیلیاتمام قرارداد: آخرین قرارداد، نامه عدم نیازدائمی، اثنای قرارداد: اولین دادخواست، دادنامه قطعی مراجع حل اختلاف کار
