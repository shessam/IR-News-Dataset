roozno_data###تكرار اختلاف###http://roozno.com//fa/news/413311/تكرار-اختلاف###[]###2020-02-13 09:23:00###۴۱۳۳۱۱###['اصولگرایان', 'وحدت جناح']
1@@@2@@@3
1	دست‌نيافتني‌تر از آنچه بود كه فكرش را مي‌كردند؛ حتي برنامه‌ريزي‌ها و نشست و برخاست‌هاي يك‌ ساله هم نتوانست تغييري در روند گذشته ايجاد كند و تبديل به يك برگ زرين در تاريخ فعاليت اصولگرايان شود.
2	بحث بر سر «وحدت» و «ليست مشترك» اصولگرايان است.
3	موضوعي كه سيدابراهيم رييسي از اواسط سال 97 در قالب شوراي وحدت آن را كليد زد؛ البته پس از چند ماه با حكم رهبري، راهي قوه قضاييه شد و ناچار سكان آن به دست غلامعلي‌ حدادعادل افتاد اما كشتي شوراي ائتلاف هم به سرنوشت «جمنا» دچار شد و آخر و عاقبتش چيزي جز به گل نشستن نبود.
4	ليست شوراي ائتلاف و انتقاد از صدر تا ذيلبه گزارش روز نو :بالاخره پس از جدال‌هاي پشت پرده و گله‌هاي پنهان و عيان نهايتا دوشنبه هفته جاري ليست شوراي ائتلاف نهايي و منتشر شد.
5	انتشار اين ليست همان و به اوج رسيدن اختلافات و انشقاق بيشتر نيز همان.
6	ماجرا تا آنجا پيش رفت كه حتي محمدباقر قاليباف به عنوان سرليست احتمالي اصولگرايان در صفحه توييتر و اينستاگرام خود از اين ليست انتقاد كرد و رسما گفت كه اين ليست مورد تاييدش نيست.
7	هر چند آن ‌طور كه سيدياسر جبراييلي از كانديداهاي اصولگرايان گفته بود، اختلاف قاليباف بر سر بيرون ماندن وحيد يامين‌پور از اين ليست بود اما اختلافات تنها به پايداري و طيف قاليباف ختم نشد و كم‌كم انتقادات به اين ليست از تعداد اقتصاددانان گرفته تا تركيب حضور احزاب بيشتر شد و اين انتقادات به جايي رسيد كه غلامعلي حدادعادل، رييس شوراي ائتلاف نيروهاي انقلاب ترجيح داد، سكوتش را در اين رابطه بشكند و به انتقادات پاسخ دهد.
8	او به ايلنا گفت:«اين ليست شوراي ائتلاف نسبت به فهرست‌ دوره‌هاي گذشته يك ليست متفاوت است چراكه ما تلاش كرديم «جوانگرايي» را كه مدنظر رهبري بوده و نياز امروز انقلاب است، رعايت كنيم.
9	» حدادعادل ادامه مي‌دهد:«در اين دوره ما اسامي 18 نفر از جوانان را در ليست قرار داديم و در چنين شرايطي طبيعي است كه عده‌اي آنها را نشناسند يا اسامي تعدادي از اشخاصي كه به لحاظ سن و سابقه انتظار دارند در ليست حضور داشته باشند در فهرست نباشد بنابراين اينكه برخي گلايه داشته باشند براي ما تعجب‌آور نيست.
10	» رييس شوراي ائتلاف مي‌گويد:«در اين دوره از انتخابات تعداد داوطلبان بسيار زياد بود و در نتيجه‌ آن شايد از هر 100 نفر يك نفر در ليست قرار گرفته باشد در نتيجه ممكن است در ميان 99 نفر ديگر گلايه‌هايي موجود باشد اما ما سعي مي‌كنيم ان‌شاءالله مجلس خوبي تشكيل شود.
11	اميدوار بوديم به ليستي واحد در جريان اصولگرايي برسيم البته هنوز هم من نااميد نيستم.
12	»ماجراي اختلاف حدادعادل و آقاتهرانيپس از نامه‌نگاري‌هاي حدادعادل و آقاتهراني، دعواي اصولگرايان بيشتر از هر زمان ديگري عيان شد اما ماجراي اين جدال‌ها كجا بود؟ اين پرسش را غلامرضا مصباحي‌مقدم، سخنگوي جامعه روحانيت در نشست ‌خبري‌اش چنين توضيح مي‌دهد كه «دنبال اين بوديم كه جريان انقلابي به هم بپيوندند و از مدت‌ها پيش ۳۱ حزب در جلسات جامعه روحانيت كه با احزاب اصولگرا انجام مي‌شد، حضور داشتند و همان وقت هم از جبهه پايداري دعوت شد و حتي يك جلسه هم با حضور جبهه پايداري در خانه آقاي موحدي‌كرماني برگزار كرديم و آنان اعلام آمادگي براي وحدت كردند اما تاكنون كه به نتيجه‌اي نرسيديم.
13	»شكست وحدت«اميدوار بوديم به ليستي واحد در جريان اصولگرايي برسيم البته هنوز هم من نااميد نيستم.
14	» اين را مصطفي ميرسليم، رييس شوراي مركزي حزب موتلفه اسلامي مي‌گويد، كسي كه از همان روزهاي ابتدايي به ‌طور قطع از وحدت كامل اصولگرايان سخن مي‌گفت اما در اين واپسين لحظات آنقدر آتش اختلافات شعله‌ور شده است كه ميرسليم هم به اين وحدت با ترديد نگاه مي‌كند و مي‌گويد:«اميدوارم نفسانيات بر افراد غلبه نكند تا بتوانيم به يك جبهه اصولگرايي برسيم.
15	» هر چند حدادعادل و ميرسليم نمي‌خواهند صراحتا به شكست ائتلاف اصولگرايان اعتراف كنند اما مرتضي آقاتهراني، دبيركل جبهه پايداري پرده از اين به «وحدت نرسيدن» برمي‌دارد.
16	او به تسنيم مي‌گويد:«جبهه پايداري بيشتر از آنكه به دنبال ارايه ليست در انتخابات پيش ‌رو باشد به دنبال وحدت در جريان انقلاب است.
17	»احتمال ائتلاف پايداري‌ها و نواصولگرايانصحبت‌هاي ديروز مرتضي آقاتهراني، دبيركل جبهه پايداري درباره وحدت، ليست و عقايدش درباره مجلس آينده بيشتر از هر كسي به مذاق قاليباف كه به تازگي به دليل اختلاف با شوراي ائتلاف نواي جدايي سر داده است، خوش آمد؛ تا آنجا كه در توييتي نوشت:«مصاحبه آقاتهراني را ديدم، فرصت خوبي براي وحدت نيروهاي انقلاب ايجاد شده است.
18	ليست را قطعي نكرده‌ايم تا ان‌شاءالله نتايج خوبي حاصل شود.
19	» همين چند خط نشان مي‌دهد، قاليباف و نواصولگرايان همراهش چندان بدشان نمي‌آيد به‌ جاي شوراي ائتلاف به جبهه پايداري بپيوندد و ليستي مشترك با آنها ارايه بدهند البته اين گمانه‌زني‌ها از چند روز پيش مطرح بود به وي‍ژه آن زمان كه قاليباف با انتشار عكسي از ليست شوراي ائتلاف در توييترش نوشت: «پاي وعده‌هايم ايستاده‌ام و اين ليست قابل تاييد نيست.
20	» و «وحيد يامين‌پور» كه اين روزها به خط قرمز قاليباف تبديل شده است با بازنشر اين توييت او را خطاب قرار داد و نوشت: فرصت هنوز وجود دارد؛ از آنجا كه نام يامين‌پور در ليست جبهه پايداري به چشم مي‌خورد به نظر مي‌رسيد كه منظور او از «فرصت» هم كاسه شدن با جبهه پايداري باشد و حالا اين اظهارات قاليباف اين گمانه را تقويت مي‌كند.
21	چند ليست در 3 روزاز شنبه تا امروز كه ديگر رسما تبليغات انتخاباتي آغاز شده، زمزمه‌هاي چند ليست از درون اردوگاه اصولگرايي به گوش مي‌رسد كه حداقل 3 ليست آن قطعي شده است.
22	اولين ليست همان ليست پر حرف و حديث شوراي ائتلاف است كه قرار بود، ليست اصلي اين جريان باشد اما وقتي اختلافات به ميان آمد در اين عزم وحدت نيز مشكل‌ها افتاد و جبهه پايداري نيز اعلام كرد كه ليست جداگانه‌اي ارايه خواهد كرد.
23	در اين ميان ليستي موسوم به «ياس» نيز كه مخفف(ياران انقلاب، سلام) است، اعلام موجوديت كرده است؛ ليستي كه البته اصولگراست اما معلوم نيست، كدام طيف از جناح راست آن را ساماندهي كرده باشند.
24	البته در اين ميان برخي احزاب اصولگرا مانند مستقلين و اعتدالگرايان نيز اعلام كردند در انتخابات ليستي معرفي نمي‌كنند.
25	هر چند اين تعدد ليست‌ها در جريان اصولگرايي يك نشان از تفرقه و اختلاف است اما يك احتمال ديگر هم وجود دارد و آن اينكه در غياب حضور پرقدرت اصلاح‌طلبان جناح راست، نياز به يك رقيب دارد تا مشاركت در انتخابات را افزايش دهد و در چنين فضايي راهي جز ايجاد يك رقابت درون‌جناحي باقي نمي‌ماند؛ موضوعي كه جواد آرين‌منش از فعالان سياسي اصولگرا نيز آن را تاييد مي‌كند.
26	او رقابت‌هاي انتخاباتي در مشهد با توجه به عدم ارايه ليست از سوي اصلاح‌طلبان را درون‌اصولگرايي مي‌داند و مي‌گويد:«علاوه بر ليست شوراي ائتلاف ليست‌هاي خوبي در حال شكل‌گيري است و اتفاقا تعدد ليست‌ها در شرايط كنوني كه اصلاحات در صحنه حضور ندارد نه‌ تنها مغاير با وحدت نيست بلكه براي ايجاد فضاي رقابتي و افزايش مشاركت مردم لازم هم هست.
27	»
