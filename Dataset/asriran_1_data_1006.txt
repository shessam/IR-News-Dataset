asriran_1_data###نفتکش ایرانی در ونزوئلا پهلو گرفت###https://www.asriran.com/fa/news/730085/نفتکش-ایرانی-در-ونزوئلا-پهلو-گرفت###['اجتماعی ']###2020-05-24 10:10:00###۷۳۰۰۸۵###['نفتکش', 'ونزوئلا', 'تحریم نفتی']
4
1	نخستین نفتکش از پنج نفتکش حامل بنزین برای ونزوئلا، به این کشور رسید.
2	به گزارش ایسنا، سفارت ایران در ونزوئلا در توییتی از ورود این نفتکش که توسط نیروهای نظامی ونزوئلا اسکورت می شد، خبر داد.
3	رویترز روز جمعه به نقل از آمار رفینیتیو آیکان گزارش کرده بود نفتکش فورچون که با پرچم ایران در حرکت است، نخستین نفتکش از پنج نفتکش ایرانی حامل سوخت به مقصد ونزوئلا است که روز جمعه به دریای کارائیب نزدیک شد.
4	این نفتکش پس از عبور از کانال سوئز، با سیگنال ماهواره ای روشن در حرکت بوده و چهار کشتی دیگر مسیر مشابه فورچون را در اقیانوس آتلانتیک طی می‌کنند.
5	ونزوئلا بزرگترین ذخایر نفت جهان را در اختیار دارد اما به دلیل سالها سوء مدیریت و این اواخر تحریمهای آمریکا، با کمبود شدید بنزین مواجه شده است.
6	مقامات این کشور طی دو ماه گذشته بنزین را جیره بندی کرده و کنترل جایگاههای سوخت را به ارتش سپرده اند.
7	ونزوئلا به دلیل عرضه ناکافی از سوی پالایشگاههای شرکت نفتی دولتی PDVSA، با کمبود شدید بنزین مواجه شده است و جایگاههای سوخت در این کشور به دلیل نبود سوخت، چندین هفته است که به وضعیت نیمه تعطیل درآمده اند.
8	پالایشگاههای PDVSA که ۱.
9	۳ میلیون بشکه در روز ظرفیت تولید دارند تا مارس با حدود ۱۰ درصد ظرفیتشان فعالیت کردند.
10	بر اساس گزارش بلومبرگ به نقل از یک منبع آگاه، دولت ترامپ سرگرم بررسی گزینه های خصمانه برای جلوگیری از کمک ایران به دولت نیکلاس مادورو، رییس جمهور ونزوئلا است.
11	مشاوران رییس جمهور آمریکا خواستار یک رویکرد محتاطانه برای اجتناب از شعله ور شدن تنشها میان دو کشور بر سر تامین اندکی سوخت شده‌اند.
12	یک گروه از تکنسینهای ایرانی در راستای کمک فنی ایران به ونزوئلا، در حال حاضر سرگرم کار در پالایشگاههای کوردون و آموای شرکت نفتی دولتی PDVSA هستند.
13	شرکت PDVSA با دریافت مواد شیمیایی از ایران که با هواپیما ارسال شده، در تلاش است تا واحدهای کرکینگ کاتالیتیکی که برای تولید بنزین ضروری است را در پالایشگاه "ال پالیتو" به ظرفیت ۱۴۶ هزار بشکه در روز و پالایشگاه "کاردون" به ظرفیت ۳۱۰ هزار بشکه در روز راه اندازی کند.
