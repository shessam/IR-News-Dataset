roozno_data###عراقچی: اینستکس تقریبا به مراحل عملیاتی رسیده است###http://roozno.com//fa/news/415642/عراقچی-اینستکس-تقریبا-به-مراحل-عملیاتی-رسیده-است###[]###2020-02-26 16:55:00###۴۱۵۶۴۲###['عراقچی', 'اینستکس']
1
1	معاون سیاسی وزیر خارجه با بیان اینکه اینستکس تقریبا به مراحل عملیاتی رسیده، گفت: در جلسه امروز کمیسیون مشترک تأکید کردیم که بدون برآورده شدن انتظاراتمان در حوزه‌های اقتصادی بازگشت کامل ایران به برجام مقدور نیست.
2	به گزرش روز نو :عراقچی: اینستکس تقریبا به مراحل عملیاتی رسیده استسید عباس عراقچی معاون سیاسی وزیر امور خارجه ایران که برای شرکت در نشست کمیسیون مشترک برجام در سطح معاونان و مدیران سیاسی ایران و گروه 1+4 در وین حضور دارد، بعدازظهر امروز (چهارشنبه) در پایان این نشست در جمع خبرنگاران به تشریح گفتگوهای انجام شده پرداخت و گفت: نشست کمیسیون مشترک برجام هر سه ماه یک بار برگزار می‌شود و آخرین وضعیت اجرای برجام هم در حوزه هسته‌ای و هم در حوزه رفع تحریم‌ها را بررسی می‌کند و این روال از قبل از اجرایی شدن برجام تا الان در جریان بوده است.
3	وی افزود: موضوع اصلی در جلسه امروز بحث تاثیرات خروج آمریکا و بازگشت تحریم‌‌های آمریکا علیه ایران بود که در این جلسه بررسی شد و اینکه چگونه می‌توان به نوعی منافع اقتصادی ایران از برجام را تامین کرد.
4	*تأکید مجدد اعضای باقیمانده بر حفظ برجام/اینستکس تقریبا به مراحل عملیاتی رسیدهمعاون سیاسی وزیر خارجه ایران خاطرنشان کرد: همه اعضای باقیمانده در برجام در این جلسه مجددا بر اهمیت برجام تأکید کردند و اینکه این توافق مهم بین‌المللی است و جنبه‌های امنیتی و اقتصادی دارد و باید حفظ شود و حمایت خود را مجددا اعلام کردند و به ویژه حمایت خود را از ابتکاراتی که منجر شود ایران از منافع اقتصادی ناشی از برجام بهره‌مند شود، اعلام کردند.
5	عراقچی افزود: در این جلسه ایده‌های جدی‌تر و متمرکزتری که از سوی کشورهای اروپایی برای تقویت سازوکار اینستکس ارائه شد.
6	اینستکس تقریبا به مراحل عملیاتی رسیده است و اینکه چگونه می‌توان آن را تقویت کرد، مورد بحث قرار گرفت.
7	*بدون برآورده شدن انتظارات ما در حوزه‌های اقتصادی بازگشت کامل ایران به برجام مقدور نیستاین دیپلمات ارشد کشورمان در عین حال خاطرنشان کرد: انتظارات ما از برجام محدود به این موارد نیست و انتظارات گسترده‌ای طبق خود برجام است.
8	به دلیل برآورده نشدن آن انتظارات، ایران تعهداتش در برجام را در پنج قدم کاهش داد و تعهدات جدی خود در حوزه غنی سازی و هسته‌ای را کاهش داده، ولی اعلام کردیم که حاضریم تعهدات خود را از سر بگیریم، به شرط اینکه انتظارات ما از برجام محقق شود.
9	وی گفت: به نوعی برجام از نوعی تعادلی برخوردار شده که متاسفانه تعادلی که در سطح پایین است.
10	با بازگشت تحریم‌ها، انتظارات اقتصادی ایران برآورده نشد و در مقابل ایران تعهداتش را کاهش داد.
11	با این حال تلاش کشورهای باقیمانده در برجام برای حفظ برجام ادامه دارد و جمهوری اسلامی ایران هم در هر جلسه و از جمله این جلسه تأکید کرده که بدون برآورده شدن انتظارات ما در حوزه‌های اقتصادی بازگشت کامل ایران به برجام مقدور نیست.
12	عراقچی افزود: با این حال ما نیت حفظ برجام را کماکان داریم و در این جهت تلاش می‌کنیم.
13	نشست کمیسیون مشترک برجام در سطح معاونان و مدیران سیاسی وزارت خارجه‌های ایران و گروه ۱+۴ (آلمان، فرانسه، روسیه، چین و انگلیس) امروز به مدت حدود یک ساعت و نیم در هتل پله کوبورگ وین برگزار شد.
