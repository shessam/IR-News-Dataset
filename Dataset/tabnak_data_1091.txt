tabnak_data###کشته شدن عضو شورای ولایتی لوگر افغانستان در کابل###https://www.tabnak.ir/fa/news/964479/کشته-شدن-عضو-شورای-ولایتی-لوگر-افغانستان-در-کابل###[]###2020-03-08 17:12:00###۹۶۴۴۷۹###['افغانستان', 'کابل', 'لوگر']
1
1	یکی از اعضای شورای ولایتی لوگر و سه تن از محافظان شخصی‌اش در کابل کشته شدند.
2	به گزارش ایسنا، به نقل از خبرگزاری اسپوتنیک، سید قریب الله سادات، یکی از اعضای شورای ولایتی لوگر امروز (یکشنبه) اعلام کرد، نصیر غیرت، یکی از اعضای این شورا به همراه سه محافظ شخصی‌اش در کابل کشته شدند.
3	این رویداد صبح امروز در منطقه "کارته نو" کابل رخ داد.
4	خبرگزاری طلوع نیوز افغانستان به نقل از مقامات پلیس محلی گزارش داد، غیرت و محافظان شخصی‌اش توسط افراد مسلح ناشناسی که به طرف خودروی آنها تیراندازی می‌کردند، کشته شدند.
5	در همین حال قریب الله سادات اعلام کرد که غیرت در حال بازگشت به ولایت لوگر بود.
6	تاکنون هیچ گروه شبه‌نظامی مسؤولیت این حمله را برعهده نگرفته و افراد مسلح نیز فرار کرده‌اند.
7	پلیس کابل در حال انجام تحقیقات پیرامون این رویداد است.
