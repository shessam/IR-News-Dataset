roozno_data###چرا ایران با کمک آمریکا برای مقابله با کرونا مخالفت کرد؟###http://roozno.com//fa/news/419698/چرا-ایران-با-کمک-آمریکا-برای-مقابله-با-کرونا-مخالفت-کرد###[]###2020-03-26 12:20:00###۴۱۹۶۹۸###['ایران', 'کمک آمریکا']
1
1	پیشنهادی که وزیر خارجه آمریکا از آن صحبت کرد، توهین آمیز و بی ارزش بود، به این دلیل که ارزش آن از ۱۰۰ میلیون دلار فراتر نرفته و شامل دولت‌های متعددی از جمله ایران می‌شود و این بدان معناست که سهم ایران از این مبلغ، تنها چند میلیون، آن هم به در قالب تجهیزات پزشکی قدیمی و بی فایده آمریکا می‌شود.
2	به گزارش روز نو :عبدالباری عطوان، تحلیلگر مشهور جهان عرب در رای الیوم نوشت: تصمیم نظام ایران برای مخالفت با پیشنهاد کمک دولت آمریکا برای مقابله با ویروس کرونا، درست بود؛ به این دلیل که اولا پیشنهاد مذکور، توهین آمیز بود، ثانیا آمریکا قابل اطمینان نیست و ثالثا، خود آمریکا به تجهیزات پزشکی برای مقابله با این بیماری نیاز دارد.
3	به گزارش سرویس بین الملل «انتخاب»، در ادامه این مطلب آمده است: حسن روحانی ضمن تمسخر این پیشنهاد، گفت: اگر دولت آمریکا این پیشنهاد را با انگیزه های انسانی و بخاطر ملت ایران داده، بهتر بود که تحریمهایی را بردارد که باعث گرسنگی بیش از 81 میلیون ایرانی و در نهایت، تضعیف سیستم ایمنی آنها می شود، که شرط اساسی مقاومت در برابر این ویروس کشنده است.
4	پیشنهادی که وزیر خارجه آمریکا از آن صحبت کرد، توهین آمیز و بی ارزش بود، به این دلیل که ارزش آن از 100 میلیون دلار فراتر نرفته و شامل دولتهای متعددی از جمله ایران می شود و این بدان معناست که سهم ایران از این مبلغ، تنها چند میلیون، آن هم به در قالب تجهیزات پزشکی قدیمی و بی فایده آمریکا می شود.
5	صحبتهای رهبر جمهوری اسلامی در توصیف ایالات متحده مبنی بر اینکه «آمریکا خبیث ترین دشمن ایران است و از کجا معلوم که این کمک ها منجر به ماندگاری این ویروس در کشور یا تسریع در روند شیوع آن نشده و تلاشها برای مبارزه با ویروس را بی اثر نکند»، کاملا مطابق با واقعیت بود.
6	این سقوط و شکست پر سر و صدای ترامپ و دولت او در آزمون کرونا در سطح داخلی و بین المللی، عجیب و غافلگیر کننده نبود.
7	دولت ایالات متحده در مبارزه با اثرگذاری این ویروس و در اختیار داشتن امکانات لازم برای مقابله با آن، شکست سختی خورد و دلیل مهم ما برای این ادعا، جای گرفتن نیویورک و تعدادی دیگر از ایالتهای آمریکا در لیست مناطق کرونا زده در این کشور است.
8	خدا را شکر می کنیم که دولتهای بزرگی مثل چین، روسیه و کوبا هستند که از انسانیت، کفایت و پیشرفت علمی لازم برخوردارند و به کمک ایران، ایتالیا و اسپانیا می شتابند؛ همانطور که 9 هواپیمای روسی که حامل تجهیزات پزشکی بودند، در فرودگاههای ایتالیا فرود آمدند و پیش از آن نیز چین و کوبا کمک های خود را ارسال کردند؛ این در حالی است که کوبا یک دولت فقیر و کوچک در مقایسه با آمریکایی است که هیچ اقدام مفیدی انجام نداده و تحریمهای تجاری خود را حتی در مورد هم پیمانان و شرکای اروپایی اش لغو نکرده است.
9	این رفتار آمریکا منعکس کننده حالتی از تکبر و برتر انگاری نژادی است و دقیقا همین رفتارها، باعث ایجاد شک و تردید در مورد ایالات متحده و تغذیه نظریه توطئه ای شده که در آن، آمریکا متهم اصلی تولید این ویروس و انتشار آن به دولتهایی نظیر ایران، چین و ایتالیا می شود.
