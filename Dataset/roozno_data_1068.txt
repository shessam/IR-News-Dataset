roozno_data###روحانی: اتحادیه اروپا اقدامات برای توازن در تعهدات برجام را انجام دهد###http://roozno.com//fa/news/428530/روحانی-اتحادیه-اروپا-اقدامات-برای-توازن-در-تعهدات-برجام-را-انجام-دهد###[]###2020-05-26 15:24:00###۴۲۸۵۳۰###['روحانی', 'اتحادیه اروپا']
1
1	رئیس‌جمهور گفت: انتظار ما از سوئیس در این شرایط حساس افزایش تحریم‌های غیرانسانی آمریکا علیه ایران، این است که نقش موثرتری ایفا کند.
2	به گزارش روز نو : به نقل از پایگاه اطلاع رسانی ریاست جمهوری، حجت الاسلام و المسلمین حسن روحانی رئیس جمهور روز سه شنبه در تماس تلفنی با رئیس جمهور سوئیس با بیان اینکه ملت سوئیس همواره در نگاه مردم ایران از جایگاه احترام آمیزی برخوردار بوده است، گفت: در شرایط سخت و حساس امروز که همه کشورها با شیوع ویروس کرونا مواجه هستند، تحریم های غیر قانونی آمریکا و افزایش فشار اقتصادی شرایط را برای مردم ایران سخت تر کرده است.
3	وی با استقبال از اقدام سوئیس در راه اندازی سازوکار مالی، بر لزوم فعال تر شدن این سازوکار مالی تاکید کرد و افزود: ایجاد این سازو کار می تواند در این شرایط سخت تاثیر گذار باشد و انتظار داریم با فعال تر شدن این سازوکار مالی، مواردی از منابع مالی ایران در برخی کشورها از این مسیر عملیاتی شود.
4	رئیس جمهور در بخش دیگری از این گفتگو با اشاره به اهمیت حفظ برجام به عنوان یک توافق بین المللی، اظهار داشت: ضرورت دارد که اتحادیه اروپا بویژه سه کشور اروپایی در قبال حفظ برجام اقدامات لازم را برای ایجاد توازن در اجرای تعهدات برجامی انجام دهند و سوئیس هم می تواند کمک کند تا پایه های برجام استحکام یابد.
5	روحانی همچنین با تاکید بر ضرورت توسعه و تعمیق روابط با سوئیس در زمینه های اقتصادی، علمی و بهداشتی، به اشتراک گذاشتن تجربیات در زمینه مقابله با ویروس کرونا را مورد تاکید قرار داد و افزود: برای توسعه و تعمیق روابط اقتصادی، علمی و بهداشتی با سوئیس آمادگی کامل داریم و امیدواریم تلاش های دو کشور در مسیر صلح و ثبات و انسان دوستی ادامه داشته باشد.
6	رئیس جمهور سوئیس نیز با تبریک عید سعید فطر به دولت و مردم ایران، توسعه روابط با جمهوری اسلامی را مورد تاکید قرار داد و از اشتراک تجربیات دو کشور در زمینه مقابله با ویروس کرونا استقبال و ضرورت همکاری وزارت خانه های بهداشت دو کشور در این زمینه را مورد اشاره قرار داد.
7	«سیمونتا سوماروگا» با بیان اینکه سوئیس همچنان تلاش خود برای فعالتر شدن ساز وکار مالی سوئیس نسبت به ایران را انجام خواهد داد، گفت: وام درخواستی ایران از صندوق بین المللی پول برای مقابله با بیماری کووید ۱۹ می تواند از طریق این سازوکار مالی عملیاتی شود.
8	رئیس جمهور سوئیس با ابراز تاسف از خروج آمریکا از برجام بر ضرورت حفظ این توافق بین المللی تاکید کرد و گفت: برای حفظ برجام همه تلاش خود را انجام خواهیم داد و سایر طرف های اروپایی را نیز بر این امر و عمل به تعهدات ترغیب خواهیم کرد.
