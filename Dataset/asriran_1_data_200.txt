asriran_1_data###چگونه از کرونا ویروس در امان بمانیم؟###https://www.asriran.com/fa/news/711315/چگونه-از-کرونا-ویروس-در-امان-بمانیم###['اجتماعی ']###2020-01-30 08:38:00###۷۱۱۳۱۵###['کرونا', 'ویروس', 'چین']
6@@@7
1	کرونا خانواده بزرگی از ویروس‌ها هستند که می‌توانند از سرماخوردگی گرفته تا سندرم تنفسی حاد (SARS) و سندرم تنفسی خاورمیانه (MERS)، عفونت ایجاد کنند.
2	به گزارش ایسنا، کرونا ویروس‌ها زئونوتیک هستند، به این معنی که هم به انسان‌ها و هم به حیوانات منتقل می‌شوند.
3	کروناویروس به سیستم تنفسی حمله می‌کند و منجر به آسیب‌هایی در ریه می‌شود.
4	این ویروس بسیار مسری است و از طریق تماس با هر چیزی که به آن آلوده شده باشد، تنفس، سرفه یا عطسه، قابل‌ انتقال است.
5	علائم این درست شبیه سرماخوردگی و آنفلوآنزا است؛ علائمی مانند آبریزش بینی، سردرد، سرفه، تب، تنگی نفس، لرزش و درد بدن و در موارد شدیدتر، عفونت می‌تواند به ویژه در افراد مسن، مبتلایان به بیماری‌های قلبی و خودایمنی، باعث ذات‌الریه، سندرم حاد تنفسی، نارسایی کلیه و حتی مرگ شود.
6	هنوز هیچ واکسنی برای کروناویروس وجود ندارد.
7	با این حال برای جلوگیری از عفونت کرونا باید همان کارهایی را که برای پیشگیری سرماخوردگی توصیه می‌شود، انجام داد؛ مانند استفاده از صابون‌های ضدباکتری و اسپری‌های حاوی الکل و شستشوی دست‌ها.
8	وزارت بهداشت کشورمان نیز تاکید دارد که عملیات غربالگری و شناسایی بیماران کرونا در مرزهای کشور به هیچ عنوان مانع صد در صدی برای ورود این بیماری به داخل کشور نیست و مردم بویژه کودکان، سالمندان و بیماران مراقب سلامت خود باشند.
9	چند توصیه وزارت بهداشت در پیشگیری از ابتلا به کروناویروس عبارت است از: دستان خود را چند بار در روز به مدت ۲۰ ثانیه با آب و صابون بشویید.
10	اگر آب و صابون در دسترس شما نیست با یک ضدعفونی کننده الکلی دستان خود ر ا بشویید.
11	با دستان کثیف چشم‌ها، بینی و دهان خود را لمس نکنید.
12	موقع عطسه و سرفه دهان و بینی خود را با دستمال بپوشانید و بعد دستمال را دور بیندازید.
13	از ارتباط نزدیک با کسانی که بیمار هستند اجتناب کنید.
14	پخت صحیح و کامل گوشت و تخم مرغ بسیار توصیه می‌شود.
15	اشیایی را که در طول روز لمس می‌کنید ضدعفونی کنید.
16	اگر بیمار هستید در خانه بمانید.
