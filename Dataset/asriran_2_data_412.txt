asriran_2_data###تهران فردا آلوده‌تر می‌شود###https://www.asriran.com/fa/news/703533/تهران-فردا-آلوده‌تر-می‌شود###['اجتماعی ']###2019-12-14 16:43:00###۷۰۳۵۳۳###['هوای آلوده', 'آلودگی هوا']
5
1	نگاهی به وضعیت آلودگی هوای استان تهران در بسیاری از ایستگاه‌های سنجش آلودگی حاکی از وضعیت قرمز است و سازمان هواشناسی اعلام کرده فردا هوا آلوده‌تر نیز خواهد شد.
2	به گزارش مهر، داده‌های اعلامی مرکز پایش آلودگی هوا نشان می‌دهد در بسیاری از ایستگاه‌های سنجش آلودگی هوای شهر تهران شاخص آلودگی هوا در وضعیت قرمز و بالاتر از ۱۵۰ است.
3	بررسی ایستگاه‌های سنجش آلودگی هوا در سطح استان تهران وضعیت وخیم‌تری را نشان می‌دهد.
4	شاخص آلودگی هوای کنونی در ایستگاه دانشگاه تهران ۱۵۸، پیشوا ۶۶، ملارد ۱۵۷، آتی‌ساز ۱۶۷، پاکدشت ۱۵۵، امام خمینی ۱۶۴، ورامین ۱۵۴، قرچک ۱۵۸، علم و صنعت ۱۶۹ و پارک رازی ۱۴۶ است.
5	همزمان سازمان هواشناسی نیز اعلام کرده به دلیل پایداری هوا طی امروز و فردا و روز دوشنبه، آلودگی هوا در شهرهای صنعتی و پرجمعیت از شرایط کنونی نیز فراتر خواهد رفت.
6	صادق ضیائیان مدیرکل پیش‌بینی و هشدار سریع سازمان هواشناسی کشور گفته روز یکشنبه و دوشنبه افزایش غلظت آلاینده ها در شهرهای صنعتی و پرجمعیت را در شهرهای تهران، کرج، اراک و اصفهان در حد ناسالم برای تمامی گروه‌ها شاهد خواهیم بود و توصیه کرده افراد مبتلا به بیماریهای قلبی یا ریوی ، سالمندان و کودکان باید از فعالیت طولانی و سنگین خارج از منزل خودداری ورزند و افراد دیگر نیز باید فعالیتهای طولانی یا سنگین خارج از منزل را کاهش دهند.
