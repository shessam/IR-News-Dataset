asriran_1_data###نفت سنگین ایران گران شد###https://www.asriran.com/fa/news/709107/نفت-سنگین-ایران-گران-شد###['اقتصادی']###2020-01-16 10:48:00###۷۰۹۱۰۷###['نفت سنگین']
1@@@2
1	طبق جدیدترین گزارش ماهانه اوپک، تولید نفت ایران در دسامبر سال ۲۰۱۹ به ۲.
2	۰۹۲ میلیون بشکه در روز رسید و نفت سنگین ایران بیش از سه دلار در هر بشکه گران شد.
3	به گزارش ایسنا، گزارش اوپک برمبنای آمار منابع ثانویه نشان می‌دهد که تولید نفت ایران در ماه میلادی گذشته به ۲.
4	۰۹۲ میلیون بشکه در روز رسید که ۱۵ هزار بشکه در روز در مقایسه با تولید ۲.
5	۱۰۷ میلیون بشکه در روز در نوامبر، کمتر بوده است.
6	طبق آمار منابع ثانویه، اوپک که متشکل از ۱۴ کشور است، در دسامبر ۲۹.
7	۴۴ میلیون بشکه در روز نفت تولید کرد که ۱۶۱ هزار بشکه در روز در مقایسه با نوامبر کاهش داشت.
8	تولید نفت خام عمدتا در آنگولا افزایش داشت در حالی که تولید عربستان سعودی، عراق و امارات متحده عربی کاهش پیدا کرد.
9	قیمت نفت سنگین ایران در دسامبر ۶۳ دلار و ۸۰ سنت در هر بشکه بود که در مقایسه با ۶۰ دلار و ۷۳ سنت در هر بشکه در نوامبر، سه دلار و هفت سنت معادل ۵.
10	۱ درصد افزایش نشان داد.
11	میانگین قیمت نفت سنگین ایران در سال میلادی گذشته ۶۱ دلار و ۸۵ سنت در مقایسه با ۶۷ دلار و ۹۷ سنت در سال ۲۰۱۸ بود.
12	ارزش سبد نفتی اوپک در دسامبر سه دلار و ۵۴ سنت معادل ۵.
13	۶ درصد نسبت به نوامبر رشد کرد و به ۶۶ دلار و ۴۸ سنت در هر بشکه رسید.
14	ارزش سبد نفتی اوپک در سال میلادی گذشته ۶۴ دلار و چهار سنت در هر بشکه در مقایسه با ۶۹ دلار و ۷۸ سنت در سال ۲۰۱۸ بود.
