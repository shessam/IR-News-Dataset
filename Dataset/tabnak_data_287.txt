tabnak_data###نیمه نخست استثنایی استقلال با زوج رویایی در دوحه###https://www.tabnak.ir/fa/news/955279/نیمه-نخست-استثنایی-استقلال-با-زوج-رویایی-در-دوحه###['ورزشی', 'ورزشی']###2020-01-28 19:36:00###۹۵۵۲۷۹###['لیگ قهرمانان آسیا', 'پلی آف', 'تابناک ورزشی', 'مهدی قائدی', 'شیخ دیاباته']
3
1	استقلال در شرایطی پای به دیدار برابر الریان آن هم در زمین این تیم گذاشته است که سه روز پیش برابر الکویت به میدان رفته بود و بازیکنان این تیم بدلیل پروازهای پیاپی خسته هستند اما نمایش نیمه نخست آبی ها بسیار باطراوت و شاداب بود.
2	به گزارش تابناک ورزشی،بازیکنان استقلال با وجود همه بی عدالتی های ای اف سی، از همان ابتدا بازی را تهاجمی آغاز کردند و در دقیقه ۹ موفق شدند گل اول را بزنند، در این دقیقه از بازی ضربه ایستگاهی دیدنی وریا غفوری به تیر دروازه خورد و برگشت و ضربه برگشتی را شیخ دیاباته با یک ضربه روی پا و محکم وارد دروازه حریف کرد.
3	نکته امیدوار کننده این بود که بعد از این گل هم استقلال روند تهاجمی اش در خانه میزبان را پی گرفت تا بتواند کار الریان را در همان نیمه ابتدایی تمام کند.
4	قبل از پایان نیمه اول، بار دیگر دیاباته پا به توپ شد اما این بار قائدی را درون هجده قدم خالی دید و با پاس چیپ استثنایی اش، کلاس جهانی خود را به نمایش گذاشت.
5	قائدی هم با یک ضربه سر توپ را به پشت سر گلر جلوکشیده الریان فرستاد تا درس فوتبال به مدافعان بلندقامت حریف بدهد.
6	این استقلال توفانی مجیدی می تواند در آسیا بسیاری از پیش بینی ها را جابجا کند و در لیگ برتر نیز تنور رقابت را داغ نماید.
