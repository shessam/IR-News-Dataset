roozno_data###پشت پرده تعطیلی مجلس###http://roozno.com//fa/news/421048/پشت-پرده-تعطیلی-مجلس###[]###2020-04-08 10:31:00###۴۲۱۰۴۸###['مجلس', 'تعطیلی']
1@@@2@@@3@@@4@@@5
1	مجلس را چه کسی تعطیل کرد؟ این روزها نمایندگان مجلس شورای اسلامی مورد انتقاد مردم قرار گرفته‌اند که چرا قوه مقننه کشور در شرایط حساس شیوع کرونا تعطیل بوده است.
2	در حالی که بسیاری از ادارات در این مدت فعالیت کرده‌اند.
3	برخی نمایندگان به گونه‌‌ای از تعطیلی مجلس سخن‌‌‌ می‌گویند که گویا دست‌‌‌های پشت پرده‌‌ای فشار آورده و مانع کار نمایندگان در ساختمان بهارستان شده‌اند.
4	تعبیر این دسته از نمایندگان این است که ما‌‌‌ می‌خواستیم مجلس فعال باشد، اما دستور داده‌اند که تعطیل کنید.
5	حالا همدلی چرایی تعطیلی مجلس را از سه نماینده مجلس جویا شده است.
6	به گزارش روز نو :«داود محمدی» نماینده مردم تهران در مجلس شورای اسلامی درباره دلایل تعطیلی مجلس در شرایطی که کشور درگیر آثار شیوع کرونا است، به خبرنگار همدلی‌‌‌ می‌گوید:«بعد از اتمام انتخابات و شروع کار مجلس، در همان ابتدای کار با تستی که از نمایندگان گرفته شد، مشخص شد که تعداد قابل ملاحظه‌‌ای از نمایندگان، به کرونا مبتلا شده‌اند.
7	بر این اساس، با توجه به تصمیم ستاد ملی مبارزه با کرونا و مسئولین وزارت بهداشت و همچنین صلاحدید شورای امنیت ملی، اجازه ادامه کار مجلس داده نشد.
8	این در حالی بود که تعداد زیادی از نمایندگان معتقد بودند که باید جلسات مجلس برگزار شود و در این زمینه هم چندین بار اعتراض‌‌‌هایی از سوی آنها شکل گرفت.
9	ما معتقدیم بودیم که باید نمایندگانی که مبتلا به این بیماری شده‌اند تحت درمان قرار گیرند و مجلس، کار خود را ادامه دهد، اما به هر حال این اجازه داده نشد.
10	حتی در جلسه دیروز هم، برخی نمایندگان تلویحا اعتراض خود را به این مساله عنوان کردند.
11	»محمدی ادامه داد:«به هر حال از نظر متخصصان امر، ساختمان مجلس به علت وضعیت فیزیکی خود، برای تجمع 290 نفر که‌‌‌ می‌بایست در یک مکان سرپوشیده و در چنین شرایطی کنار هم قرار گیرند، مناسب نیست.
12	این در حالی است که در بیشتر جلسات مجلس، حتی تعداد بیشتری هم به حاضرین این جمع اضافه‌‌‌ می‌شود.
13	»این نماینده مجلس در مورد واکنش نمایندگان به این تصمیم، گفت:«به هر روی، این مساله‌‌ای بود که اتفاقا مورد اعتراض اینجانب هم قرار گرفت و حتی تعدادی از همکاران ما هم در مجلس نامه‌‌ای در اعتراض به تعطیلی جلسات مجلس، تهیه کردند و از این طریق، خواستار برگزاری جلسات شدند.
14	پس از آن بود که قرار شد جلسات به صورت مجازی برگزار شود، ولی از آنجا که تمهیدات آن به طور کامل آماده نبود، انجام دقیق آن میسر نشد.
15	برای نمونه در آخرین جلسه‌‌ای هم که برگزار شد و قرار بود به صورت علنی هم باشد، حد نصاب لازم ایجاد نشد.
16	نامناسب بودن زیرساخت‌‌‌های لازم، برخی کاستی‌‌‌های فنی و کامل نبودن ارتباطات اینترنتی، از جمله مواردی بود که باعث شد این جلسات مجازی هم موفقیت کافی را نداشته باشد.
17	»محمدی در پاسخ به این سوال که آیا تعطیلی مجلس به جهت ممانعت از ادامه کار مجلس در این شرایط انجام شده است یا خیر؟ گفت:«به هر حال، تشکیل نشدن جلسات مجلس در این شرایط، خواسته نمایندگان نبود، بلکه ستاد ملی مبارزه با کرونا و مسئولین مربوطه، تشکیل جلسات مجلس را مجاز ندانستند.
18	»او ادامه داد:«به هر حال ما اعتقاد داریم که مجلس باید در صحنه حضور داشته باشد.
19	تعداد زیادی از نمایندگان اعلام کرده‌اند که مجلس باید در شرایط بحرانی فعلی، در تصمیمات کشور حضور جدی‌تری داشته و در تصمیم‌گیری‌‌‌ها، دخالت داشته باشد و البته که این، خواسته‌‌ای درست و منطقی است.
20	»داودی: در خصوص تصمیمات مرتبط با کرونا در کشور معترض بودیم«یوسف داودی» نماینده مجلس، معتقد است که ما با تجربه برخی تصمیم‌گیری‌‌‌ها روبه‌رو هستیم که نمایندگان مجلس در جریان آن قرار نداشته یا اینکه در مورد آن نظری متفاوت داشته‌اند.
21	او‌‌‌ می‌گوید:«به نظر‌‌‌ می‌رسد که در این شرایط خاص، حضور همکاران ما در تصمیم‌گیری، از آنجا که به هر حال نمایندگان مردم بوده و وظیفه دارند خواسته‌‌‌ها و نگرانی‌‌‌های آنها را مطرح کنند، لازم به نظر‌‌‌ می‌رسد.
22	امکانی که البته وجود نداشت و این نگرانی در این مدت، خود را به صورت جدی نشان داد.
23	»وی همچنین اضافه کرد:«ما در خصوص بسیاری از مسائل و تصمیمات مرتبط با کرونا در کشور معترض بودیم و همچنان هم اعتراض داریم.
24	در رابطه با شیوع این بیماری در کشور، معتقدیم که برنامه‌ریزی و جدیت لازم در کشور صورت نگرفته است.
25	حتی وجود بیماری، حضور آن در کشور و نحوه انتقال آن به کشور هم، دغدغه بسیاری از نمایندگان بوده و هست.
26	»قمی: اجازه برگزاری جلسات را به مجلس ندادند«محمد قمی» نماینده مردم پاکدشت در مجلس شورای اسلامی اما ممانعت از ادامه کار مجلس را دلیل تعطیلی آن ندانست و در این زمینه گفت:«مجلس همیشه دو تا سه هفته مانده به انتخابات، تعطیل‌‌‌ می‌شود.
27	بعد از تعطیلی مجلس، و پایان انتخابات مجلس یازدهم و با ورود بیماری کرونا به کشور شاهد اوج آن در کشور بودیم.
28	بر این اساس، ستاد ملی مبارزه با کرونا، خواستار تعطیلی مکان‌‌‌هایی که با تجمع روبه‌رو بودند مانند مدارس، دانشگاه‌‌‌ها و همچنین مجلس شد و به آنها اجازه فعالیت حضوری نداد.
29	»او همچنین اظهار داشت:«ادامه این روند به تعطیلات عید ختم شد و بعد از آن هم چند جلسه به صورت مجازی برگزار شد.
30	البته از آنجا که زیرساخت‌‌‌های کافی در این زمینه وجود نداشت، تنها حدود 130 نفر از نمایندگان توانستند در این بستر مجازی در جلسات مجلس حضور داشته باشند.
31	»او در مورد واکنش نمایندگان به تعطیلی مجلس گفت:«به هر روی ستاد ملی مبارزه با کرونا، اجازه برگزاری جلسات را به مجلس نداد، اما با این وجود، کمیسیون تلفیق بودجه، جلسات خود را برگزار کردند و از آنجا که نمایندگان مجلس هم طبق اصل 85، در این مورد اختیار را به کمیسیون تلفیق داده بودند، روند تصویب بودجه از این طریق پیگیری شد.
32	»قمی، تصمیم ستاد ملی مبارزه با کرونا و این مساله که اجتماع مجلس، شامل افرادی‌‌‌ می‌شود که هر کدام از نقطه‌‌ای در کشور در آن حضور دارند را از دلایل اصلی تعطیلی مجلس برشمرد و اضافه کرد:«مجلس تنها حدود یک هفته در پایان سال گذشته، با تعطیلی مواجه شد و پس از آن نیز با تعطیلات نوروز تا 16 فروردین، ادامه پیدا کرد.
33	»شیخ: تعطیلی مجلس بر خلاف خواست نمایندگان بود«مهدی شیخ» نماینده مردم تهران در مجلس شورای اسلامی نیز، تعطیلی مجلس را خواسته نمایندگان ندانست و شرایط خاص انتقال این بیماری را علت آن برشمرد.
34	او درباره دلایل تعطیلی مجلس در روزهای کرونایی کشور گفت:«در این شرایط که موج کرونا دنیا را فرا گرفته است، در بیشتر کشورهای دنیا شاهد تعطیلی مجالس هستیم.
35	زیرا به هر حال مجلس هم یک تجمع محسوب‌‌‌ می‌شود.
36	این اجتماع، یک گردهمایی عادی نیست، زیرا افرادی که در آن حضور دارند، از سراسر کشور می‌آیند و دوباره باید به نقاط مختلفی در سطح کشور باز گردند.
37	یعنی اگر یک مبتلا از یک قسمت کشور در مجلس حضور پیدا کند، ممکن است بخش زیادی از نمایندگان را به این بیماری مبتلا کند و این افراد تازه مبتلا شده به دلیل بازگشت به شهر و حوزه انتخابیه خود، باعث گسترش شیوع این بیماری خواهند شد.
38	»شیخ ادامه داد:«تقریبا جمعیتی حدود 300 نفر با احتساب کارمندان مجلس، در این فضای محدود و سربسته، چندین ساعت حضور دارند و همین مساله احتمال سرایت بیماری را بیشتر‌‌‌ می‌کند.
39	از طرفی پیاده کردن تدابیر بهداشتی در مجموعه مجلس بسیار دشوار است.
40	زیرا نمایندگان دائما در حال رایزنی، صحبت کردن و تعامل با یکدیگر هستند که همین مساله، رفت و آمد ایجاد‌‌‌ می‌کند و بنابراین کنترل این موارد، بسیار سخت است.
41	بر همین اساس بود که ستاد ملی کرونا اجازه تشکیل جلسات مجلس را نداد و اعلام کرد که جلسات مجلس نباید تشکیل شود.
42	»این نماینده مجلس همچنین اظهار داشت:«در مقایسه تعطیلی مجلس با مساجد، اماکن زیارتی و سایر اماکن باید بگویم که مجلس وضعیت خاص‌تری دارد، زیرا حدود 300 نفر در یک مکان و برای چندین ساعت، از سراسر کشور حضور دارند.
43	»او‌‌‌ تأکید کرد:«البته که احساس تکلیف در بین نمایندگان وجود داشت و در جهت انجام مسئولیت‌‌‌های خود در پی تعطیلی و بیکار ماندن نبودند.
44	چرا که در این شرایط حساس،‌‌‌ می‌بایست نظارت بر عملکردها را دنبال‌‌‌ می‌کردند و در تصمیم‌گیری‌‌‌ها نیز در جهت کمک به پیشرفت کار مشارکت‌‌‌ می‌کردند.
45	بنابراین از طریق مجازی خواستار ادامه جلسات شدند، اما از آنجا که امکانات و زیرساخت‌‌‌های لازم مهیا نبود و هنوز هم به طور کامل ایجاد نشده است، نتوانستند به هدف خود دست یابند.
46	»شیخ در پاسخ به این سوال که چرا با وجود تعطیلی مجلس، ادارات، بانک‌‌‌ها و مشاغل اقتصادی در اسفند ماه گذشته تعطیل نشدند، گفت:«فضای ادارات با فضای مجلس، کاملا متفاوت است.
47	اولا که حضور کارمندان در ادارات محدود شد و ثانیا تجمع افراد در ادارات محدودتر از مجلس است.
48	در ادارات ممکن است یک نفر در یک اتاق حضور داشته باشد که‌‌‌ می‌توان آن اتاق را ایزوله کرده و در آن بماند.
49	اما شرایط مجلس این‌گونه نیست و همه در یک مکان، اجتماع پیدا‌‌‌ می‌کنند.
50	» او ادامه داد:«این تصمیم تعطیلی مجلس، توسط نمایندگان انجام نشد و بنا به خواست ستاد ملی مبارزه با کرونا انجام گرفته است و البته که مساله‌‌ای منطقی به نظر‌‌‌ می‌رسد.
51	»شیخ درباره این احتمال که تعطیلی مجلس به علت جلوگیری از نقش‌آفرینی مجلس در این شرایط حساس بوده است، گفت:«این مسائل در حد گمانه‌زنی است و نمی‌توان هیچ محملی برای آن متصور بود.
52	این شرایط کرونایی در همه جهان وجود دارد، و هیچ کس هم در مورد آن مقصر نیست.
53	فضایی خاص ایجاد شده است که بر اساس آن ستاد ملی کرونا، بر اساس استدلال‌‌‌هایی صحیح، تعطیلی مجلس را به علت تجمع به صلاح دانسته است.
54	نمایندگان مجلس در این مدت، دغدغه‌‌‌های لازم را در این زمینه داشته‌اند و حتی با رعایت مقررات و پروتکل‌‌‌های بهداشتی، جلسه دیروز مجلس را تشکیل دادند.
55	نباید فراموش کرد که بسیاری از مجالس دنیا هم همین وضعیت را دارند و برای نمونه، جلسات مجلس سنا در آمریکا هم در حال حاضر برگزار نمی‌شود.
56	»
