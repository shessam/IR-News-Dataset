roozno_data###خاورمیانه در انتظار یک اتفاق غیرمنتظره / آیا اسرائیل و اردن وارد جنگ می‌شوند؟###http://roozno.com//fa/news/428411/خاورمیانه-در-انتظار-یک-اتفاق-غیرمنتظره-آیا-اسرائیل-و-اردن-وارد-جنگ-می‌شوند###[]###2020-05-26 11:28:00###۴۲۸۴۱۱###['خاورمیانه', 'اسرائیل و اردن']
1@@@2
1	تمام نشانه ها در خاورمیانه، حکایت از آن دارد که منطقه در انتظار یک برخورد بزرگ بین اردن و اسرائیل است، چرا که حکومت اسرائیل اعلام کرده است قصد دارد منطقه غور اردن را رسما بعنوان جزئی از شهرکهای اسرائیلی معرفی کند.
2	این مساله یک تهدید واقعی برای امنیت ملی اردن محسوب می شود.
3	أنور الزيادات در وبسایت روزنامه «العربی الجدید» متعلق به قطر که دفتر آن در لندن قرار دارد، نوشت: تمام نشانه ها در خاورمیانه، حکایت از آن دارد که منطقه در انتظار یک برخورد بزرگ بین اردن و اسرائیل است، چرا که حکومت اسرائیل اعلام کرده است قصد دارد منطقه غور اردن را رسما بعنوان جزئی از شهرکهای اسرائیلی معرفی کند.
4	این مساله یک تهدید واقعی برای امنیت ملی اردن محسوب می شود، چرا که به معنای مهاجرت اجباری تعداد بیشتری از فلسطینی ها، پایان یافتن رویای بازگشت پناهندگان، قطع مسیر بین اردن و اراضی فلسطین و بازی با جغرافیا و ترکیب جمعیتی اردن است.
5	به گزارش روز نو ، در ادامه این مطلب آمده است: پیش از رسیدن ژوئیه آینده، تنش شدیدی در روابط اردناسرائیل حاکم می شود و با اینکه اسرائیل اغلب سیاست امر واقع را اجرا می کند، اما شرایط فعلی متفاوت به نظر می رسد، بویژه آنکه پادشاه اردن روز جمعه تصریح کرد که اقدام اسرائیل در مورد الحاق بخشهایی از کرانه باختری، موجب یک برخورد بزرگ با اردن شده و تمام احتمالات را ممکن می کند.
6	وی افزود: «نمی خواهم اسرائیل را تهدید کنم، اما تمام گزینه ها را بررسی می کنیم».
7	با اینکه برخورد نظامی بعید است، اما پادشاه اردن نمی خواهد کشورش را به سمت نامعلومی هدایت کند، تا استقرار و امنیت و موجودیت آن از سوی اسرائیل تهدید شود.
8	علاوه بر این، نخست وزیر اردن، عمر الرزاز، تاکید کرده است در صورتی که اسرائیل به اجرای برنامه های الحاقی خود ادامه دهد، اردن در روابط با آن، تجدید نظر کرده و هرگز این مساله را نمی پذیرد.
9	در همین رابطه، سمیح المعایطه، وزیر مطبوعات سابق اردن، در گفتگو با العربی الجدید می گوید: «اظهارات پادشاه اردن دربردارنده پیامهایی برای طرفهای خاص، از جمله ایالات متحده و رژیم اشغالگر است.
10	اردن دولتی است که در زمینه های مختلف با جهان غرب رابطه و همکاری دارد، که مهمترین زمینه های آن، مبارزه با تروریسم است.
11	اما برخورد ان با اسرائیل به معنای از میان رفتن تمام تلاشهای اردن برای اجرای معاهده صلح در سطح روابط سیاسی و امنیتی است و در ادامه، اسرائیل به دشمن سیاسی اردن تبدیل می شود».
12	وی می افزاید: «اسرائیل می داند که برخورد با اردن به معنای تقویت روابط اردن با جبهه دشمن و مقابل اسرائیل به صورت تدریجی است و در صورتی که امور به حد لغو معاهده صلح برسد، روابط بین کشورهای عربی و اسرائیل نیز تحت تاثیر قرار گرفته و در شرایطی سخت قرار می گیرد.
13	»به عقیده المعایطه، وقوع برخورد سیاسی بین اردن و اسرائیل، منطقه را در شرایط متشنجی قرار می دهد و احتمالا موجب انتفاضه جدید در فلسطین و غزه می شود، ولو اینکه اردن نقشی در این انتفاضه نداشته باشد.
14	از سوی دیگر، ایمن الحنیطی، تحلیلگر مسائل اسرائیل در گفتگو با العربی الجدید می گوید:«تمام نشانه ها حاکی از ان است که اوضاع حساس و سختی را در پیش داریم و مشخص است که پس از توافق بین نتانیاهو و گانتس در مورد تشکیل دولت ائتلافی، الحاق، قطعی شده و اجرای آن، در ژوئیه آینده خواهد بود وبه نظر نمی رسد اسرائیلیها قصد عقب نشینی از این تصمیم خود را داشته باشند، مگر در صورتی که معجزه ای اتفاق بیفتد!
15	تنها راه ابطال این تصمیم، دادسرای کل اسرائیل است، که قویترین مرجع تصمیم گیریها در رژیم صهیونیستی است».
16	اما جلال العبادی، تحلیلگر مسائل امنیتی در گفتگو با العربی الجدید گفت: «اردن در زمان فعلی به سمت مقابله نظامی و امنیتی با اسرائیل نمی رود و به مقابله سیاسی دیپلماتیک براساس برخورد منافع، اکتفا می کند، چرا که هر گونه راه حلی، مرتبط با دولت واحد بود و هیچ سنخیتی با راه حل دو دولت ندارد».
17	وی برخورد نظامی را بعید می داند، که علت اصلی آن، اوضاع اقتصادی سخت اردن، در شرایط مقابله با ویروس کروناست.
18	اما اسرائیل تلاش می کند از این شرایط استفاده کرده و خواسته های خود را محقق کند.
19	به عقیده العبادی، پادشاه اردن به دلیل مرزهای طولانی، برگه فشار قدرتمندی را در دست دارد و می تواند به کمک آن، شرایط را به نفع اردن تغییر دهد.
20	وی می افزاید: امنیت منطقه وابستگی زیادی به امنیت اردن دارد و در صورتی که تنش در روابط بین اسرائیل و اردن برقرار شود، هماهنگی امنیتی بین این دو، در خصوص مقابله با گروههای مسلح و تروریست، بر هم می خورد و در صورتی که اردن همکاری اطلاعاتی خود با اسرائیل را متوقف کند، اسرائیل بزرگترین بازنده خواهد بود.
