tabnak_data###عقب نشینی 4692 واحدی شاخص کل بورس در چهارمین روز هفته###https://www.tabnak.ir/fa/news/960066/عقب-نشینی-4692-واحدی-شاخص-کل-بورس-در-چهارمین-روز-هفته###['اقتصادی', 'داخلی']###2020-02-18 15:50:00###۹۶۰۰۶۶###['بورس تهران', 'شاخص کل بورس', 'سهامداران بورس']
1
1	دماسنج امروز بازار سرمایه روز پرنوسانی را پشت سر گذاشت، سبز کم جان لحظات ابتدایی لبخند بر لبان سهامداران نشاند لیکن پس از لحظاتی تالار سراسرقرمز پوش شد و در ادامه حدود 7 هزار واحد اصلاح کرد لیکن در در نیمه دوم بازار قسمتی از عقبگرد خود را جبران و درنهایت با اصلاح 4692 واحدی به کار خود پایان داد.
2	به گزارش تابناک اقتصادی به نقل از نبض بورس، شاخص کل بورس تهران امروز با کاهش 4692 واحدی در ارتفاع 472 هزار و 119 واحدی قرار گرفت، شاخص قیمت وزنی ارزشی با افت 1251 واحدی رقم 125 هزار و 950 واحدی را به نمایش گذاشت، شاخص کل هم وزن نیز با افت 509 واحدی د رارتفاع 152 هزار و 187 واحدی ایستاد و شاخص قیمت هم وزن با کاهش 339 واحدی رقم 101 هزار و 426 واحدی را به نمایش گذاشت.
3	شاخص صنعت کاشی و سرامیک علی رغم اصلاح امروز بازار تنها شاخص سبز پوش گزارش شد و بیشترین ارزش معاملاتی نیز در نمادهای گروه فلزات اساسی و خودرویی ها رقم خورد.
4	امروز نماد سرمايه گذاري توسعه ملي(وتوسم)، ليزينگ صنعت و معدن(ولصنم)، سامان گستر اصفهان(ثامان)پس از برگزاري مجمع عمومي عادي ساليانه مبني بر تقسيم سود نقدي کاشی پارس، بورس کالا، بانك پارسيان(وپارس)با توجه به انتشار اطلاعات حاصل از برگزاري كنفرانس اطلاع رساني در تارنماي كدال در خصوص تغييرات بيش از 50درصدي قيمت سهام ، كارخانجات كاشي و سراميك سعدي(كسعدي) با توجه به افشاي اطلاعات با اهميت گروه ب بازگشایی شدند.
5	نماد توريستي ورفاهي آبادگران ايران (ثاباد1) و لیزینگ ایران(ولیز) با توجه به تغييرات بيش از 50 درصدي قيمت سهام، به منظور برگزاري كنفرانس اطلاع رساني توسط ناشر و نیز متوقف شدند.
6	نماد معاملاتی فولاد امیرکبیر کاشان؛‌ لعاب ایران، حمل و نقل پتروشیمی،، حمل و نقل توکا، کشت و صنعت، فرآورده نسوز آذر، صنایع پتروشیمی کرمانشاه، توسعه معادن روی ایران به دلیل نوسان 20 درصدی قیمت با وقفه همراه شدند.
