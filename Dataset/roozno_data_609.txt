roozno_data###ادعای رسانه کره ای: کیم جونگ اون از ترس کرونا، پیونگ یانگ را ترک کرده###http://roozno.com//fa/news/418257/ادعای-رسانه-کره-ای-کیم-جونگ-اون-از-ترس-کرونا-پیونگ-یانگ-را-ترک-کرده###[]###2020-03-14 10:59:00###۴۱۸۲۵۷###['رسانه کره ای', 'ترس از کرونا']
1
1	رسانه های کره جنوبی با استناد به نظارت «کیم جونگ اون» رهبر کره شمالی بر چند رزمایش نظامی در دو هفته گذشته در خارج از پایتخت ادعا کردند وی ممکن است به خاطر جلوگیری از ابتلا به ویروس کرونا، پیونگ یانگ را ترک و به مکان دیگری نقل مکان کرده باشد.
2	به گزارش روز نو :«کوریا تایمز» روز شنبه نوشت اگر چه آمار و اطلاعات قابل استنادی در این مورد وجود ندارد اما شواهد حاکی است که رهبر کره شمالی دستکم از دهه نخست اسفند پیونگ را ترک کرده و به یکی از اقامتگاه های خود در خارج از پایتخت رفته است.
3	گزارش می افزاید «کیم جونگ اون» احتیاط بالایی در برابر امکان ابتلا به بیماری های عفونی دارد و به همین دلیل امکان دارد با هدف پیشگیری از ابتلا به کرونا از شهر خارج شده باشد از طرف دیگر پیونگ یانگ از جمعیت زیادی برخوردار است و تعداد زیادی از خارجی ها هم در این شهر زندگی می کنند بنابراین به نظر می رسد کیم از ماندن در آنجا جلوگیری کرده است.
4	گزارش این رسانه ها در حالی است که کره شمالی تا کنون مورد مثبتی از ابتلا به ویروس کرونا را در این کشور اعلام نکرده است اما با توجه به همسایگی این کشور با چین به عنوان کانون اولیه شیوع کرونا، امکان سرایت این بیماری به کره شمالی دور از انتظار نیست.
5	کوریا تایمز گزارش کرده نادر است که یک رهبر کره شمالی برای مدت طولانی از پایتخت دور باشد به همین دلیل تحلیلگران بر این باورند که این امر با ترس از ویروس کرونا در ارتباط است.
6	رزمایش نظامی کره شمالی که «کیم جونگ اون» بر آن نظارت داشتدر همین حالا رسانه های کره شمالی روز گذشته/جمعه گزارش کردند پیونگ یانگ افزون بر یک هزار و ۷۰۰ تبعه خارجی را از قرنطینه خارج کرده است این افراد به مدت دو هفته به دلیل جلوگیری از احتمال ابتلا به کرونا در قرنطینه بودند.
7	گزارش ها حاکی است تا کنون افزون بر ۵ هزار نفر که بیشتر آنها اتباع خارجی هستند در کره شمالی از قرنطینه خارج شده اند.
8	در خبری دیگر اعلام شد که روسیه تعدادی کیت تشخیص ابتلا به کرونا به کره شمالی هدیه کرده است.
