tabnak_data###تدوین سندی همزمان با معامله قرن در رد ایده تجزیه قدس###https://www.tabnak.ir/fa/news/958204/تدوین-سندی-همزمان-با-معامله-قرن-در-رد-ایده-تجزیه-قدس###[]###2020-02-10 15:32:00###۹۵۸۲۰۴###['قدس', 'معامله قرن', 'فلسطین']
1
1	روزنامه عبری زبان هاآرتص نوشت، همزمان با اعلام "معامله قرن" سند جدیدی تدوین شده است که مناسب بودن ایده تجزیه قدس را زیر سوال می‌برد و پیشنهاد می‌کند شهر قدس به یک "شهر باز" تبدیل شود.
2	به گزارش ایسنا، به نوشته روزنامه عبری زبان هاآرتص، تهیه کنندگان توافق ژنو صادره در سال ۲۰۰۳ از حدود یک سال قبل در توصیه‌هایشان بازنگری کرده‌اند.
3	آنها در این توصیه‌ها پیشنهاد کرده بودند قدس بر اساس مرزهای پیش از سال ۱۹۶۷ با انجام برخی اصلاحات تقسیم شود و در سندی که همزمان با اعلام معامله قرن تهیه شد، تاکید کردند که ایده تجزیه شهر قدس دیگر مناسب نیست و پیشنهاد راهکار تشکیل دو کشوری و اینکه قدس شهری باز بماند را مطرح کردند اما هیچ راهکاری برای حل مشکلات امنیتی که این گزینه مستلزم آن است ارائه نکردند.
4	این روزنامه نوشت، از سال ۲۰۰۳ ابتکار عمل ژنو به رغم نادیده انگاشتن آن توسط سیاستمداران اسرائیلی طرح واقعی‌تری برای توافق آتی است.
5	برعکس طرح دونالد ترامپ، رئیس جمهوری آمریکا که پیشنهاد کلی با نقشه‌ای نامشخص است.
6	این درحالی است که توافق ژنو دربرگیرنده هزاران صفحه از راهکارهای مفصل برای مسائلی است که شامل مرزها، امنیت، شهرک‌سازی‌ها، آوارگان و قدس می‌شود.
7	سند جدید گسترش دامنه شهر باز جهت شمولیت همه سرزمین قدس را پیشنهاد کرده است تا اسرائیل و کشور جدید فلسطین بر این شهر حاکمیت داشته باشند.
8	به موجب آن، پایتخت فلسطین در قدس شرقی باقی خواهد ماند بدون مرزهایی میان دو شهر تا قدس فعالیت خود را به عنوان یک شهر واحد با همکاری مستحکم میان دو طرف ادامه دهد که این امر مستلزم یک نظام قانونی جدید است.
9	این سند بررسی راهکارهای فنی برای نظارت بر رفت و آمد مردم و جابجایی کالاها میان دو کشور را پیشنهاد کرده است.
