asriran_1_data###عضو کانون وکلای فیفا: اگر سپاهان نیامده چرا سی دقیقه زمان داده شد###https://www.asriran.com/fa/news/716502/عضو-کانون-وکلای-فیفا-اگر-سپاهان-نیامده-چرا-سی-دقیقه-زمان-داده-شد###['ورزشی']###2020-03-01 12:33:00###۷۱۶۵۰۲###['سپاهان', 'فیفا']
11@@@17
1	با اعلام رای کمیته انضباطی و بازنده اعلام شدن سپاهان در بازی برابر پرسپولیس حالا بحث های زیادی درباره آرای صادره و آینده این پرونده به وجود آمده است.
2	به گزارش" ورزش سه" بازی تیم های سپاهان و پرسپولیس حواشی و تبعات زیادی داشت.
3	سپاهان سه بر صفر بازنده و جریمه نقدی شد و تابش مدیرعامل این باشگاه استعفا کرد.
4	از طرف دیگر برخی تیم ها معتقدند که اگر فقط این رای و کسر امتیاز از سپاهان فقط به این بازی محدود شود در حق آن ها اجحاف شده است.
5	با این وجود باید منتظر ماند و دید آیا سپاهان چه برنامه هایی برای بردن پرونده به کمیته استیناف و تلاش برای شکستن رای خواهد داشت.
6	روزبه وثوق احمدی عضو کانون وکلای فیفا امروز میهمان برنامه "سلام صبح بخیر" شبکه سه بود و در این رابطه صحبت هایی انجام داد.
7	او درباره رای صادر شده از سوی کمیته انضباطی گفت:"نظر دادن راجع به رای بدون خواندن پرونده درست نیست.
8	نظر من براساس صحبت های ناظر و داور مسابقه و رای صادره است.
9	"او اضافه کرد:" اگر باشگاه سپاهان از حضور در زمین ممانعت کرده باشد این رای درست است و سپاهان باید سه بر صفر بازنده می شد.
10	اما نکته ای که باید به آن اشاره کنم و می تواند جنبه آموزشی داشته باشد این است که مرداد امسال که آئین نامه برگزاری مسابقات را در سازمان یگ مصوب کردیم در این آئین نامه قید شده اگر به دلیل مشکلات فورسماژور شرایط مسابقه مهیا نباشد داور می تواند سی دقیقه بازی را به تعویق بیاندازد اگر بعد از سی دقیقه داور به این جمع بندی برسد که باید تمدید شود سی دقیقه را تمدید می کند و بعد از آن تصمیم می گیرد که بازی برگزار شود یا نه؟"وثوق احمدی ادامه داد:" اما متاسفانه در آئین نامه قید نشده اگر عدم شروع مسابقه به خاطر عدم حضور یکی از تیم ها باشد چه باید کرد موضوعی که در مقررات ای اف سی به صراحت داریم و آئین نامه می گوید "بازی به هر دلیلی شروع نشود".
11	اینکه ناظر بازی چرا بازی را سی دقیقه به تاخیر انداخته؟ اگر به خاطر مسایل فورسماژور و حوادث قهری بوده ناظر کارش را درست انجام داده اما اگر تاخیر به دلیل عدم حضور باشگاه سپاهان بوده حتی اجازه تاخیر بازی را هم نباید می داد.
12	"او در این باره که روند و هزینه شکایت به دادگاه عالی ورزش CAS چگونه خواهد بود هم گفت:"یک نکته ای وجود دارد؛ مرحله بعدی روند پرونده در فدراسیون است.
13	کمیته استیناف اگر رای را برگرداند پرسپولیس می تواند به CAS شکایت کند و این حق برای سپاهان هم وجود دارد در صورتی که استیناف رای کمیته انضباطی را تایید کند.
14	اما اینکه هزینه اش برای آن ها صرف می کند را نمی دانم.
15	می دانم هزینه اش رقمی بالای چند صد میلیون است.
16	در صورتی که بعد از استیناف یکی از باشگاه ها اعتراض داشته باشد می تواند ظرف 21 روز به CAS شکایت کند.
17	"
