asriran_1_data###نخست وزیر انگلیس به بخش عمومی منتقل شد###https://www.asriran.com/fa/news/722795/نخست-وزیر-انگلیس-به-بخش-عمومی-منتقل-شد###['بین الملل']###2020-04-10 14:51:00###۷۲۲۷۹۵###['انگلستان', 'نخست وزیر', 'کرونا']
5
1	نخست‌وزیر انگلیس که از روز دوشنبه به علت وخیم شدن حالش به بخش مراقبت‌های ویژه منتقل شده بود با بهبودی نسبی به بخش عمومی انتقال یافته است.
2	به گزارش خبرآنلاین، به نقل از بی بی سی، با منتقل شدن جانسون به بخش عمومی وی همچنان در بیمارستان و تحت نظر پزشکان باقی خواهد ماند.
3	نخست‌وزیر انگلیس که از حدود دو هفته پیش به علت مثبت بودن تست کرونا در خانه و تحت قرنطینه شخصی قرار داشت، عصر یکشنبه گذشته با وخیم شدن حالش به بیمارستان سنت توماس لندن منتقل شد و یک روز بعد، یعنی دوشنبه ششم آوریل، به بخش مراقبت‌های ویژه این بیمارستان فرستاده شد.
4	با وجود بستری شدن او در آی‌سی‌یو طی سه روز گذشته دفتر نخست‌وزیری بریتانیا تصریح کرده بود که بوریس جانسون نیازی به استفاده از دستگاه کمک تنفسی نداشته و تنها برای نظارت دقیق وضعت جسمی‌اش تحت مراقبت‌های ویژه قرار گرفته بود.
5	از زمان بستری شدن بوریس جانسون در بخش آی‌سی‌یو، دامنیک راب، وزیر خارجه مسئولیت اداره دولت را بر عهده گرفته است.
