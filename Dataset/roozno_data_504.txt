roozno_data###۱۶ میلیون ایتالیایی قرنطینه شدند###http://roozno.com//fa/news/417251/۱۶-میلیون-ایتالیایی-قرنطینه-شدند###[]###2020-03-08 10:44:00###۴۱۷۲۵۱###['قرنطینه', '16 میلیون ایتالیایی']
1
1	«جوزپه کونته» نخست وزیر ایتالیا با امضای حکمی در راستای جلوگیری از انتشار وسیع‌تر کرونا دستور داد بخش‌هایی از شمال این کشور که ۱۶ میلیون نفر از جمعیت را در بر می‌گیرد، قرنطینه شود.
2	به گزارش روز نو :یکشنبه آسوشیتدپرس، بنا بر این دستور ورود و خارج در شهرهای مهمی مانند میلان و ونیز بشدت محدود می‌شود.
3	منطقه لمباردی، بخش‌هایی از ونیز و اطراف آن در منطقه «ونتو» و همچنین «پارما» و «ریمینی» در منطقه «امیلیا رومانیا» در ناحیه قرنطینه قرار گرفته‌اند که یک چهارم از جمعیت ایتالیا در این نواحی زندگی می‌کنند.
4	۱۶ میلیون ایتالیایی قرنطینه شدندکوریره دلا سرا پیش از صدور این حکم نوشته بود کسانی که از قوانین قرنطینه تخطی کند، به زندان محکوم خواهد شد.
5	بر اساس دستورالعمل جدید دولت ایتالیا، از مردم خواسته شده تا منطقه «لمباردی» و ۱۱ استان تعیین‌شده دیگر را ترک نکنند یا از نقاط دیگر به آنجا سفر نکنند.
6	از شهروندان خواسته شده است که از ورود به این مناطق یا خروج از آنها «اکیدا خودداری کرده» و حتی از رفتن به نواحی نزدیک قرنطینه پرهیز کنند، مگر آنکه «کار ضروری» داشته باشند.
7	همه موزه‌ها، باشگاه‌های ورزشی، مراکز فرهنگی، پیست‌های اسکی و استخرهای شنا در این نواحی مشخص‌شده تعطیل خواهد بود.
8	همچنین مرخصی تمام کادر درمانی، مراسم‌های عروسی، خاکسپاری و مسابقات ورزشی تعلیق شده و تا حد امکان دورکاری کارمندان در اولویت قرار می‌گیرد.
9	علاوه بر این، تمام مدارس و دانشگاه‌ها تا سوم آوریل (۱۵ فروردین) تعطیل شدند.
10	دولت ایتالیا پیشتر مدارس و دانشگاه‌ها را تا ۱۵ مارس (۲۵ اسفند) تعطیل کرده بود.
11	کافه‌ها و رستوران‌ها در دوره قرنطینه باز خواهد بود، به شرط آنکه مشتریان فاصله یک متری از یکدیگر را رعایت کنند.
12	پیشتر فقط ۱۱ روستا که با عنوان «نواحی قرمز» شناخته می‌شوند، قرنطینه شده‌ بودند.
13	ایتالیا ۶۰ میلیون جمعیت دارد و در دو هفته گذشته ۵ هزار و ۸۸۳ نفر مبتلا به کرونا را شناسایی کرده است.
14	همچنین ۲۳۳ نفر نیز در همین مدت جان خود را از دست داده‌اند.
15	«نیکولا زینگارتی» رهبر حزب دموکرات ایتالیا از جمله افرادی است که به کرونا مبتلا شده است.
16	کرونا به همه مناطق ۲۲‌گانه ایتالیا سرایت کرده اما بیش از همه مناطق ثروتمند و توسعه‌یافته شمال کشور را درگیر کرده است.
17	لمباردی یکی از ثروتمندترین مناطق ایتالیاست که ۱۰ میلیون نفر جمعیت دارد.
18	میلان با ۱.
19	۴ میلیون نفر جمعیت مرکز لمباردی و پایتخت مالی ایتالیا به شمار می‌رود.
20	قرنطینه یک ماهه این مناطق، خصوصا ونیز که مرکز گردشگری ایتالیا به قلمداد می‌شود، زیان سنگینی به اقتصاد این کشور وارد می‌کند.
21	سازمان جهانی بهداشت روز جمعه از ایتالیا خواست تا بر اتخاذ تدابیر لازم برای مهار کرونا بشدت متمرکز شود.
22	دولت ایتالیا وعده داده است که ۷.
23	۵ میلیارد یورو برای مقابله با تبعات کرونا هزینه کند.
24	براساس تازه ترین آمار سازمان جهانی بهداشت، شمار مبتلایان تائید شده به این بیماری در جهان از مرز ۱۰۱ هزار تن فراتر رفته که از این تعداد ۳۴۰۰ فوت کرده و ۵۵ هزار تن بهبود یافته‌اند.
25	کووید ۱۹ نخستین بار در اواخر دسامبر سال گذشته در «ووهان» چین شناسایی شد و به بیش از ۹۰ کشور سرایت کرده است.
26	شروع به گسترش در سراسر جهان کرد.
27	سازمان جهانی بهداشت در واکنش به انتشار سریع این ویروس، وضع اضطراری بهداشتی اعلام کرد.
