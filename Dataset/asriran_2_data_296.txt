asriran_2_data###واکنش رییس شورای شهر تهران به طرح فروش صندلی‌های اتوبوس: موضوعی انحرافی بود###https://www.asriran.com/fa/news/702176/واکنش-رییس-شورای-شهر-تهران-به-طرح-فروش-صندلی‌های-اتوبوس-موضوعی-انحرافی-بود###['اجتماعی ']###2019-12-07 12:38:00###۷۰۲۱۷۶###['محسن هاشمی', 'شورای شهر', 'اتوبوس دی آر تی']
7
1	رئیس شورای اسلامی شهر تهران با بیان اینکه برای اجرای طرح اتوبوس دی ار تی در پایتخت نیاز به ۱۵ هزار اتوبوس داریم گفت: مطرح کردن آن، موضوعی انحرافی بود.
2	محسن هاشمی روز شنبه در آئین بهره برداری از فاز نخست بزرگراه شهید رستگار در جمع خبرنگاران توضیح داد: بحث اتوبوس های دی ار تی در کشورهای توسعه یافته مطرح شده اما انجا هم اجرایی نشده است.
3	وی ادامه داد: زمانی که وضعیت حمل و نقل عمومی خوب باشد و تکمیل شده باشد می توان دی ار تی را اجرا کرد؛ بدین صورت که دیگر کسی به صورت ایستاده در اتوبوس نداشته باشیم و افراد بتوانند از طریق اپلیکیشن ها حتی صندلی خود را در این وسیله نقلیه مشخص کنند.
4	به گفته هاشمی، این طرح حتی هنوز در کشورهای پیشرفته هم اجرایی نشده است و در حد ایده باقی مانده است.
5	وی تاکید کرد: متروها و اتوبوس ها در دنیا بر اساس نفر ایستاده ها طراحی شده است.
6	رئیس شورای شهر تهران همچنین گفت که طرح دی ار تی زمانی اجرا می شود که ۱۵ هزار اتوبوس داشته باشیم یعنی حداقل ۳ برابر ظرفیت کنونی؛ از سوی دیگر زمانی می شود این طرح را اجرا کرد که درآمد سالیانه کشور بیش از ۳۰ هزار میلیارد تومان باشد که هم اکنون زیر ۳ هزار میلیارد تومان است.
7	وی همچنین تاکید کرد: بیان این گونه ایده‌ها در سطح جامعه صحیح نیست چرا که افرادی هم وجود دارند که برای تضعیف مدیریت کشور و نه شهر فعال هستند.
8	هاشمی با بیان این که قوانین خوبی در راستای توسعه حمل و نقل عمومی داریم اما درست اجرا نمی‌شود و بر همین اساس سه مرتبه جهانگیری معاون اول جلسه‌اش را برای حل مشکل حمل ونقل عمومی تهران کنسل کرده است گفت: بیان این گونه طرح‌ها که شرایط اجرای آن هم وجود ندارد موجب تضعیف مدیریت کشور می‌شود.
