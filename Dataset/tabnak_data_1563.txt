tabnak_data###ضوابط برگزاری امتحانات پایان نیمسال تحصیلی دانشگاه ها###https://www.tabnak.ir/fa/news/981465/ضوابط-برگزاری-امتحانات-پایان-نیمسال-تحصیلی-دانشگاه-ها###['اجتماعی', 'دانشگاه']###2020-05-30 17:14:00###۹۸۱۴۶۵###['وزارت علوم', 'ضوابط', 'برگزاری', 'امتحانات', 'پایان نیمسال', 'دانشگاه']
1
1	معاون آموزشی وزیر علوم، تحقیقات و فناوری با ارسال نامه‌ای به رؤسای دانشگاه‌ها و مؤسسات آموزش عالی ضوابط و شرایط برگزاری آزمون‌های پایان سال تحصیلی را اعلام کرد.
2	به گزارش تابناک به نقل از معاونت آموزشی وزارت علوم، علی خاکی صدیق معاون آموزشی وزارت علوم با ارسال نامه‌ای به رؤسای دانشگاه‌ها و مؤسسات آموزش عالی ضوابط و شرایط برگزاری آزمون‌های پایان سال تحصیلی را اعلام کرد.
3	در این نامه آمده است: «پیرو نامه درباره چگونگی ارزشیابی پایانی و برگزاری امتحانات نیمسال تحصیلی جاری، موارد زیر به عنوان گام‌های تکمیلی برای آگاهی و اقدام لازم ارسال می‌شود:۱.
4	با توجه به تداوم شیوع بیماری کووید ۱۹ در کشور و ضرورت حفظ سلامت همه دانشگاهیان از جمله استادان، دانشجویان، کارشناسان و کارکنان، شایسته است در صورت عدم امکان رعایت کامل و همه‌جانبه ضوابط و دستورالعمل‌های وزارت بهداشت، درمان و آموزش پزشکی، ارزشیابی پایان نیمسال تحصیلی به صورت غیرحضوری به انجام رسد.
5	۲.
6	در صورت برگزاری امتحانات به‌شیوه غیرحضوری، با تأکید مجدد بر اینکه استاد هر درس مرجع ارزیابی دانشجو در آن درس است، می‌توان از انواع روش‌های متنوع مطرح شده در دستورالعمل پیشین بهره گرفت.
7	۳.
8	در صورتی که دانشگاه یا استادان تشخیص دهند که امتحانات باید به شیوه حضوری برگزار شود، ضروری است همه پروتکل‌های بهداشتی مربوط به محیط‌های دانشگاهی از جمله ضوابط اعلام شده به ویژه فاصله‌گذاری اجتماعی به هنگام برگزاری آزمون‌ها به دقت رعایت شوند.
9	در این زمینه می‌توان به موارد زیر اشاره کرد:ضروری است چیدمان محل برگزاری آزمون به‌گونه‌ای باشد که دانشجویان از یکدیگر فاصله ایمن (حداقل یک متر) داشته باشند.
10	ضروری است زمان آزمون به حداقل ممکن کاهش یابد.
11	از برگزاری امتحان در ساعات آخر روز (۱۸ عصر به بعد) خودداری شود تا دانشجویان ساکن شهرهای نزدیک به محل تحصیل بتوانند به منازل خود بازگردند.
12	استفاده از سیستم تهویه مناسب و یا بازگذاشتن پنجره‌ها در محل برگزاری امتحانات ضروری است.
13	در و پنجره‌ها، میز و صندلی‌ها و دیگر وسایل محل برگزاری امتحانات پیش از آزمون گندزدایی شوند.
14	از تجمع افراد در فضاهای مختلف دانشگاه و محل برگزاری امتحانات اجتناب شود.
15	در صورت استفاده از سرویس ایاب و ذهاب تا محل برگزاری آزمون، رعایت فاصله ایمن بین سرنشینان وسیله نقلیه ضروری است.
16	در صورت الزام به استفاده از سلف‌سرویس، ضروری است مدت زمان ارائه ناهار افزایش یابد و استقرار در سلف سرویس برای دریافت غذا و صرف ناهار نیز با رعایت فاصله ایمن باشد.
17	مواد غذایی عرضه شده در سلف‌سرویس باید دارای پوشش بهداشتی بوده و در بسته‌بندی‌های یک‌بار مصرف ارائه شود.
18	سطل زباله دردار در محیط‌های مختلف دانشگاه و محل برگزاری امتحانات تعبیه شود.
19	در محل‌های مورد تماس مکرر افراد (مانند دکمه‌های آسانسور یا دستگیره درها)، وسایل یک‌بار مصرف مانند گوش‌پاک کن یا دستمال کاغذی تأمین و استفاده شود.
20	از ورود افراد مبتلا یا مشکوک به کووید ۱۹ یا دارای علائم تب، سرفه، تنگی نفس و سرماخوردگی ممانعت شود و امکان حذف پزشکی برای دانشجویانی با این علائم فراهم شود.
21	پاکیزگی و گندزدایی سرویس‌های بهداشتی در محل برگزاری آزمون‌ها مدنظر قرار گیرد و مواد شوینده و ضدعفونی کننده برای شست و شوی دست‌ها و دستمال کاغذی فراهم باشد.
22	۴.
23	به منظور پرهیز از فعال‌سازی خوابگاه‌های دانشجویی و با توجه به اعلام آمادگی بسیاری از دانشگاه‌های کشور به ویژه «دانشگاه آزاد اسلامی» و «دانشگاه پیام نور» برای میزبانی ارزشیابی دانشجویان دیگر دانشگاه‌ها در واحدهای مختلف خود در سطح کشور، شایسته است دانشگاه‌ها و مراکز آموزش عالی متقاضی، هماهنگی لازم را برای امکان حضور و ارزشیابی دانشجویان در یکی از واحدهای دانشگاهی محل سکونت خود به عمل آورند.
24	به بیان دیگر آزمون‌ها می‌تواند با هماهنگی بین دانشگاه‌ها، در شهر محل اقامت دانشجویان برگزار شود.
