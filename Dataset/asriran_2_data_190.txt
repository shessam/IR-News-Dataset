asriran_2_data###چلنگر: برانکو گفت دوست دارد سرمربی تیم ملی شود###https://www.asriran.com/fa/news/700284/چلنگر-برانکو-گفت-دوست-دارد-سرمربی-تیم-ملی-شود###['ورزشی']###2019-11-26 08:57:00###۷۰۰۲۸۴###['چلنگر', 'برانکو']
15@@@16
1	رضا چلنگر می‌گوید برانکو ایوانکوویچ در تماس تلفنی با او تاکید کرد که هیچ تماس مستقیم یا غیر مستقیمی از سوی فدراسیون فوتبال با او گرفته نشده است.
2	به گزارش "ورزش سه"، رضا چلنگر یکی از نزدیک ترین افراد به برانکو ایوانکوویچ محسوب می‌شود.
3	او در گفتگو با برنامه شب های فوتبالی در خصوص شایعات پیرامون حضور این مربی در تیم ملی اظهار داشت: من حدودا سه ساعت پیش با ایشان چند دقیقه صحبت کردم و همینطور دیروز و پریروز.
4	من هم به دلیل قطع تماس های اینترنتی بی اطلاع بودم اما پریروز با بارانی از تماس های خبرنگاران مواجه شدم که همگی می‌پرسیدند خبر دارم از این که ایشان رسما سرمربی تیم ملی شده یا نه؟ من هم گفتم بی اطلاع هستم، صحبت می‌کنم و خبر می‌دهم.
5	همه صحبت از عکسی می‌کردند که در صفحه اینستاگرام ایشان منتشر شده است.
6	مترجم سابق برانکو و مدیربرنامه فعلی او گفت: در تماس اول شکایت وار با آقای برانکو صحبت کردم که تصویری را در اینستاگرامت منتشر کردی که خبرنگاران را تحریک کرده.
7	گفت: ماجرای خاصی نیست، من رفتم زاگرب کارهایم را انجام بدهم و چون رابطه خوبی با سفرای ایران داشتم با ایشان هم دیدار کردم.
8	تماس گرفتند و گفتند کجا هستی که گفتم زاگرب و گفتند یک ساعت بیا ببینمت.
9	رفتم و قهوه خوردیم و او گفت مشکلت با پرسپولیس به کجا رسید و من هم توضیح دادم که شکایت کردم و لوایح اولش هم به باشگاه پرسپولیس رسیده (برانکو می‌گفت، من اطلاعی ندارم).
10	گفتم این عکس شبهه برانگیز است اما برانکو گفت ایشان جدا از این که سفیر جمهوری اسلامی در زاگرب باشند، دوست من هستند و هرچند وقت یک بار تماسی داشتم.
11	پرسیدم که صحبتی درباره تیم ملی نشد گفتند نه چیزی نبود، آقای سفیر هم گفتند مسئله با پرسپولیس را ختم به خیر کنم و من (برانکو) گفتم من جلو رفتم اما پالس مثبتی دریافت نکردم.
12	این کل صحبت های ایشان بود.
13	پرسیدم که آیا از مسئولان فدراسیون فوتبال کسی تماسی نگرفت؟ گفتند نه هیچ‌کس!
14	این کل بحث بود.
15	چلنگر در پاسخ به این سوال که روزنامه و خبرگزاری دولت نیز این خبر را منتشر کرده، عنوان کرد: من به ایشان گفتم که از مجرای خبری چنین خبری آمده.
16	تیتر روزنامه ایران و خبرگزاری ایرنا را به او گفتم که قرار است امروز جلسه برگزار شود که ایشان ابراز بی اطلاعی کرد.
17	وی همچنین افزود: چیزی که من دیدم یک متن کوتاهی بود که بیشتر شایعه وار بود که قرار است مسئولان در ترکیه صحبت کنند که اصلا ایشان در واراژدین بود و من با آقای مارکو هم صحبت کردم.
18	گفتند اصلا همچین چیزی نیست و کسی تماسی نگرفته.
19	من به صورت خصوصی سوال کردم که اگر یک درصد این اتفاق بیفتد، خودت دوست داری به تیم ملی بیایی؟ گفت بله چرا دوست نداشته باشم؟ اگر بیایم قرارداد سه ساله، البته اگر چنین پیشنهادی باشد، فعلا که تماسی گرفته نشده.
