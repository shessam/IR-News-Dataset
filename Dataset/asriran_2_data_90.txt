asriran_2_data###حمله هواپیمای شناسایی ترکیه به روستای "الدردارة" سوریه###https://www.asriran.com/fa/news/697686/حمله-هواپیمای-شناسایی-ترکیه-به-روستای-الدردارة-سوریه###['بین الملل']###2019-11-10 15:39:00###۶۹۷۶۸۶###['ترکیه', 'سوریه']
4
1	منابعی در سوریه اعلام کردند، هواپیمای شناسایی ترکیه روستای "الدردارة" واقع در شمال استان حسکه را هدف قرار داد.
2	به گزارش ایسنا، به نقل از خبرگزاری رسمی سوریه (سانا)، هواپیمای شناسایی ترکیه روستای "الدردارة" واقع در حومه شهر "رأس العین" در شمال حسکه را با یک خمپاره هدف قرار داد.
3	خبرنگار سانا همچنین از انفجار مین کارگذاشته شده از سوی نیروهای ارتش ترکیه در روستای الاسدیه در حومه راس العین خبر داد.
4	این در حالی است که یگان‌های ارتش سوریه موفق شدند که روستای "أم شعیفة" را از نیروهای ترکیه و گروه‌های وابسته به آن در شمال سوریه باز پس بگیرند.
5	یگان‌های ارتش سوریه روستای "أم شعیفة" را از لوث نیروهای ترکی و مزدورانش آزاد کردند و بقایای آن‌ها را به سمت روستای "المحمودیة" در حومه "رأس العین" کشانده و تحت تعقیب قرار دادند.
6	از سوی دیگر، منابع اعلام کردند که درگیری‌ها میان ارتش سوریه و نیروهای ترکیه در حومه شمالی حسکه شدت گرفته است.
7	همچنین خبرگزاری اسپوتنیک روسیه اعلام کرد، نیروهای ترکیه و گروه‌های ترکمانی وابسته به آن سلسله حملاتی را به روستاهای "أم الکیف" از توابع شهرک "تل تمر" و روستای "الدردارة" در اطراف منطقه "ابو راسین" انجام دادند.
8	نیروهای ارتش سوریه به این حملات واکنش فوری نشان دادند و منابع تیراندازی را هدف قرار دادند و در نتیجه آن بیش از ۱۲ تن از گروه‌های ترکمانی وابسته به ترکیه کشته و هشت تن از نیروهای ارتش سوریه زخمی شدند.
