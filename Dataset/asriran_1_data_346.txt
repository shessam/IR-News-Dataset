asriran_1_data###موسس تسلا: از فیس‌بوک استفاده نکنید!###https://www.asriran.com/fa/news/713325/موسس-تسلا-از-فیس‌بوک-استفاده-نکنید###['بین الملل']###2020-02-11 16:41:00###۷۱۳۳۲۵###['فیس بوک', 'تسلا']
3
1	موسس و مدیرعامل شرکت آمریکایی تسلا بار دیگر به شدت امنیت فیس‌بوک را زیر سوال برده و از کاربران خواست از این شبکه اجتماعی استفاده نکنند.
2	به گزارش ایسنا، ایلان ماسک، موسس و مدیرعامل شرکت تسلا، از عملکرد فیس بوک به شدت انتقاد کرد و از کاربران خواست صفحات مجازی خود در این شبکه اجتماعی را ببندند.
3	بر اساس گزارش CNN، سال ۲۰۱۸ میلادی به دنبال رسوایی بزرگی که برای شبکه اجتماعی فیس بوک به وجود آمد و اطلاعات میلیون ها نفر از کاربران فیس بوکی زیر سوال رفت و افشا شد، ایلان ماسک صفحه رسمی شرکت تسلا و زیرمجموعه فضایی خود، اسپیس ایکس (SpaceX) در فیس بوک را بست و استفاده از این پلتفرم را مورد تحریم و بایکوت قرار داد.
4	حدودا دو سال پیش بود پس از آنکه وب سایت‌ها و رسانه‌های خبری بسیاری گزارش کردند که شبکه اجتماعی فیس‌بوک با یک موسسه تحقیقاتی و مشاوره سیاسی انگلیسی تحت عنوان کمبریج آنالیتیکا در انتشار اطلاعات شخصی و خصوصی کاربرانش همکاری داشته، مردم و منتقدان بسیاری فیس‌بوک را به خیانت در امانت و همکاری با نهادهای دولتی و تحقیقاتی و همچنین نقض حریم شخصی کاربران متهم کردند.
5	این شبکه اجتماعی به سرعت در آماج حملات شدید کاربران بسیاری در سراسر جهان قرار گرفت، به‌گونه‌ای که تعداد کثیری از شرکت‌ها و افراد معروف به بستن و غیرفعال کردن صفحات مجازی خود در فیس‌بوک اقدام کرده و استفاده از این شبکه اجتماعی را ننگی برای دنیای مجازی توصیف کرده‌اند.
6	طبق گزارش‌های منتشر شده از سوی فیس بوک در آن زمان، اطلاعات بالغ بر ۸۷ میلیون نفر از کاربران این شبکه اجتماعی به صورت ناخواسته در اختیار موسسه کمبریج آنالتیکا قرار گرفته و افشا شده است.
7	پس از انتشار خبر رسوایی فیس بوک و نقض حریم شخصی کاربرانش، افراد مشهور و شرکت‌های کوچک و بزرگ بسیاری اقدام به حذف صفحه کاربری خود در این شبکه اجتماعی کرده‌اند تا بدین ترتیب، اعتراض خود را نسبت به سهل انگاری فیس بوک نشان دهند.
8	با اینکه فیس بوک در تمامی روزنامه‌ها و شبکه‌های اجتماعی از تمامی کاربرانش در این خصوص عذرخواهی کرد و در بیانیه‌ای نیز احتمال هرگونه جاسوسی و افشای اطلاعات آنها را رد کرد، اما همچنان خشم عموم مردم در سراسر جهان نسبت به این شبکه اجتماعی پرطرفدار فروکش نکرده است و هنوز بسیاری از شرکت های مختلف فعال در حوزه تکنولوژی آن را به خیانت در امانت و عدم حفاظت از حریم خصوصی کاربران متهم می کنند و از کاربران می خواهند که صفحات مجازی خود در این پلتفرم را ببندند.
