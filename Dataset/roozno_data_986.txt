roozno_data###رئیس‌جمهور:مشاغل پرریسک همچنان و تا اطلاع ثانوی بسته می‌مانند/ تعطیلی اماکن مذهبی و مساجد حداقل تا نیمه اردبیهشت ادامه دارد/مغازه‌های بازار و پاساژ‌ها از فردا بازند، اما ۶ بعد از ظهر تعطیل می‌شوند###http://roozno.com//fa/news/422782/رئیس‌جمهورمشاغل-پرریسک-همچنان-و-تا-اطلاع-ثانوی-بسته-می‌مانند-تعطیلی-اماکن-مذهبی-و-مساجد-حداقل-تا-نیمه-اردبیهشت-ادامه-داردمغازه‌های-بازار-و-پاساژ‌ها-از-فردا-بازند-اما-۶-بعد-از-ظهر-تعطیل-می‌شوند###[]###2020-04-19 11:58:00###۴۲۲۷۸۲###['رئیس\u200cجمهور']
1@@@2
1	رئیس‌جمهور گفت: آمارهای وزارت بهداشت در روزهای اخیر هر روز خوشحال‌کننده‌تر بود، هم تعداد مبتلایان بستری در بیمارستان‌ها کاهش یافته است، هم آن‌هایی که بستری بودند و وضعیت وخیمی داشتند، اکنون حال بهتری دارند، همچنین آمار فوتی‌ها کاهش پیدا کرد و همه این آمارها برای ما مغتنم است.
2	البته این روند نتیجه‌ مراعات مردم و تلاش کادر درمانی و وزارت بهداشت است.
3	حجت‌الاسلام حسن روحانی رئیس‌جمهوری امروز یکشنبه) در جلسه ستاد ملی مقابله با کرونا در سخنانی، گفت: در جلسه امروز وزارت بهداشت گزارش‌ها و آمارهای مختلفی را ارائه کرده است که البته برخی از این آمارها خوشحال‌کننده بوده است، همچنین برنامه‌هایی را تاکنون در حال اجرا داشتند که به آن ادامه خواهند داد و برنامه‌های تازه‌ای در دست اقدام دارند.
4	وی ادامه داد: آمارهای وزارت بهداشت در روزهای اخیر هر روز خوشحال‌کننده‌تر بود، هم تعداد مبتلایان بستری در بیمارستان‌ها کاهش یافته است، هم آن‌هایی که بستری بودند و وضعیت وخیمی داشتند، اکنون حال بهتری دارند، همچنین آمار فوتی‌ها کاهش پیدا کرد و همه این آمارها برای ما مغتنم است.
5	البته این روند نتیجه‌ مراعات مردم و تلاش کادر درمانی و وزارت بهداشت است.
6	رییس‌جمهور در ادامه اظهار داشت: در جلسه امروز وزارت بهداشت و درمان گزارشی را ارائه کرد که نشان می‌دهد بررسی‌ها و پیگیری‌هایی در جریان است و امیدواریم در هفته‌های آینده بتوانند مسیر بیماری را کوتاه کنند.
7	همچنین گزارش دیگری وزارت بهداشت ارائه کرد، مبنی بر اجرای غربالگری جدیدی در سراسر کشور است که در این طرح همه آن‌ها که تست کرونای مثبت داشتند وزارت بهداشت به سراغ کسانی می‌رود که با آن‌ها در تماس بودند و آن‌ها را مورد پایش قرار می‌دهند.
8	وی ادامه داد: در مجموع آمار و ارقامی که در این جلسه ارائه شد هم مربوط به استان پایلوت این طرح بود و هم مربوط به سایر استان‌ها که این غربالگری در آن‌ها در حال انجام است، این قدم یک قدم بسیار مهمی بود که به ما در شرایط مهار بیماری کمک می‌کند.
9	روحانی در بخش دیگری از سخنان خود به همکاری وزارت بهداشت و درمان با دانشگاه شریف درخصوص راه‌اندازی یک نرم‌افزار موبایلی اشاره کرد و ابراز داشت: دانشگاه شریف یک نرم‌افزاری را آماده کرده که با استفاده از داده‌هایی که وزارت بهداشت و درمان در اختیارشان قرار می‌دهد به گونه‌ای است که به تدریج می‌توانیم در یک توافق جمعی اگر افراد یک جمع همگی نرم‌افزار را در موبایل نصب کنند، فرد مبتلا را به صورت قرمز، مبتلای درمان شده را بنفش و نیاز به مراقب را زرد نشان می‌دهد و این تقسیم‌بندی انجام شده است و دنبال می‌شود که به ما برای کنترل وضعیت اماکن پرتجمع مانند ادارات، مراکز تولیدی و مراکز تجمع بسیار کمک خواهد کرد.
10	رئیس‌جمهور افزود: به غیر از تستی که انجام می‌شود، بنا شده است که تست آنتی بادی هم گرفته شود؛ دکتر ملک‌زاده اعلام کردند که افرادی که مثبت( به کرونا مبتلا شده و درمان شده‌اند) هستند قابل اعتماد هستند، اما در مورد آنهایی که منفی هستند هم بحث وجود دارد؛ این شیوه هم به کمک شیوه‌های قبلی می‌آید و بنا است در برخی شهرها تست شود و نتیجه آن به وزارت بهداشت اعلام شود.
11	وی با بیان اینکه شرایط امروز برای همه مردم در سراسر دنیا سخت است و کشوری را نداریم که درگیر این ویروس نباشند، خاطرنشان کرد: این ویروس در سیاست، اقتصاد و اجتماع و حتی در سیاست‌های جهانی تاثیرگذار بوده است اما برای ما به دلیل اینکه ۲ سال است در شرایط تحریم سخت قرار داریم، سخت‌تر شده است.
12	روحانی دلیل بعدی سخت بودن شرایط بحران کرونا در کشور را وجود عید نوروز و سنت‌های دید و بازدید ایرانیان اعلام کرد و گفت: ایام نوروز را داشتیم و به دلیل اینکه این سنت دید و بازدید و سبک زندگی ما به گونه‌ای است که این برای ما سخت‌تر شده است؛ اجتماعات بزرگ داریم و صله رحم ما با غرب بسیار فرق می‌کند و باعث شده مردم از طریق تلفن و شبکه‌های مجازی با هم در ارتباط باشند.
13	رئیس ستاد ملی مقابله با کرونا افزود: یکی دیگر از سختی‌های کشور ما شرایط ماه مبارک رمضان است با توجه به اینکه مساجد و اماکن مقدس برای ما جاذبه دارند اما در ماه رمضان جاذبه آنها بیشتر می‌شود و برای ما سخت است، اما باید شرایط قبلی را تا نیمه اردبیهشت ادامه دهیم و پیش از نیمه اردیبهشت ‌اگر توانستیم تصمیم جدید را اعلام می‌کنیم.
14	وی بیان کرد: از مردم می‌خواهیم در روزهای پایان شعبان و تا نزدیک‌تر شدن به ماه رمضان به راز و نیازهای فردی بسیار بپردازند که عمیق‌تر خواهد بود.
15	روحانی اظهار کرد:‌ من در اینجا درخواست می‌کنم چون در ماه رمضان مراسم تجمع نداریم، همه مردم به یاری افراد نیازمند بشتابند و کالاها و اجناس مورد نیاز را به آنان هدیه دهند تا مشکلات اقشار آسیب‌پذیر کمتر شود البته مردم کمک‌های خوبی در این ایام چه برای کسب و کار چه برای کمک به نیازمندان شروع کرده‌اند.
16	اگر دولت و نهادهای عمومی غیردولتی و بخش خصوص و مردم خیر در کنار هم باشیم، می‌توانیم از این مشکلات عبور کنیم.
17	وی بیان کرد: در این شرایط سخت از ارگان‌ها و دستگاه‌هایی که در ماه اسفند و فروردین به فعالیت‌های عمرانی خود با رعایت پروتکل‌های بهداشتی ادامه دادند، تشکر می‌کنم.
18	افتتاح‌های بزرگ عمرانی داشتیم و تا پایان ماه رمضان نیز چند افتتاح دیگر خواهیم داشت، هرچه این طرح‌ها ادامه پیدا کند، جامعه فعال‌تر خواهد بود.
19	رئیس جمهور افزود: با توجه به اینکه بسیاری از مردم در این شرایط بیکار شدند، ما باید کاری کنیم که طرح‌های جدیدی را پایه‌گذاری کنیم؛ باید بررسی کنیم که ما چه تسهیلاتی را برای سرمایه‌گذار و کارآفرین باید در نظر بگیریم که آنها کار را شروع کنند.
20	وی گفت: از وزارت کار تشکر می‌کنم که سهام شستا را در بازار سرمایه عرضه کرد و موجب نشاط بازار شد؛ خرید دو میلیون نفر این سهم به معنای خوشحالی دو میلیون نفر است.
21	این موضوع که ما بتوانیم این کار را یه همین صورت ادامه دهد، بسیار مهم است.
22	روحانی درباره استفاده از امکان مقدسه نیز گفت: اماکن مقدس و مساجد تا نیمه اردیبهشت شرایط قبل ادامه پیدا می‌کند امیدواریم راهی ایجاد شود که مردم از نیمه دوم اردیبهشت ماه به بعد از این اماکن استفاده کنند.
23	وی در خصوص آغاز فعالیت مشاغل متوسط ریسک، اظهار کرد: یکسری مشاغل کم ریسک بود که فعالیتشان آغاز شد، برخی دیگر از مشاغل نیز هستند که کارشان کم ریسک نیست یعنی دارای ریسک متوسط هستند مانند مغازه‌دارانی که در پاساژها فعال هستند که مقرر شد فعالیت این مشاغل از اول اردیبهشت ماه با رعایت پروتکل‌های بهداشتی آغاز شود.
24	روحانی ادامه داد: اما مشاغل پرریسک در پاساژها مانند غذاخوری‌ها، باشگاه‌ها و همه مکان‌هایی که محل اجتماع است همچنان و تا اطلاع ثانوی تعطیل است.
25	رئیس جمهوری بیان کرد: برای اینکه از اجتماعات جلوگیری کنیم، ساعت پایان کار پاساژها ۶ بعد از ظهر خواهد بود، از همه کسبه خواهشمندیم که همه اصول بهداشتی را رعایت کنند.
26	رییس‌جمهور در ادامه در خصوص پرداخت وام یک میلیون تومانی پرداختی به خانوارها، با بیان اینکه این وام مشمول شرایط وام‌های دیگر نیست، تاکید کرد: شرایطی در خصوص وام‌های دیگر وجود دارد، مانند اینکه فرد باید چک برگشتی نداشته باشد یا در ضمانت سختگیری‌هایی وجود داشت و یا موارد دیگر، هیچکدام از این شرایط نباید درخصوص این وام لحاظ شود و همه افرادی که یارانه دریافت می‌کنند، می‌توانند این وام را بگیرند.
27	وی همچنین درخصوص تسهیلات اختصاص یافته به کارگاه‌های تولیدی، اظهار داشت: همه‌ کارگاه‌ها، امکان دریافت تسهیلات را دارند منتها به این شرط که کارگران خود را اخراج نکنند و بپذیرند که این وام اعلام شود.
28	یعنی اسامی واحدهای دریافت‌کننده این تسهیلات اعلام خواهد شد.
29	روحانی در بخش دیگری از سخنان خود با اشاره به مرخصی زندانیان، بیان داشت: در قضیه‌ مرخصی زندانیان در گذشته تصمیم گرفته بودیم که تا پایان فروردین مرخصی ادامه داشته باشد، البته قوه قضاییه هم تصمیمات خوبی در این زمینه دارد و اعلام می‌کند و حتی برخی تصمیمات قوه قضاییه فوق این تصمیمات ما خواهد بود، اما آنچه در اینجا مطرح شد، این بود که با همان شرط قبلی یعنی هر زندانی که آزادی او خطری را ایجاد نکند، آزاد باشد، مرخصی‌ها تا پایان اردیبهشت ادامه پیدا می‌کند.
30	وی همچنین درخصوص تصمیم این ستاد پیرامون فعالیت دانشگاه‌ها، اظهار داشت: درخصوص دانشگاه‌ها تصمیم تازه‌ای گرفته نشد و با همان شرایط قبلی به فعالیت خود ادامه خواهند داد و تنها در مقطع دکترا می‌توانند فعالیت آموزشی داشته باشند.
31	رئیس‌جمهور گفت: یک بحث هم در جلسه بود که ایرانی‌های عزیز خارج از کشور اعم از دانشجو و دیگران وقتی می‌خواهند به ایران برگردند یک پروتکلی دارد که اعلام شده است و همه باید این پروتکل را رعایت کنند که یک قرنطینه برای اینها خواهد بود و اگر تست همه منفی بود می‌روند اما اگر تست تعدادی مثبت بود مقررت وزارت بهداشت باید رعایت شود.
32	این مقررات را وزارت راه، بهداشت و کشور با مشارکت هم انجام می‌دهند و این مقررات به همه ایرلاین‌ها اعلام شده است.
33	وی ادامه داد: آخرین نکته در جلسه امروز مساله حمل و نقل در شهرهای بزرگ بود که ما دچار یک تضادی شدیم؛ اگر به مردم توصیه کنیم از مترو اتوبوس استفاده کنند، رعایت پروتکل‌ها سخت است و البته استفاده از ماشین شخصی هم ترافیک ایجاد کرده؛ ما راه دوم را انتخاب کردیم بنابراین این ترافیک درست شده و اگر بخواهیم پروتکل‌ها را رعایت کنیم، تعداد اتوبوس ما کم است؛ لذا بنا شد آن تعداد اتوبوس که می‌توانند تا پایان ماه اردیبهشت خریداری شود و اتوبوس‌هایی که الان خوابیده و گران شده و مشکلات تعمیراتی دارند دولت در اورهال کمک کند تا دست برای رفت و آمد مردم باز شود.
34	وی افزود: یک مواردی هم بود که اتوبوس شخصی است که طلبکاری دارند؛ امیدواریم این مصوبات به خوبی اجرا شود و مردم گوش به فرمان اصول و دستورالعمل‌ها باشند.
35	روحانی در پایان گفت: در ماه مبارک رمضان که بیشتر دعا و ثنای ما خصوصی است، ان‌شاالله صدا و سیما به مردم کمک کند که آن فضای معنوی به خانه مردم بیاید؛ انشالله بتوانیم از این مشکل و معضل عبور کنیم و همانطور که این چند روز آمار وزارت بهداشت امیدوار کننده بود، ما بتوانیم این مسیر را به خوبی طی کنیم.
