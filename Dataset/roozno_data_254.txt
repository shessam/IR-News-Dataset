roozno_data###هنوز امکان تصویب FATF وجود دارد/ مجمع تشخیصFATF را رد نکرده است###http://roozno.com//fa/news/414099/هنوز-امکان-تصویب-fatf-وجود-دارد-مجمع-تشخیصfatf-را-رد-نکرده-است###[]###2020-02-18 09:56:00###۴۱۴۰۹۹###['مجمع تشخیص', 'تصویب']
1
1	عضو مجمع تشخیص مصلحت نظام گفت: اگر تغییری در رویکرد FATF با ایران به خاطر اقداماتی که انجام شده، ایجاد شود، ممکن است در داخل، راجع به این موضوعات تجدید نظر شود.
2	به گزارش روز نو :«مجید انصاری»، عضو مجمع تشخیص مصلحت نظام، در پاسخ به این پرسش که احتمال پیوستن ایران به گروه ویژه اقدام مالی وجود دارد یا خیر، به خبرنگار سیاسی خبرگزاری برنا گفت: با توجه به اینکه در مجمع نظر ندادند و طبق آئین داخلی، نظر شورای نگهبان حاکم است.
3	اما به دلیل اینکه در مجمع تشخیص در مورد FATF رأی گیری نشده، به دولت توصیه شده که این موضوع را پیگیری کند و اقداماتی که ایران تا به حال انجام داده است، را گوشزد و مهلتی، بگیرد.
4	او افزود: نکته قابل تأمل این است که گروه ویژه اقدام مالی چشم‌پوشی‌‌ سایر کشورها را پذیرفتند و راجع به خویشتن‌داری جمهوری اسلامی ایران ایراد گرفتند.
5	اگر این برخوردهای دوگانه را کنار بگذارند و برخی از ابهامات برطرف شود و تغییری در رویکرد FATF با ایران به خاطر اقداماتی که انجام شده، ایجاد شود، ممکن است در داخل، راجع به این موضوعات تجدید نظر شود.
6	انصاری با تاکید بر تغییر رویکرد گروه ویژه اقدام مالی در برخورد با جمهوری اسلامی تصریح کرد: اگر این وضع پیش بیاید در آیین‌‌نامه مشکل خاصی وجود ندارد و ممکن است راجع به این مسئله اجازه ویژه‌ای گرفته شود چون مجمع رأی نگرفته که رد کرده باشد.
7	بنابراین هنوز راهکاری برای تصویب FATF وجود دارد.
8	این عضو مجمع تشخیص مصلحت در پاسخ به اینکه ممکن است جمهوری اسلامی در لیست سیاه قرار بگیرد، اظهار کرد: اینکه ایران در فهرست کشورهای غیرهمکار و به اصطلاح لیست سیاه قرار بگیرد، بسیار برای کشور مضر است.
9	بیشتر بخوانید:احمدی نژاد در آخرین جلسه مجمع تشخیص حضور داشتسردارشهیدحاج قاسم سلیمانی حال و هوای بهمن ۵۷ را در ایران زنده کرد/ برای سردار سلیمانی در سراسر جهان سوگواری می‌شودانصاری در ادامه بیان کرد: در رابطه با قضیه FATF گزینه خوب و بد مطرح نیست بلکه در مواجه با بد و بدتر هستیم.
10	قطعا پیوستن به گروه ویژه اقدام مالی ایراداتی دارد و مشکلات فعلی را در تحریم‌ها برطرف نمی‌کند اما نپیوستن قطعا مشکلات بسیار بیشتری را برای کشور به دنبال دارد.
11	مخصوصا در روابط بانکی و اقتصادی با جامعه جهانی و حتی کشورهای همکارمان، با مشکل مواجه می‌شویم.
