tabnak_data###مانور موشکی ونزوئلا پیش از رسیدن نفتکش‌های ایرانی/گزارش رویترز از موقعیت نفتکش‌های ایرانی/ اظهارات برایان هوک در مورد فشار بر ایران برای مذاکره/ ارسال چهل کامیون حامل تجهیزات جنگی به «الحسکه» سوریه از سوی آمریکا###https://www.tabnak.ir/fa/news/980113/مانور-موشکی-ونزوئلا-پیش-از-رسیدن-نفتکش‌های-ایرانیگزارش-رویترز-از-موقعیت-نفتکش‌های-ایرانی-اظهارات-برایان-هوک-در-مورد-فشار-بر-ایران-برای-مذاکره-ارسال-چهل-کامیون-حامل-تجهیزات-جنگی-به-الحسکه-سوریه-از-سوی-آمریکا###['صفحه نخست', 'بین\u200cالملل']###2020-05-23 08:00:00###۹۸۰۱۱۳###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'کروناویروس']
1@@@2
1	گزارش رویترز از موقعیت نفتکش‌های ایرانی، اظهارات برایان هوک در مورد فشار بر ایران برای مذاکره، ارسال چهل کامیون حامل تجهیزات جنگی به «الحسکه» سوریه از سوی آمریکا و گزارش سازمان ملل از فروپاشی سیستم درمانی یمن، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به مانور موشکی ونزوئلا پیش از رسیدن نفتکش‌های ایرانی نیز اشاره کرد.
3	به گزارش «تابناک»؛ نیکلاس مادورو، رئیس جمهوری ونزوئلا در جریان دیدار با فرمانده بلند پایه ارتش که گزارش آن از تلویزیون دولتی پخش می‌شد، گفت: «ما شاهد تمرین‌های نظامی در جزیره اورچیلا بودیم که در جریان آن تست‌های موشکی با دقت بسیار بالا برای دفاع از آب‌ها و سواحل کشور انجام گرفت.
4	»به گزارش یورونیوز، منابع نظامی ونزوئلا اعلام کرده‌‌اند که آزمایش‌های موشکی در چارچوب عملیاتی «سپر بولیواری» و از طریق سامانه‌هایی که از ماه فوریه به صورت دائمی در این مکان نصب شده‌اند، صورت گرفته است.
5	این آزمایش موشکی همزمان با نزدیک شدن کشتی های سوخت رسان ایرانی به ونزوئلا و احتمال ماجراجویی آمریکا صورت گرفته است.
6	کاراکاس پیشتر نیز اعلام کرده بود برای تامین امنیت نفتکش‌هایی که قرار است بخشی از سوخت مورد نیاز ونزوئلا را تامین کنند آنها را در دریا اسکورت خواهد کرد.
7	روز چهارشنبه وزیر دفاع ونزوئلا اعلام کرده بود که به محض ورود نفت‌کش‌های ایرانی حامل سوخت به منطقه انحصاری اقتصادی این کشور، نیروهای نظامی برای اسکورت آن اعزام می‌شوند.
8	نفت‌کش‌های فورچون، فورست، پِتونیا، فاکسون و کلیول حدود ۱.
9	۵ میلیون بشکه سوخت تولید ایران را به مقصد ونزوئلا حمل می‌کنند.
10	این نفت‌کش‌ها در نیمه اول ما می از کانال سوئز گذشتند و انتظار می‌رود اواخر ماه مه یا اوایل ماه ژوئن به مقصد برسند.
11	پنج نفتکش حامل سوخت ایران در حال نزدیک شدن به «کارائیب» هستند و انتظار می‌رود اولین کشتی روز یکشنبه وارد آب‌های این کشور آمریکایی جنوبی شود.
12	خبرگزاری رویترز این گزارش را بر اساس داده‌های به دست آمده از شرکت‌های رصد اطلاعات دریانوردی منتشر کرده و مدعی شده ایران در حال انتقال ۱.
13	۵۳ میلیون بشکه بنزین به ونزوئلاست.
14	انتقال این محموله به ایجاد تنش‌های دیپلماتیک بین آمریکا با ایران و نزوئلا منجر شده است.
15	آمریکا این اقدام را نقض قوانین تحریم‌های یکجانبه خود علیه ایران و ونزوئلا می‌داند و گفته در حال بررسی گزینه‌های خود برای پاسخ به آن است.
16	وزیر دفاع ونزوئلا گفته ارتش این کشور بعد از ورود این نفتکش‌ها به منطقه انحصاری ویژه این کشور آمریکایی لاتین آنها را اسکورت خواهد کرد.
17	رویترز می‌گوید نفتکش «فرچون» که در حال حرکت با پرچم ایران است و جلوتر از سایر نفتکش‌هاست، جمعه در حال نزدیک شدن به دریای کارائیب بود.
18	چهار کشتی دیگر در حال پیمودن مسیری مشابه با فرچون هستند.
19	یک مقام ارشد آمریکایی مدعی شده، ایران بدون فشار اقتصاد و «تهدید باورپذیر نظامی» پای میز مذاکره نخواهد آمد.
20	«برایان هوک»، نماینده ویژه دولت «دونالد ترامپ»، رئیس‌جمهور آمریکا در امور ایران مصاحبه‌ای با نشریه فارن‌پالیسی هدف سیاست موسوم به «فشار حداکثری» را آوردن تهران پای میز مذاکره توصیف کرده و در بخش دیگری از سخنانش مدعی شد این هدف جز با فشار اقتصادی و تهدید نظامی محقق نخواهد شد.
21	هوک گفت: «رئیس‌جمهور ترامپ مایل به حضور ایران بر سر میز مذاکره برای گفت‌وگو بر سر توافقی جامع است که در آن به تمامی تهدیدهای ایران علیه صلح و امنیت پرداخته می‌شود.
22	»مقام آمریکایی در پاسخ به سؤالی مبنی بر اینکه دولت ترامپ بعد از گذشت دو سال از خروج از برجام تا چه اندازه به چشم‌انداز دستیابی به توافق هسته‌ای جدید با ایران نزدیک شده گفت: «این سؤالی است که رژیم باید به آن پاسخ دهد.
23	»او در ادامه گفت: «رئیس‌جمهور ترامپ در سراسر دوران ریاست‌جمهوری پذیرای گفت‌وگو با ایران بوده؛ بنابراین، اینکه آیا به توافق جدید نزدیک‌تر شده‌ایم، سؤالی است که رژیم باید به آن پاسخ دهد.
24	آنها باید دیپلماسی ما را با دیپلماسی پاسخ دهند، نه اینکه به تهدید و اخاذی و باج‌خواهی هسته‌ای که ما فریبشان را نمی‌خوریم، روی بیاورند.
25	»برایان هوک در ادامه مدعی شد: «در این مورد، ما می‌دانیم که ایران بدون فشار اقتصادی، انزوای دیپلماتیک و تهدید باورپذیر به بازدارندگی نظامی در جهت دفاع ما از منافعمان، پای میز مذاکره نخواهد آمد.
26	»برایان هوک مدعی شد که دولت ترامپ از تمامی این عوامل استفاده کرده و به همین دلیل، شانس دولت او برای رسیدن به توافق جدید افزایش یافته است.
27	او گفت: «همان‌طور که می‌دانیم، ما تمامی این سه عامل را به میدان آورده‌ایم و این شانسمان برای رسیدن به توافقی که نیازش داریم را افزایش می‌دهد.
28	»دولت آمریکا بعد از خروج از توافق هسته‌ای برجام در اردیبهشت‌ماه سال ۱۳۹۷ به اقداماتی تحریک‌آمیز مانند قرار دادن سپاه پاسداران انقلاب اسلامی در فهرست سازمان‌های اصطلاحاً «تروریستی» و یا ترور سردار «قاسم سلیمانی»، فرمانده نیروی قدس سپاه روی آورده است.
29	با وجود این، دونالد ترامپ که وعده می‌داد با اجرای سیاست‌های سختگیرانه علیه ایران می‌تواند این کشور را برای عقد توافقی بهتر پای میز مذاکره بیاورد، به دلیل ناکام ماندن برنامه‌هایش در قبال ایران علی‌رغم تشدید تنش‌ها، در آمریکا تحت فشار قرار گرفته است.
30	خبرگزاری رسمی سوریه (سانا) به نقل از منابع محلی در حومه الحسکه اعلام کرد، نیروهای اشغالگر آمریکایی عصر پنجشنبه ۴۰ کامیون حامل تجهیزات لجستیکی، مهمات جنگی،۹ دستگاه خودروی زرهی از نوع" هامر"، ۴ خودروی مجهز به دستگاه‌های ارتباطی و سلاح حمل را از طریق گذرگاه غیرقانونی "الولید" عراق به حومه الحسکه در شمال شرقی سوریه ارسال کرد.
31	به گفته منابع مذکور، این کاروان به پایگاه‌های غیرقانونی آمریکا در "الشدادی" در حومه جنوبی الحسکه وارد شد و خودروهای شبه‌نظامیان کُرد "نیروهای دموکراتیک سوریه" (قسد) این کامیون‌ها را همراهی می‌کردند.
32	نیروهای آمریکایی در هفتم ماه می نیز یک کاروان نظامی متشکل از پنجاه خودروی زرهی به منطقه "الرمیلان" در شمال شرقی سوریه ارسال کرده بودند.
33	سازمان ملل روز جمعه اعلام کرد، سیستم بهداشت و درمان یمن با فروپاشی مواجه شده؛ این در حالی است که این کشور در بحبوحه مقابله با همه‌گیری ویروس کروناست.
34	«ینس لائیرکه» سخنگوی دفتر سازمان ملل برای هماهنگی کمک‌های بشردوستانه گفت: «سازمان‌های امداد در یمن بر این اساس در حال فعالیت هستند که انتقال و جابجایی مردم در سرتاسر این کشور در حال انجام است.
35	»وی که در جلسه‌ای در ژنو صحبت می‌کرد، اضافه کرد:‌ «ما از بسیاری از آنها شنیده‌ایم که یمن واقعا در آستانه فروپاشی قرار گرفته و شرایط در آنجا به شدت هشدار دهنده است.
36	آنها درباره سیستم سلامتی صحبت می‌کنند که در واقع با فروپاشی مواجه شده است.
37	»با وجود شیوع ویروس کرونا در یمن، ائتلاف متجاوز سعودی و مزدوران آنها همچنان به حملات خود به مناطق مختلف یمن ادامه می‌دهند.
38	این در حالی است که این ائتلاف مدعی برقرار آتش‌بس به دلیل شیوع ویروس کرونا شده بود.
