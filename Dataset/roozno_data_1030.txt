roozno_data###مجلس یازدهم و مثلث نامزد‌های کرسی ریاست###http://roozno.com//fa/news/427991/مجلس-یازدهم-و-مثلث-نامزد‌های-کرسی-ریاست###[]###2020-05-23 09:35:00###۴۲۷۹۹۱###['مجلس یازدهم', 'کرسی ریاست مجلس']
1
1	چهار روز تا آغاز یازدهمین مجلس شورای اسلامی مانده و تاکنون منصب ریاست مجلس مثلث نامزدهای خواهان خود را شناخته است اما گعده ها و تحرکات حکایت از آن دارد که رایزنی‌ها برای مشخص شدن رییس و نواب و هیات رییسه دست‌کم تا زمان به صدا درآمدن زنگ آغاز جلسه در محافل سیاسی ادامه خواهد داشت.
2	به گزارش روز نو :پیگیری خبرها، حاشیه‌ها و تحلیل‌های پیرامون رییس و هیات رییسه از مهم‌ترین برنامه‌های رسانه‌ها، محافل سیاسی و افکار عمومی تا روز آغاز دور تازه مجلس یعنی هفتم خردادماه است.
3	بر اساس این پیگیری‌ها جایگاه ریاست مجلس یازدهم تا روزهای آخر اردیبهشت همچنان پنج نامزد از سه طیف اصولگرایان سنتی، منتسبان به رییس دولت نهم و دهم و نواصولگرایان داشت.
4	ظهر روز پنجشنبه اول خردادماه فراکسیون مردمی انقلاب اسلامی مجلس یازدهم «مصطفی میرسلیم» رییس شورای مرکزی حزب موتلفه اسلامی، «حمیدرضا حاجی بابایی» وزیر پیشین آموزش و پرورش، «شمس‌الدین حسینی» وزیر پیشین امور اقتصادی و دارایی و «محمدباقر قالیباف» شهردار پیشین تهران و «علی نیکزاد» وزیر مسکن دولت دهم را به عنوان پنج گزینه نهایی ریاست مجلس یازدهم معرفی و به نوعی به حاشیه‌های دو ماه اخیر پایان دادند.
5	به این ترتیب میرسلیم از طیف اصولگرایان سنتی، قالیباف از نواصولگرایان و حاجی بابایی و نیکزاد و حسینی از وزرای دولت های نهم و دهم در صف رقبا قرار گرفتند.
6	عصر همان روز اول خرداد «وحید جلال زاده» نماینده منتخب مجلس یازدهم در توییتی از جلسه رایزنی سه نفره میان نیکزاد، حسینی و حاجی بابایی خبر داد و ساعاتی بعد هم اعلام کرد: «شکر خدا گفتگوی سازنده‌ای بود و آقایان نیکزاد و حسینی با همدلی و صمیمیت برای تشکیل مجلس قوی و در تراز انقلاب اسلامی دست دکترحاجی بابایی را بالا بردند و با تمام توان از او برای تصدی کرسی ریاست مجلس، حمایت خواهند کرد.
7	»به این ترتیب دو گزینه نیکزاد و حسینی از میدان رقابت کنار رفتند و «حمیدرضا حاجی بابایی پس از انصراف این دو در توییتی نوشت: «خدایا تو شاهد باش ما برای مجلسی در شان نظام و مردم هرآنچه داریم فدا خواهیم کرد، ما بدهکار مردم و رهبری و خون شهیدان هستیم.
8	از برادران صدیق و فداکار دکتر نیکزاد و حسینی که علیرغم شایستگی برای حفظ وحدت و موفقیت نیروهای انقلاب گام بلندی برداشتند، تشکر می کنم.
9	»سابقه نمایندگی نقطه قوت حاج باباییمیان سه گزینه منتسب به رییس دولت نهم و دهم، تا اول خرداد شانس نیکزاد به دلیل نزدیکی به جبهه پایداری از یک سو و حمایت فراکسیون آذری زبانان از سوی دیگر بالاتر بود و حتی شایعاتی از دیدار با «مسعود پزشکیان» دیگر نماینده آذری زبان اما اصلاح طلب هم برای جلب آرا مطرح شده بود که انصراف از رقابت به این شایعه‌ها پایان داد.
10	با این همه مخالفان حاج بابایی هم در شبکه‌های اجتماعی مخالفت خود را نشان دادند.
11	«محمدصالح مفتاح» از همفکران قالیباف در توییتی نوشت: «گزینه حزب پایداری برای ریاست مجلس همان عضو سابق حزب اعتدال و توسعه و گزینه مورد حمایت دولت است!
12	آشنا نیست!؟»حاج بابایی اما در توییت دیگری با تاکید بر اینکه رقابتم با نامزدهای ریاست مجلس برادرانه، اخلاق‌مدارانه و وحدت آفرین خواهد بود.
13	برای تحقق مطالبات رهبری و مردم، مبارزه با فقر و فساد و تبعیض، عزت و عدالت در بین نمایندگان و توسعه کشور، پیوند تجربه و نشاط جوانی، بهبود معیشت، مرزبندی با استکبار، تحقق مجلس ولایی، قدرتمند، کارآمد، مردمی، تلاش خواهم نمود.
14	به نظر می‌رسد سابقه نمایندگی مجلس از یک سو و نزدیکی بیشتر به جریان پایداری از سوی دیگر در زمره نقاط مثبت کارنامه حاج بابایی است که در مجلس دهم ریاست فراکسیون ولایی را برعهده داشت.
15	شهردار پیشین تهران و ضلع دوم رقابتاز همان روزهای نخست اعلام نامزدی قالیباف در انتخابات مجلس یازدهم بسیاری شانس ریاست او را بر مجلس بیش از دیگر نامزدها اعلام کردند.
16	این گمانه تا روزهای آغازین مجلس هم ادامه دارد و تحلیلگران میان سه گزینه ریاست، شانس قالیباف را بیشتر ارزیابی می کنند.
17	«ناصر ایمانی» فعال سیاسی اصولگرا با اشاره به رقابت قالیباف بر سر کرسی ریاست قوه مقننه گفته است: «به هر حال این مساله که هر کدام از چهره‌های شاخص به فکر رییس شدن بیفتند امری طبیعی است و به همین دلیل چالشی جدی پیش خواهد آمد.
18	اما تصورم این است که آقای قالیباف رأی بیشتری برای ریاست دارد و به احتمال زیاد رییس مجلس یازدهم می‌شود.
19	»«جواد آرین منش» عضو حزب موتلفه هم با اشاره به اینکه شانس قالیباف بیشتر از دیگر نامزدهاست، گفت: «البته همانطور که اشاره کردم اگر طیف دولتمردان احمدی نژاد با پایداری‌ها ائتلاف کنند و با آقای قالیباف تقابل کنند شانس او کاهش پیدا می‌کند اما بازهم شانس اول اوست.
20	»قالیباف اما در مجلس مانع سختی چون حزب پایداری را در مسیر رسیدن به ریاست پیش رو دارد که «مرتضی آقا تهرانی» دبیرکل این جبهه ضمن اعلام دلیل عدم حضور قالیباف در جلسات موسوم به وفاق گفته است: «باید دوستان از آقای قالیباف بپرسند بعد از اعلام پذیرش شرایط جلسه مبنی بر پایبندی و حضور نداشتن به‌عنوان نامزد ریاست جمهوری، علت شرکت نکردن ایشان در جسات وفاق دقیقا چیست و چرا بعضی از طرفدارانشان برای فرافکنی موضوع کذب دعوت نکردن از ایشان را مطرح می‌کنند.
21	» آقاتهرانی همچنین افزود: «وحدتی که مدنظر برخی محافل سیاسی است، بیش از اینکه مبتنی بر "وحدت باهم" باشد، متکی به "وحدت با یک نفر" است.
22	به این معنا که وحدت چیزی است که فلان محفل و بهمان قبیله می‌گوید و تصمیم می‌گیرد و هر جریانی که خلاف مسیر مورد تایید آنان به دنبال وحدت حداکثری باشد، وحدت‌شکن است و باید آمادگی روبرو شدن با انواع تهمت و تخریب مانند پدر خواندگی و تروریست و ائتلاف با چپ را داشته باشد.
23	شانس کمرنگ ضلع سوممیرسلیم دیگر ضلع رقابت بر سر ریاست مجلس است که تحلیلگران گرچه شانس چندانی برای پیروزی وی قائل نیستند اما او دست از تلاش برنداشته است.
24	خبرها از ائتلاف این عضو شورای مرکزی حزب موتلفه با وزرای دولت احمدی‌نژاد دارد.
25	میرسلیم از منتقدان سرسخت نحوه انتخاب رییس مجلس در توییت‌هایی گفته است: «هر فردی را نمایندگان محترم برای ریاست انتخاب می‌کنند، به منظور فرماندهی و آقایی‌کردن بر آنها نیست؛ بلکه برای خدمت‌کردن به نمایندگان است تا بتوانند وظایف مقدس خود را به بهترین وجه ایفا کنند.
26	مجلس در درجه اول نیازمند سخنگویی صادق و مدیری خدوم، باتجربه، پاک و لایق است و نه آقابالاسر».
27	وی پیش از این هم تاکید کرده بود: «انتخاب ریاست مجلس فرایندی قانونی دارد که باید در وقت خودش و طبق آیین‌نامه داخلی مجلس، به‌ویژه بدون تطمیع و تهدید انجام گیرد».
28	«سید غنی نظری خانقاه» نماینده منتخب مجلس یازدهم در توضیح برنامه‌های هر یک از نامزدها که در دومین جلسه شورای موقت مرکزی ائتلاف نیروهای انقلاب اعلام شده، گفته است: قالیباف در این نشست حول محور در راس قرار گرفتن مجلس، ارتقا شان نمایندگان و تقویت بعد نظارتی مجلس مباحثی را مطرح کرد.
29	میرسلیم هم بودجه نویسی در کشور را دارای اشکال دانست به این معنی که مجلس فقط ۲ درصد می‌تواند در بودجه تغییرات ایجاد کند و در نهایت حاجی بابایی هم مباحثی را مطرح کرد از جمله اینکه مجلس باید نسبت به نامگذاری و شعار سال اهتمام ویژه ای به خرج دهد، به نمایندگان شهرستان ها توجه شود و در پیشبرد طرح ها و نظرات به آنها کمک شود.
30	» این اظهارات خلاصه ای از برنامه های نامزدهای ریاست مجلس یازدهم است که تکلیف آن قطعا هفته آینده مشخص می شود و جامعه و افکار عمومی چشم انتظار عمل به آن برنامه ها برای بهبود شرایط کشور است.
