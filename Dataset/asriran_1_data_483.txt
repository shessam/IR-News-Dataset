asriran_1_data###هشدار سازمان بورس به سهامداران پس از اقدام FATA: هیجانی نشوید###https://www.asriran.com/fa/news/714932/هشدار-سازمان-بورس-به-سهامداران-پس-از-اقدام-fata-هیجانی-نشوید###['اجتماعی ']###2020-02-22 12:06:00###۷۱۴۹۳۲###['سهامداران', 'اوراق بهادار']
1
1	سازمان بورس و اوراق بهادار پس از انتشار خبر مربوط به اقدام ضدایرانی گروه ویژه اقدام مالی، به سهامداران هشدار داد تا به شایعات فضای مجازی توجه نکنند.
2	به گزارش ایلنا، در پی انتشار خبر مربوط به اقدام ضدایرانی گروه ویژه اقدام مالی و قرار دادن ایران در لیست سیاه FATF، سازمان بورس و اوراق بهادار طی پیامکی به سهامداران و فعالان بازار سرمایه از آنها خواست تا به شایعات مطرح شده در فضای مجازی توجه نکنند.
3	این گزارش می‌افزاید: پس از آنکه نهاد گروه ویژه اقدام مالی اعلام کرد ایران را در لیست سیاه این نهاد قرار داده است، برخی کانال‌های تلگرامی اطلاع‌رسانی بازار سرمایه، از احتمال افت معاملات بازار سرمایه در هفته پیش‌رو سخن به میان آوردند؛ این در حالی است که به باور کارشناسان این اتفاق در عمل تاثیری در وضعیت کنونی اقتصاد کشور و در پی آن در معاملات بازار سهام نخواهد داشت.
