asriran_1_data###جانباختگان کرونا در استان اردبیل: 15 نفر###https://www.asriran.com/fa/news/718563/جانباختگان-کرونا-در-استان-اردبیل-15-نفر###['اجتماعی ']###2020-03-13 17:01:00###۷۱۸۵۶۳###['اردبیل', 'کرونا', 'بیماری']
3
1	رییس دانشگاه علوم پزشکی اردبیل از افزایش تعداد جانباختگان کرونا در این استان به ۱۵ نفر خبر داد.
2	دکتر قدرت اخوان اکبری عصر جمعه گفت: تعداد بیماران مبتلا به کرونا در استان اردبیل نیز به ۱۲۱ نفر افزایش یافته است.
3	به گفته وی ، ۲۷۵ بیمار مشکوک به کرونا نیز در بیمارستان‌های استان بستری شده‌اند که ۱۸ نفر از آنها در بخش ویژه تحت مراقبت قرار دارند.
4	به گفته وی ، تاکنون ۲۰۰ بیمار بستری مبتلا و مشکوک به کرونا در استان مداوا و از بیمارستان مرخص شده‌اند.
5	رییس دانشگاه علوم پزشکی اردبیل روند شیوع کرونا در استان را صعودی و نگران کننده ذکر کرده و از مردم خواست تا برای جلوگیری از این روند بهداشت فردی را مراعات کرده ، از تردد شهری و بین شهری خودداری و به تعطیلی محل کسب و کار خود اقدام کنند.
