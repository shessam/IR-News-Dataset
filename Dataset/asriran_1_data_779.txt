asriran_1_data###کرونا؛ کشف جنازه سالمندان رها شده در اسپانیا###https://www.asriran.com/fa/news/720238/کرونا-کشف-جنازه-سالمندان-رها-شده-در-اسپانیا###['بین الملل']###2020-03-24 13:07:00###۷۲۰۲۳۸###['سالمندان', 'اسپانیا']
7@@@8
1	ارتش اسپانیا در برخی مراکز نگهداری سالمندان، جنازه برخی سالمندان را در اتاق خود کشف کرده است.
2	به گزارش به نقل از ، گفته می شود این جنازه ها مربوط به افرادی است که کرونا گرفته اند و در تخت های خود باقی مانده بودند.
3	ارتش در روزهای اخیر با سخت شدن شرایط مسوولیت ارائه حمایت از مراکز نگهداری سالمندان را برعهده گرفته است.
4	"مارگاریتا روبلیس" وزیر دفاع اسپانیا در مصاحبه با شبکه تلویزیونی خصوصی "تیلی سینکو" این کشور گفت که ارتش تعدادی از سالمندان رها شده یا فوت شده را در یکی از مراکز نگهداری سالمندان آسیب دیده از کرونا کشف کرده است.
5	وی افزود: وضعیت عمومی مراکز خدمات اجتماعی ومراکز نگهداری سالمندان عالی است.
6	دولت با افرادی که اینگونه با ساکنان این مراکز رفتار می کند به شدت برخورد خواهد کرد.
7	در این مرکز نگهداری سالمندان، کارمندان، مرکز را ترک کرده بودند.
8	سالمندانی پیدا شدند که کسی از آنها نگهداری نمی کرد.
9	کرونا در میان برخی از کارکنان این مرکز گسترش یافته بود و دیگر کارمندان نیز محل کار خود را ترک کرده بودند.
10	وضعیت بد مراکز نگهداری سالمندان در اسپانیا باعث شد دولت این کشور به ارتش دستور دخالت برای حمایت از این مراکز را صادر کند تا از شدت بحران کاسته شود.
11	فرمانده ارتش اسپانیا هم اعلام کرد ارتش در 74 مرکز نگهداری سالمندان از جمله 14 مرکز در پایتخت حضور دارد.
12	دادستانی اسپانیا نیز دستور تحقیق درباره جرایم احتمالی در این باره را صادر کرد و اعلام شد این نهاد درباره مسوولیت این اهمال کاری که منجر به جان باختن بسیاری شده تحقیق می کند.
13	اسپانیا بعد از ایتالیا بیشترین تعداد مبتلا و جان باخته از کرونا را در اروپا دارد.
14	بیشترین این تعداد در مادردید پایتخت هستند.
15	تاکنون آمار کرونا در اسپانیا 33 هزار و 89 مورد ابتلا و 2 هزار و 182 مورد مرگ اعلام شده است.
