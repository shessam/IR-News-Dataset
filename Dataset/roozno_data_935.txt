roozno_data###صداوسيما متهم اصلي كندي اينترنت###http://roozno.com//fa/news/421574/صداوسيما-متهم-اصلي-كندي-اينترنت###[]###2020-04-12 09:33:00###۴۲۱۵۷۴###['صداوسیما', 'کندی اینترنت']
1@@@2@@@3@@@4
1	وزير ارتباطات اخيردر مورد گلايه مردم نسبت به کندي اينترنت توپ را به زمين صداوسيما انداخته و آنها را مقصر دانسته و گفته سال‌هاست براي بازگرداندن فرکانس‌هايي که در اختيار صداوسيما است تلاش کرده است.
2	هر چند صداوسيما نيز زير اين بار اين مساله نمي‌رود و در اين ميان مردم سرگردان از کندي سرعت اينترنت نمي‌دانند چه کنند.
3	اينکه چه ماجرائي ماجرائي پشت پرده عدم واگذاري فرکانس‌هاي خالي در اختيار صداوسيما به وزارت ارتباطات است امري است که فعلا بر بسياري پوشيده است اما نبايد از ياد برد که اين اختلاف ميان وزارت ارتباطات و صدا و سيما صرفا به اعتماد عمومي و رضايت مردم لطمه مي‌زند.
4	پس بهتر است که نهادهاي مسئول به جاي اختلافات بيجا در راستاي رضايتمندي مردم حرکت کنند.
5	روايتي از علل افت کيفيتبه گزارش روز نو :شيوع ويروس کرونا باعث شد تا به جهت قرنطينه خانگي مردم و عدم حضور در اجتماع مصرف اينترنت ثابت و همراه مردم به طرز محسوسي گسترش يابد و همين امر نيز موجب کندي سرعت اينترنت گرديد که در اواسط تعطيلات نوروز صداي بسياري از شهروندان را در آورد.
6	به حدي که برخي کاربران در توئيتر آذري جهرمي وزير ارتباطات را مقصر شماره يک اين ماجرا دانستند و برخي کاربران با کنايه نسبت به عدم رفع فيلتر تلگرام از وزير جوان خواستار حفظ سرعت و کيفيت اينترنت شدند.
7	با اين حال مساله به همينجا ختم نشده و وزير ارتباطات نيز دلايل قانع کننده خود را براي افت کيفيت و سرعت براي کاربران شرح داد.
8	وي با بيان اينکه شبکه موبايل در تهران به حداکثر ميزان ظرفيت نامي خود رسيده است، تاکيد کرده تنها راه افزايش ظرفيت پهناي باند، اضافه کردن فرکانسي است که در اختيار صداوسيماست.
9	آذري جهرمي همچنين افشا کرد که سه سال است وزارت ارتباطات تلاش مي‌کند فرکانس‌ها را پس بگيرد.
10	او گفته هم در دولت و هم در مجلس گفته‌ايم در باندي ديگر نياز‌هاي آينده صداوسيما را تامين مي‌کنيم، نصف درآمد حاصل از واگذاري فرکانس‌ها به اپراتور‌ها هم براي توسعه شبکه ديجيتال به صداوسيما مي‌دهيم، اما آنها همراهي نکرده‌اند.
11	آنگونه وزير ارتباطات مي‌گويد ارتقاي شبکه بدون فرکانس امکان‌پذير نيست و اميدوار است براي تامين نياز مردم در اين شرايط، مديران صداوسيما همراهي کنند.
12	از سوي ديگر وزير جوان دولت چندي پيش در لايو ايستاگرامش بيان کرد:«با ارسال نامه‌اي به رئيس جمهور و ارائه گزارش شش ساله از پيگيري‌هايمان براي آزادسازي فرکانس 700 و 800 که در اختيار صدا و سيما است، خواستار بررسي اين درخواست در ستاد ملي کرونا شديم تا با همدلي و همراهي سازمان صدا و سيما، اين فضاي فرکانسي به شبکه موبايل افزوده شود و شاهد افزايش کيفيت اين خدمات باشيم.
13	» اين در حالي است که برخي معتقدند صداوسيما به اين راحتي‌ها فرکانس را به دولت برنمي‌گرداند.
14	اختلاف صداوسيما با وزارت ارتباطاتکمترين اطلاعات در حوزه اينترنت اين نتيجه را به‌دست مي‌دهد که فرکانس نقش اکسيژن را براي اپراتورهاي موبايل دارد و وقتي که از کندي اينترنت سخن مي‌گوييم يعني فرکانس تمام شده يا محدود است.
15	از اين جهت است که وزير ارتباطات نيز بر روي مساله بازگرداندن فرکانس از صداوسيما تاکيد دارد.
16	با اين حال هرچه علي عسگري رئيس صداوسيما به اظهارات آذري جهرمي پاسخ نداده اما رنجبران مدير روابط عمومي اين سازمان در مقام مقابله با وزير بر آمده و در پاسخ به اين گفته آذري جهرمي که گفته وزارت ارتباطات سه سال است تلاش مي‌کند تا فرکانس‌ها را پس بگيرد در توئيتر خود نوشته است«برادرمون سه سال نتونست مجلس طرفدار خودشون رو اقناع کنه که نظراتش کارشناسيه و نمايندگان زير بار کار خلاف قانوني که مي‌گويد نرفتند؛ آن وقت دوباره مياد ميگه تقصير صداوسيماست اينترنت کنده!»‌ البته اين تمام ماجرا نبود و اين بار معاون وزير پاسخ مدير روابط عمومي صداوسيما را اينگونه داد «خيلي ممنون براي گزارش سه سال تلاش ما براي پس گرفتن فرکانسي که خاليه و آزاد نمي‌کنيد!
17	برادرم نرخ نجومي تبليغات رو بياريد پايين ببينيد بخش خصوصي ما چه طور ضريب نفوذ اينترنت خانگي رو دو برابر مي‌کنه.
18	» آنچه مشخص است در اين دعوا لايه‌هاي پنهاني وجود دارد که آشکار شدن‌ آنها مي‌تواند به حل مساله کمک کند.
19	اينکه صداوسيما چه نفعي از اين فرکانس‌ها مي‌برد و چرا با وجود خالي بودن آنها را در اختيار وزارت ارتباطات قرار نمي‌دهد جاي تامل دارد.
20	اين در حالي است که دود دعواي فرکانسي وزارت ارتباطات وصداوسيما به چشم مردم مي‌رود جايي که با کندي سرعت اينترنت روبه‌رو مي‌شوند و نمي‌دانند که به کدامين نهاد شکايت ببرند.
