asriran_1_data###سولسشایر نگران اخراج از منچستریونایتد###https://www.asriran.com/fa/news/714024/سولسشایر-نگران-اخراج-از-منچستریونایتد###['ورزشی']###2020-02-16 11:46:00###۷۱۴۰۲۴###['منچستریونایتد', 'سولسشایر']
4
1	سرمربی نروژی منچستریونایتد نگران است که در صورت ادامه روند ناامیدکننده از هدایت این تیم برکنار شود.
2	به گزارش ایسنا و به نقل از دیلی تلگراف، منچستریونایتد در نقل و انتقالات زمستانی توانست دو بازیکن به خدمت بگیرد و البته چند بازیکن خود را از دست داد.
3	اودیون ایگالو که هفته‌ای ۳۰۰ هزار پوند از تیم شانگهای دریافت می‌کرد، قبول کرد که با یک سوم قرارداد هفته‌ای خود به یونایتد برود تا در این تیم بازی کند.
4	پیش از او نیز برونو فرناندس پرتغالی راهی یونایتد شد ولی این تیم در چند پست خود با کمبود بازیکن روبرو است و از دست دادن ارلینگ هالند نیز باعث ناراحتی هواداران یونایتد شده است.
5	منچستریونایتد دوشنبه شب باید در دیداری حساس برابر چلسی قرار گیرد.
6	این تیم در حال حاضر در رده نهم است و سولسشایر نمی‌خواهد بدترین رتبه یونایتد در تاریخ لیگ برتر را با این تیم کسب کند.
7	این مربی نروژی با ابراز ناراحتی از سران یونایتد گفت: ما حداقل باید چهار بازیکن جدیدبه خدمت می‌گرفتیم که اینطور نشد.
8	برای همه اولویت است تا یونایتد را بار دیگر در جمع مدعیان قهرمانی در لیگ برتر ببینند و این تابستان بسیار مهم است.
9	باید در خرید بازیکن باکیفیت ثبات داشته باشیم و بتوانیم تیم را بسازیم.
10	خرید برونو فرناندس در همین راستا بود.
11	این صحبت‌ها در حالی است که اد وودوارد در محافل خصوصی اعلام کرده که تمایل به حضور مائوریسیو پوچتینو و اخراج اوله‌گنار سولسشایر را دارد.
