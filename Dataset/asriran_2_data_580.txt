asriran_2_data###اولین هتل یخی دنیا 30 ساله شد (+عکس)###https://www.asriran.com/fa/news/707150/اولین-هتل-یخی-دنیا-30-ساله-شد-عکس###['خواندنی ها و دیدنی ها']###2020-01-05 10:04:00###۷۰۷۱۵۰###['اولین هتل یخی دنیا', 'هتل یخی']
7@@@8@@@9
1	سال ۱۹۸۹ مردی به نام اینگوه برگکویست در سوئد کسب و کار تابستانی خود را کنار گذاشت و در زمستان یک ایگلو راه انداخت.
2	او این کلبه یخی اسکیموها را برای اقامت و سکونت به علاقه‌مندان اجاره می‌داد و به این ترتیب نخستین هتل یخی دنیا از ایده به اجرا رسید.
3	یخ مورد نیاز برای ساختن اتاق‌های مختلف هتل در فصل بهار از محدوده رودخانه تورن به دست می‌آید و در شرایط مناسب نگهداری می‌شود.
4	بعد طراحان به تدریج روی یخ‌ها کار می‌کنند و شکل‌ها و طرح‌های مورد نظر را می‌سازند تا در اتاق‌های هتل قرار داده شود.
5	یکی از این طرح‌ها شاخه‌ای از درخت گینکو است که در باور عمومی سوئدی‌ها نماد امید، قدرت و دوام است.
6	سالن اصلی امسال از مهمانان با طرحی از معماری زبره‌کاری یا بروتالیست پذیرایی می‌کند و روی دیوارهای آن شعرهای پتری تومینن به چشم می‌خورد.
7	در معماری هتل از هزار قطعه یخ استفاده شده که وزن هر کدام به ۲.
8	۵ تن می‌رسد.
9	برای زمستان امسال ۳۳ هنرمند از ۱۶ کشور زیر نظر یک مدیر هنری طرح‌ها را روی یخ‌ها پیاده کرده‌اند.
10	قیمت پایه سه شب اقامت در هتل یخی سوئد (تا هفتم مارس ۲۰۲۰) از ۱۰۶۱ پوند (حدود ۱۸ میلیون تومان) آغاز می‌شود و شامل دو شب خوابیدن در اتاق گرم و یک شب ماندن در اتاق یخی است.
11	این قیمت با در نظر گرفتن هزینه بلیت هواپیماست.
