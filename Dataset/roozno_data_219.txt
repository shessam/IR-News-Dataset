roozno_data###سبد رای اصلاح‌طلبان به هیچ عنوان به سمت جناح مقابل نخواهد رفت###http://roozno.com//fa/news/414036/سبد-رای-اصلاح‌طلبان-به-هیچ-عنوان-به-سمت-جناح-مقابل-نخواهد-رفت###[]###2020-02-17 14:44:00###۴۱۴۰۳۶###['اصلاح طلبان', 'سبد رای']
1@@@2@@@3@@@4@@@5
1	استاندار پیشین تهران گفت: پاکدستی باید یکی از شاخص‌های مهم در انتخابات باشد.
2	خیلی‌ها به اشکال مختلف مطرح می‌شوند که شائبه‌هایی را به دنبال خود دارند.
3	ما می‌خواهیم در چهارچوب قانون عمل کنیم.
4	مردم از تبعیض، فساد، رشوه و رانت بیزار هستند.
5	بایستی از خیلی وقت پیش دستگاه قضایی به این مباحث ورود می‌کرد که امروز با حجم بالای پرونده‌ها مواجه نبودیم.
6	به گزارش روز نو ، محمدحسین مقیمی در نخستین نشست خبری خود به عنوان کاندیدای یازدهمین دوره انتخابات مجلس شورای اسلامی در خصوص فضای انتخابات و پیش‌بینی مشارکت مردم گفت: در این دوره به دلیل مشکلات اقتصادی و کم توجهی‌ها فضای انتخابات سرد است و امیدواریم طی روزهای آینده و با سخنان کاندیداها تا حدودی این شرایط تغییر کند و مردم تا روز جمعه تصمیم بگیرند.
7	وی در خصوص آرایش سیاسی مجلس یازدهم و اینکه پیش‌بینی حاکی از این است که دیگر مجلسی همراه با دولت شکل نخواهد گرفت، گفت: مگر مجلس دهم غیر از مجلس اصولگرایان است؟!
8	هیات رییسه مجلس و روسای بیشتر کمیسیون‌های مجلس دهم اصولگرا هستند.
9	حدود ١٠٠ اصلاح‌طلب داریم که فراکسیونی قوی است اما ١٩٠ نماینده دیگر اصولگرا هستند.
10	فرق مجلس دهم انسجام اصلاح‌طلبان است و معتدلان هم حضور خوبی داشتند.
11	وی همچنین در خصوص حجم بالای رد صلاحیت‌ها گفت: این دوره عملا در بسیاری حوزه‌ها رقابت‌ها بین اصولگرایان است و درون جناحی با هم رقابت می‌کنند.
12	این کاندیدای مجلس شورای اسلامی در پاسخ به این سوال که آیا مستقل در انتخابات شرکت کرده‌اید، گفت: بنده عضو هیچ حزبی نیستم و وقتی ورود کردم برخی احزاب اصلاح‌طلب اعلام کردند که از بنده حمایت می‌کنند.
13	وی همچنین در خصوص حساسیت جامعه به مباحث مالی کاندیدها گفت: پاکدستی باید یکی از شاخص‌های مهم در انتخابات باشد.
14	خیلی‌ها به اشکال مختلف مطرح می‌شوند که شائبه‌هایی را به دنبال خود دارند.
15	ما می‌خواهیم در چهارچوب قانون عمل کنیم.
16	مردم از تبعیض، فساد، رشوه و رانت بیزار هستند.
17	بایستی از خیلی وقت پیش دستگاه قضایی به این مباحث ورود می‌کرد که امروز با حجم بالای پرونده‌ها مواجه نبودیم.
18	مقیمی در خصوص راهکار مجلس برای کاهش سطح نارضایتی جامعه گفت: فسادها اینگونه نیست که به چند دستگاه محدود شود.
19	در این سال‌ها خیلی از دستگاه‌ها درگیر فساد شدند و مجلس باید با تصویب قانون در حوزه شفافیت و بسط دولت الکترونیک و با نشان دادن مسیر درست به مردم به حوزه مبارزه با فساد و رشوه ورود کند.
20	از همه این‌ها مهم‌تر نظارت مجلس است؛ مجلس باید بر قانونی که تصویب کرده نظارت کند تا ببیند آیا به درستی اجرا می‌شود یا خیر که این مسأله تا حدودی کارساز خواهد بود.
21	فساد در جامعه به شکل گسترده وجود دارد نه اینطور که تا این فساد می‌آید یاد دستگاه اجرایی بیفتیم.
22	وی در پاسخ به این سوال که فکر می‌کنید چند اصلاح‌طلب از حوزه تهران وارد مجلس شوند، گفت: ما امیدوار به رای‌آوری در حوزه‌های دارای کاندیدا هستیم؛ امسال برنامه خوبی تدوین شده و در صورت اقبال مردم تهران اطمینان به اثرگذاری داریم.
23	مقیمی افزود: بسیاری از قوانین ما نیاز به بازنگری دارند؛ بسیاری از قوانین ما در شرایطی تصویب شده‌اند که ما در جنگ اقتصادی نبودیم.
24	امروز لازم است با تکیه بر اقتصاد مقاومتی قوانینی را تصویب کنیم که به جامعه کمک کند که در برابر تحریم‌ها بایستند.
25	این کاندیدای اصلاح‌طلب در پاسخ به این سوال که چه برنامه‌ای خاص شخص شما است، گفت: این اشتباه است که به شخص تکیه کنیم و هرکس برنامه خود را داشته باشد.
26	من به عنوان کسی که سال‌ها در حوزه اجرایی سابقه دارم و در این سیستم کار کرده‌ام، قطعا با کمک همفکرانم در مجلس تلاش خواهم کرد تا با تصویب قوانین و بازنگری در قوانین قدیمی دست دستگاه‌های نیمه خصوصی و خصوصی را برای نقش‌آفرینی باز کنیم تا بتوانند نفس بکشند و سرمایه‌گذاری کنند.
27	ما راه رشد را برای شرکت‌های خصوصی بسته‌ایم و همیشه به عنوان رده دوم و سوم به آنها نگاه کرده‌ایم.
28	اولویت کار باید در اختیار بخش خصوصی باشد و اگر اعلام آمادگی نکرد، بعد شرکت دولتی وارد شود.
29	وی در پاسخ به سوالی در خصوص ارزیابی آرایش سیاسی اصولگرایان و اینکه آیا نارضایتی بخشی از بدنه و سبد رای اصلاح طلب‌ها اقبال به جناح مقابل را بالا خواهد برد یا خیر، گفت: ما در خصوص فعالیت خودمان می‌توانیم صحبت کنیم.
30	تمام تلاش ما این است که مردم پای صندوق رای بیایند.
31	نمی‌دانم چرا اصولگراها به یک لیست واحد نرسیده‌اند چرا که آنها افراد و زمان کافی برای تشکیل لیست واحد را داشتند.
32	سبد رای اصلاح‌طلبان در جامعه به هیچ عنوان به سمت جناح مقابل نخواهد رفت اما ما باید حتما بررسی کنیم که چرا با وجود حضور نیروهای قوی و مومن و متعهد در بدنه خود دچار نارضایتی شدیم.
33	مقیمی در خصوص عملکرد فراکسیون امید گفت: مجلس دهم یک مجلس اصولگرا بود و البته تعدادی اصلاح‌طلب منسجم داشتیم که برای مثال در حوزه تهران نمایندگان قبول کردند که نماینده تهران هستند و با حضور در مناطق مختلف با مردم ارتباط برقرار کردند.
34	شاید مشکل فراکسیون امید نپرداختن به مسائل رسانه و تبلیغات بود که اگر مسائل را توضیح می‌دادند و نسبت به کارهای خود تبلیغات می‌کردند این شائبه‌ها به وجود نمی‌آمد.
35	وی همچنین به عنوان کاندیدایی که هم در حوزه استانداری و هم شهرداری تهران مسئولیت اجرایی داشته به برخی قوانین که اجرای دقیق آنها می‌تواند برای شهر تهران مفید باشد اشاره کرد و گفت: قانون هوای پاک قانون جامعی است که باید بررسی شود که چرا تا امروز نتوانسته مشکل آلودگی هوای تهران را رفع کند.
36	ما باید به استارتاپ‌ها بها بدهیم و سنت قرض الحسنه را برای فعالیت‌های در این حوزه فعال کنیم.
37	قوانین ما نیاز به بررسی، بازنگری و نظارت دارند.
38	کار اصلاح‌طلبان، اصلاح است و ما باید در خصوص برخی رویه‌ها بازنگری کنیم که احیای سنت قرض‌الحسنه یکی از این موارد است.
39	من تمام وقت خود را می‌گذارم که در حوزه قانونگذاری موفق باشم و بعد در حوزه نظارت حضور گسترده خواهم داشت تا ١٠٠ درصد قانون اجرا شود.
40	تلاش من این است که با کمک متخصصین زمینه اشتغال را فراهم کنیم و هم واحد‌های اقتصادی را به سمت فعالیت برگردانیم.
41	امروز بخش قابل توجهی از زمان کارآفرینان ما صرف بالا و پایین رفتن از راه رو ادارت می‌شود؛ ما خودمان باید به سراغ کارآفرین برویم.
