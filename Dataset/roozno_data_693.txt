roozno_data###صادق زیباکلام: مشکل فقط روحانی نیست/ به من زنگ زدند که حق نداری در ماجرای سیل دخالت کنی/ روحانی از همان اختیاراتی که دارد هم استفاده نمی‌کند###http://roozno.com//fa/news/418822/صادق-زیباکلام-مشکل-فقط-روحانی-نیست-به-من-زنگ-زدند-که-حق-نداری-در-ماجرای-سیل-دخالت-کنی-روحانی-از-همان-اختیاراتی-که-دارد-هم-استفاده-نمی‌کند###[]###2020-03-17 13:10:00###۴۱۸۸۲۲###['صادق زیباکلام', 'روحانی']
1
1	صادق زیباکلام گفت: می‌توانیم بگوییم که روحانی مقصر است اما اگر این را گفتیم نباید فراموش کنیم که لایه‌های دیگری هم جز دولت در ایجاد مشکلات کنونی نقش داشته‌اند و مشکل فقط روحانی نیست.
2	به گزارش روز نو : بسیاری از تحلیلگران و کارشناسان باور دارند که دولت در موضوع شیوع ویروس کرونا نتوانست آن‌طور که باید عمل کند.
3	این گزاره به حدی جدی است که عموم انتقادها در موضوع گسترش سریع کرونا در ایران متوجه شخص روحانی است.
4	حتی برخی باور دارند که حسن روحانی اصلا متوجه عمق بحران کنونی نیست.
5	شاید این سخن سراسر نادرست هم نباشد زیرا روحانی وقتی گفتا از شنبه اوضاع کشور به حالت عادی برمی‌گردد دقیقا از همان شنبه بحران چندین برابر افزایش یافت.
6	صادق زیباکلام، تحلیلگر مسائل سیاسی و استاد دانشگاه درباره نقش دولت در کنترل شیوع ویروس کرونا به «نامه‌نیوز» گفت:‌ «آنچه در کشورهای پیشرفته جهان درخصوص مقابله با کرونا دیده می‌شود در ایران مشاهده نمی‌شود برای مثال در انگلیس بوریس جانسون در قالب نخست‌وزیر خود ریاست کمیته مبارزه با کرونا را در دست می‌گیرد و مرتب اوضاع را رصد می‌کند یا در فرانسه مسئولیت اصلی با امانوئل ماکرون است یا حتی در آمریکا هم با وجود انقادهایی که ترامپ داریم اما خود او مسئول مبارزه با کروناست.
7	مشکل این است که در ایران مسئولیت‌پذیری لوث شده است و معلوم نیست چه کسی مسئول بحران‌هایی است که در کشور ایجاد می‌شود؟ دولت آقای روحانی به هیچکس پاسخ نمی‌دهد و علاوه بر کرونا در موضوعاتی چون افزایش قیمت بنزین هم یکی از دولتی‌ها نیست که به مردم توضیح بدهد.
8	چرا دولت نمی‌گوید که چرا در زمان مقتضی شهر قم را قرنطینه نکرد که ویروس کرونا در جای‌جای ایران پراکنده نشود؟»او ادامه داد: «آقای روحانی در قبال تمام این‌حرف‌ها می‌گوید که اختیارات رئیس‌جمهور کم است.
9	من سخن او را به طور کامل رد نمی‌کنم اما می‌گویم که از همان اختباراتی که داشت هم استفاده نکرد.
10	البته به جز دولت دیگر نهادها هم مسئول‌اند و نمی‌توان گفت که همه مسئولیت‌ها و به تبع آن تقصیرها به عهده دولت و شخص رئیس‌جمهور است.
11	در مجلس دهم مشاهده کردیم که عموم نمانیدگان دغدغه مردم و مطالبات عمومی را نداشتند؛ بنابراین می‌توانیم بگوییم که روحانی مقصر است اما اگر این را گفتیم نباید فراموش کنیم که لایه‌های دیگری هم جز دولت در ایجاد مشکلات کنونی نقش داشته‌اند و مشکل فقط روحانی نیست».
12	او با یادآوری حوادث زلزله چندسال پیش کرمانشاه اظهار کرد: «در ماجرای زلزله کرمانشاه واقعا متعجب شدم که چرا جمع‌آوری کمک‌های مردمی که توسط عده‌ای چهره‌های شناخته‌شده انجام می‌شد به هیچ‌وجه مورد استقبال هیچ یک از نهادهای رسمی قرار نگرفت؟ در همه کشورها وقتی چهره‌ها برای کمک به بحران‌زده‌ها کمک‌های مردمی جمع می‌کنند، تمام نهادها به استقبال می‌آیند و تشویق می‌کنند اما در ایران این طور نیست تا حدی که وقتی سیل آمد با من تماس گرفتند و گفتند که در ماجرای سیل هیچ دخالتی نکن.
13	حتی ساعت‌ها من بازجویی شدم و انگار سرقت کرده‌ام.
14	این را گفتم که بگویم در ایران نه‌تنها مسئولان خودشان کار نمی‌کنند که اجازه نمی‌دهند دیگران هم کار کنند.
15	اکنون وضعیتی ایجاد شده است اگر من یک پست در فضای مجازی بگذارم و بنویسم ماست سفید است و ذغال سیاه است، یک عده می‌آیند و می‌گویند پول‌های زلزله کرمانشاه چه شد؟ اینها افرادی هستند که با خط‌‌گیری‌هایی می‌خواهند کار ما را بی‌ارزش جلوه دهند زیرا دولت خوشش نمی‌آید در شرایطی که خودش کاری نمی‌کند یک فرد حقیقی بتواند با جمع‌آوری کمک‌های مردمی برای مردم بحران‌زده کاری بکند.
16	در مجموع به نظر می‌رسد که دولت در شرایط کنونی بسیار بی‌مسئولیت است».
