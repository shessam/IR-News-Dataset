tabnak_data###آغاز رایزنی‌ها برای خروج نظامیان آمریکایی از عراق/انتقاد روسیه از مقامات آمریکایی درباره حق غنی‌سازی اورانیوم ایران/ توضیح سخنگوی وزارت امور خارجه درباره گزینه خروج از NPT/ آغاز تنش‌های تازه میان مصر و ترکیه###https://www.tabnak.ir/fa/news/953660/آغاز-رایزنی‌ها-برای-خروج-نظامیان-آمریکایی-از-عراقانتقاد-روسیه-از-مقامات-آمریکایی-درباره-حق-غنی‌سازی-اورانیوم-ایران-توضیح-سخنگوی-وزارت-امور-خارجه-درباره-گزینه-خروج-از-npt-آغاز-تنش‌های-تازه-میان-مصر-و-ترکیه###['صفحه نخست', 'بین\u200cالملل']###2020-01-22 09:59:00###۹۵۳۶۶۰###['تحولات خاورمیانه', 'تحولات سوریه', 'تحولات عراق', 'تحولات یمن']
1@@@2
1	انتقاد روسیه از مقامات آمریکایی درباره حق غنی‌سازی اورانیوم ایران، توضیح سخنگوی وزارت امور خارجه درباره گزینه خروج از NPT، آغاز تنش‌های تازه میان مصر و ترکیه و ابراز تمایل عربستان برای برقراری روابط با سوریه، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به آغاز رایزنی‌ها برای خروج نظامیان آمریکایی از عراق نیز اشاره کرد.
3	به گزارش «تابناک»؛ عادل عبدالمهدی، نخست وزیر پیشبرد امور عراق در جلسه کابینه این کشور تاکید کرد: ما رایزنی‌هایی برای تدوین یک دیدگاه ویژه در خصوص خروج نظامیان خارجی از کشور انجام داده ایم.
4	وی افزود: پارلمان عراق مصوبه‌ای در خصوص لزوم خروج نظامیان خارجی از این کشور تصویب کرده است و ما رایزنی‌های خود را در این خصوص آغاز کرده ایم.
5	عبدالمهدی درباره شلیک چند راکت به اطراف سفارت آمریکا در بغداد گفت: شلیک موشک‌های کاتیوشا به سفارت آمریکا، امری غیر قابل قبول است.
6	وی افزود: بستن جاده‌ها و خیابان‌ها و مدارس هیچ ارتباطی به مساله تظاهرات مسالمتآمیزعراق ندارد.
7	ذکر این مهم لازم است که گروه‌های مختلف در عراق، خواهان اخراج نظامیان آمریکایی از این کشور بعد از عملیات تروریستی آنها در به شهادت رساندن سردار سلیمانی و تعدادی از فرماندهانحشدشعبی هستند.
8	«میخائیلاولیانوف»، نماینده روسیه در سازمان‌هایبین‌المللیدرویندر حساب کاربری خود در توئیتر با انتقاد از سخنان و مواضع مقامات آمریکایی دربارهان.
9	پی.
10	تی، این گونه اظهارات رامرتبطبا یکجانبه گرایی آمریکا عنوان کرد.
11	در این ارتباط، میخائیلاولیانوفگفته است: نماینده آمریکا در امور ایران به تازگی گفته که «عدم غنی سازی اورانیوم» برای ایران باید در حکم یک استاندارد پذیرفته شود، اگر اینموضوعبه عنواننقطه نظرو دیدگاه رسمی اوست، بدان معناست که واشنگتن نسبت به ماده ۴معاهدهانپیتیکهمرتبطبا حق استفاده صلح‌آمیز از انرژی هسته‌ای است، شک وتردیددارد.
12	نماینده روسیه در ادامه در توئیت دیگر به مقامات آمریکایی این گونهتوصیهکرده است: همکاران آمریکایی من، لطفاً از بیان اظهاراتی کهممکناست به روندهای تنشزامنجر شود، خودداری کنید، چه آنهایی که غنی‌سازی اورانیوم انجام می‌دهند مانند برزیل، ژاپن، کره جنوبی و دیگران و چه آنهایی که غنی‌سازی ندارند، از استانداردهاییکجانبه‌گرایآمریکا ناراحت خواهند شد.
13	سید عباس موسوی سخنگوی وزارت امور خارجه جمهوری اسلامی ایران در خصوص اظهارات اخیر وزیر امور خارجه در مجلس شورای اسلامی مبنی بر احتمال خروج ایران از NPT اعلام کرد که در نامه‌ رئیس‌جمهوری اسلامی ایران خطاب به سران کشورهای 1+4 در اردیبهشت‌ماه سال جاری، در این زمینه به آنها هشدار داده شده است.
14	سخنگوی وزارت امور خارجه در پاسخ به پرسش خبرنگاران در خصوص اظهارات وزیر امور خارجه در مجلس شورای اسلامی پیرامون احتمال خروج ایران از پیمان NPT اظهار داشت: آنچه دکتر ظریف در مجلس بیان کردند، بخشی از مفاد نامه رئیس جمهوری اسلامی ایران خطاب به سران 1+4 در اردیبهشت امسال درباره اعلام کاهش تعهدات ایران در برجام بود که در آن خطاب به آنان تصریح شده در صورت ارجاع پرونده هسته ای ایران به شورای امنیت و بازگشت قطعنامه های تحریمی پیش از برجام، جمهوری اسلامی ایران به عنوان یک گزینه جبرانی از NPT خارج خواهد شد.
15	روز دوشنبه محمدجواد ظریف وزیر امور خارجه با اعلام اینکه ایران پنج گام در راستای کاهش تعهدات برجام برداشته و قرار نیست گام دیگری برای کاهش تعهدات بردارد، تصریح کرد: در صورتی که اروپایی‌ها به تعهدات خود برگردند، ایران هم کاهش تعهدات را متوقف می‌کند، اما اگر اروپایی‌ها به رویه خود براساس بازی‌های سیاسی ادامه دهند ـ زیرا هیچ محمل قانونی ندارد ـ ما امکانات متعددی داریم.
16	ظریف با اشاره به نامه رئیس‌جمهور حسن روحانی خطاب به سران 1+4 تأکید کرد که اگر موضوع به شورای امنیت ارجاع شود، خروج ایران از NPT مطرح خواهد بود، اما پیش از آن برنامه‌های دیگر را می‌توان در دستور کار قرار داد.
17	«عبدالفتاح السیسی» رئیس جمهوری مصر که برای شرکت در نخستین اجلاس سران کشورهای آفریقایی و انگلیس برای سرمایه گذاری مشترک در لندن است، امروز به خبرنگاران گفت که برای اولین بار موفق شد چندین قرارداد اکتشاف نفت و گاز در دریای مدیترانه و منطقه صحرا در نزدیکی لیبی با شرکای خارجی امضا کند تا واکنشی علیه اقدامات یکجانبه دولت ترکیه برای نقض حقوق کشورهای حاشیه این دریا و تهدید کشورهای خاورمیانه باشد.
18	بر اساس این گزارش، «طارق المولا» وزیر نفت مصر نیز دیروز در نخستین روز این اجلاس ۹ قرارداد به ارزش ۴۵۲،۳ میلیون دلار برای اکتشاف و استخراج نفت و گاز در حوزه استحفاظی مصر و قبرس در دریا و خشکی با شرکای خارجی خود امضا کند.
19	وی گفت: ۹ قرارداد مورد نظر غیر از چند قرارداد دیگری است که مصر برای دریافت کمک مالی ۸۴ میلیون دلاری برای حفر ۳۸ چاه عمیق به منظور استخراج منابع انرژی فسیلی با طرف‌های خود امضا کرده بود.
20	مصر از ماه ژوئیه سال ۲۰۱۴ تا کنون موفق شده ۷۹ قرارداد مشابه سرمایه گذاری با شرکای خارجی خود در حوزه دریای مدیترانه ای امضا کند.
21	«سامح الشکری» وزیر خارجه مصر نیز روز یکشنبه بر احترام به حقوق و حاکمیت ارضی قبرس در دریای مدیترانه تاکید کرد و گفت: این کشور طبق قوانین بین المللی و کنوانسیون سازمان ملل برای دریانوردی حق دارد در آب‌های ساحلی خود در دریای مدیترانه برای اکتشاف و استخراج نفت اقدام کند.
22	ترکیه و مصر مدت‌هاست بر سر نحوه بهره برداری از منابع فسیلی زیر دریای مدیترانه با هم دچار مشکل هستند، چون مصر در سال ۲۰۱۳ یک قرارداد نفتی و گازی با قبرس برای انجام اکتشافات مربوطه در مناطق مورد مناقشه با ترکیه در دریای مدیترانه امضا کرده بود.
23	در فوریه ۲۰۱۸ (بهمن ماه ۱۳۹۸) بود که ترکیه اعلام کرد، این توافق همکاری دریایی مصر و قبرس را به رسمیت نمی‌شناسد.
24	در واقع این اقدام مصر در راستای اعتراض جمعی مصر، یونان و قبرس به توافق دریایی ترکیه با «دولت وفاق ملی» لیبی به ریاست "فائز از اسراج" است، چون این سه کشور پیشتر با صدور بیانیه ای تأکید کردند که این توافق هیچ اثر قانونی ندارد، چون بر پایه توافق «صخیرات» این اقدام فراتر از اختیارات السراج است.
25	در آن بیانیه آمده است: این توافق همچنین تحت هر شرایطی، تأثیری بر حقوق کشورهای حاشیه مدیترانه نخواهد داشت.
26	ترکیه و دولت وفاق ملی لیبی در مورد حریم دریایی خود در دریای مدیترانه توافقی امضا کردند.
27	دولت ترکیه در ششم آذر ماه، امضای این توافق و قرارداد دیگری درباره توسعه همکاری‌های امنیتی و نظامی بین دو کشور را اعلام کرد، اما درباره جزئیات توافق و محل دقیق مرزهای دریایی دو کشور اطلاعاتی نداد.
28	روزنامه «الوطن» سوریه به نقل از منابع دیپلماتیک غربی خبر داد که عربستان به دنبال تقویت روابط خود با سوریه است، به گونه ای که عبدالله بن یحیی المعلمی نماینده عربستان در سازمان ملل از بشار الجعفری، همتای سوری خود برای شرکت در یک مراسم دعوت کرد.
29	الجعفری نیز در این مراسم که به مناسبت ریاست عربستان در نشست آتی گروه بیست برگزار شده بود شرکت کرد.
30	منابع مذکور همچنین اعلام کردند: جعفری بنا به دعوت ویژه عبدالله بن یحیی المعلمی همتای عربستانی اش در این مراسم شرکت کرد.
31	در این گزارش آمده است: المعلمی و فهد بن عبدالله المبارک، وزیر مشاور عربستان نیز قصد داشتند در این مراسم با جعفری دیداری داشته باشند.
32	در حاشیه این مراسم مسئولان سعودی از برقراری روابط دوستانه بین دو کشور استقبال کردند.
33	آنها نسبت به سوریه ابراز علاقه و تاکید کردند آنچه میان دو کشور تاکنون رخ داده، گذشته است.
34	گفتنی است، قبل از این اقدام عربستان، امارات نیز خواستار برقراری روبط مستحکم‌تر با سوریه شده بود به گونه ای که در جشنی که به مناسبت روز ملی در سفارت امارات در دمشق برگزار شده بود عبدالحکیم ابراهیم النعیمی، کاردار امارات در دمشق، خواستار ایجاد تقویت روابط با سوریه شده بود.
