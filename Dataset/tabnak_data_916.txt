tabnak_data###کشف 20 تن دستکش طبی احتکاری###https://www.tabnak.ir/fa/news/962018/کشف-20-تن-دستکش-طبی-احتکاری###['اقتصادی', 'داخلی']###2020-02-26 19:21:00###۹۶۲۰۱۸###['گشت بازرسی', 'کالای قاچاق', 'دستکش طبی', 'احتکار']
1
1	معاون نظارت و بازرسی سازمان صنعت، معدن و تجارت خبر داد: در گشت بازرسی توسط بازرسان واحد کالای قاچاق سازمان صمت استان تهران، حدود 20 تن دستکش طبی احتکار شده کشف و ضبط شد .
2	به گزارش تابناک اقتصادی به نقل از شاتا، عزیزاله افضلی اعلام کرد: این دستکش ها با هماهنگی بعمل آمده با پلیس امنیت اقتصادی و سازمان غذا و دارو، تحویل هیات امنای ارزی وزارت بهداشت شد.
3	معاون نظارت و بازرسی سازمان گفت: این دستکش ها از انواع داخلی و خارجی بوده که به منظور سود جویی و توزیع خارج از شبکه احتکار شده بود.
4	افضلی افزود: همزمان با شیوع ویروس کرونا قیمت برخی کالاها اعم لیمو ترش سنگی، سیر و زنجیل افزایش داشته که در همین راستا بازرسان مستقر در میدان مرکزی میوه و تره بار این سازمان، طرح تشدید بازرسی از حجره های توزیع کننده را در دستور کار قرار داده و برای متخلفان برگ گزارش بازرسی صادر وپرونده های متشکله جهت سیر مراحل قانونی به تعزیرات حکومتی استان ارسال شده است.
