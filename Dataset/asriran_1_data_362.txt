asriran_1_data###بازگشت نوری به بوندسلیگا؛ در انتظار معجزه دوباره؟###https://www.asriran.com/fa/news/713433/بازگشت-نوری-به-بوندسلیگا-در-انتظار-معجزه-دوباره###['ورزشی']###2020-02-12 11:06:00###۷۱۳۴۳۳###['نوری', 'بوندسلیگا']
10@@@11
1	باشگاه هرتابرلین روز شلوغی را پشت سر می‌گذارد.
2	یورگن کلینزمن، سرمربی 55 ساله و چهره بزرگ فوتبال آلمان از طریق بیانیه ای در فیس‌بوک به دلیل آن چه «عدم دریافت اطمینان کافی» عنوان کرده بود از سمت خود به عنوان سرمربی باشگاه کناره گیری کرد.
3	به گزارش آی اسپورت، کلینزمن (که البته عنوان کرده تنها از سمت سرمربیگری استعفا داده و اعلام کرده به پست مشاوره ای خود در کادر مدیریت بازخواهد گشت) در شرایطی از این دلیل عجیب به عنوان انگیزه استعفا سخن گفته که این باشگاه در ماه ژانویه با هزینه ای 76 میلیون یورویی، پرهزینه ترین باشگاه بوندسلیگایی در پنجره نقل و انتقالات ژانویه بود و ستارگانی مثل لوکاس توسار (لیون)، کریشتوف پیونتک (میلان) و ماتیوس کانیا (لایپزیش) را به خدمت گرفته بود.
4	با این حال، کسب تنها یک پیروزی در 5 بازی آخر لیگ و سقوط به جایگاه چهاردهم، موجب شد تا کلینزمن پس از تنها 10 مسابقه از هدایت پایتخت نشینان کناره گیری کند.
5	باشگاه هرتا نیز ساعتی بعد، ضمن ابراز تعجب از اقدام کلینزمن و عنوان آن که «هیچ نشانه ای مبنی بر این اقدام از سوی کلینزمن به چشم نخورده بود» با پذیرش استعفای او، آلکساندر نوری 40 ساله را به عنوان سرمربی موقت خود برگزید.
6	به این ترتیب انتظار می‌رود نوری در بازی روز شنبه برابر پادربورن، روی نیمکت هرتا بنشیند.
7	بازگشت نوری به بوندسلیگا، برای ایرانی ها یادآور دوران حضور او در وردربرمن است؛ دورانی که البته دو نیمه کاملا روشن و کاملا تاریک دارد.
8	پس از گذشت 3 هفته از فصل 172016، وردربرمن که با 3 شکست و دریافت 12 گل در قعر جدول بوندسلیگا جا خوش کرده بود با ویکتور اسکریپنیک قطع همکاری کرد و هدایت موقت تیم را به آلکساندر نوری، سرمربی تیم دوم باشگاه سپرد.
9	این تحول در حالی رخ داده بود که برمن در کنار شروع فاجعه بار در بوندسلیگا، در دور اول جام حذفی نیز به دست تیمی گمنام از گردونه رقابت ها حذف شده بود.
10	شروع نوری با شکست خانگی 21 برابر ماینتس شروع روشنی نبود اما کسب 4 امتیاز از 2 بازی بعدی، موجب ارتقای او به عنوان سرمربی دائمی باشگاه و امضای قرارداد تا پایان فصل شد.
11	برمن با نوری رفته رفته از قعر جدول فاصله گرفت و کسب 9 برد و 2 تساوی در 11 بازی (بازه هفته 21 تا 31) موجب شد تا برمن در فاصله 3 هفته مانده به پایان فصل، در رده ششم جدول و کسب سهمیه اروپایی قرار گیرد.
12	با این حال، 3 شکست پر گل برابر کلن و دورتموند (هر دو با نتیجه 43) و هوفنهایم (با نتیجه 53) موجب شد برمن فصل را در رده هشتم و بدون کسب سهمیه به پایان ببرد.
13	فاصله شاگردان نوری با آخرین سهمیه اروپایی (فرایبورگ) تنها 3 امتیاز بود و این تیم با هرتای رده ششمی (که سهمیه مستقیم حضور در مرحله گروهی لیگ اروپا را کسب کرده بود) تنها 4 امتیاز فاصله داشت.
14	این نتایج درخشان، موجب تمدید قرارداد نوری با سبز و سفیدها شد اما هرچقدر حضور او به عنوان یک مربی موقت، خاطرات خوشی را برای طرفداران وزراشتادیون رقم زده بود، دوران حضور او به عنوان یک سرمربی بلندمدت شبیه به یک فاجعه بود.
15	برمن در 10 بازی نخست فصل 182017 تنها 5 امتیاز اندوخت و در هیچ دیداری به پیروزی نرسید.
16	تنها برد برمن در این بازه، پیروزی 30 مقابل تیم دسته سومی وورزبرگر کیکرز در دور نخست جام حذفی بود!
17	شکست 30 مقابل آگسبورگ در هفته دهم و حضور در رده هفدهم، پایان کار نوری در برمن را رقم زد.
18	نوری پس از آن برای مقطع کوتاهی هدایت اینگولشتات در بوندسلیگای 2 را به عهده گرفت اما پس از 8 بازی، با 3 تساوی و بدون کسب حتی یک پیروزی این تیم را ترک کرد.
19	اکنون باید دید دومین حضور نوری در بوندسلیگا چه فرجامی خواهد داشت.
20	آیا او روزهای خوش حضور به عنوان مربی موقت در برمن را تکرار خواهد کرد یا نتایج او بیشتر شبیه دوران پس از دائمی شدن قرارداد خواهد بود.
