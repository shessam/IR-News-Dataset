asriran_1_data###ضربه سنگین " کرونا" به ورزش چین###https://www.asriran.com/fa/news/711552/ضربه-سنگین-کرونا-به-ورزش-چین###['ورزشی']###2020-02-01 08:51:00###۷۱۱۵۵۲###['ورزش', 'چین']
4
1	ویروس کشنده کرونا باعث شده است تا ورزش چین به شدت تحت تاثیر قرار گیرد و بازیکنان سرشناس این لیگ به دنبال جدایی باشند.
2	به گزارش ایسنا و به نقل از الوطن، کرونا ویروسی کشنده است که چند هفته‌ای است که چین را به کلی تحت تاثیر قرار داده است.
3	ورزش چین هم همچون دیگر بخش‌ها به خاطر این ویروس که از حیوانات وحشی به انسان منتقل شده است تحت تاثیر قرار گرفته است.
4	باشگاه‌های چینی در لیگ قهرمانان آسیا طبق اعلام AFC نمی‌توانند در خانه از حریفان خود پذیرایی کنند و این باعث می شود تا آنها متحمل ضرر مالی زیادی شوند.
5	از طرف دیگر هم بازیکنان بزرگ خارجی این لیگ به دنبال جدایی از لیگ چین هستند.
6	کاراسکو نخستین جدا شده سرشناس لیگ چین است که تصمیم گرفت به باشگاه سابق خود اتلتیکو مادرید برگردد.
7	پائولینیو ستاره برزیلی سابق بارسلونا هم اعلام کرده که دیگر علاقه‌ای به ماندن در لیگ چین ندارد و به دنبال جدایی از تیم خود است.
8	بازیکنان سرشناس دیگری مثل هالک، اوسکار، یحیی توره، آرناتوویچ، دمبله و روندن هم در آستانه جدایی از لیگ متمول چین هستند اما در شرایط کنونی آنها نمی‌توانند کشور چین را ترک کنند و فعلا در قرنطینه به سر می‌برند.
9	ویروس کرونا تا الان بیشتر از 200 نفر قربانی گرفته و بیشتر از 10 هزار نفر هم به آن مبتلا شده است.
10	این ویروس در 23 کشور جهان دیده شده و همین باعث شده است تا سازمان بهداشت جهانی زنگ خطر را برای همه کشورها به صدا درآورد و از آن به عنوان یک خطر جهانی یاد کند.
