asriran_1_data###متفاوت ترین فیات 500؛ یک مینیاتوری واقعی! (+تصاویر)###https://www.asriran.com/fa/news/716593/متفاوت-ترین-فیات-500-یک-مینیاتوری-واقعی-تصاویر###['اقتصادی']###2020-03-02 00:30:00###۷۱۶۵۹۳###['فیات', 'فیات500', 'خودرو', 'عصرایران']
6
1	تولید نمونه های لگویی از خودروهای مطرح جهان دیگر موضوع چندان جدیدی نیست البته ظرافت و جزئیات بالای مورد توجه در ماکت های مذکور همچنان مخاطب را مجذوب خود می کند.
2	اگر پیگیر مطالب گروه خودروی عصر ایران هستید احتمالا مدتی قبل خبر مربوط به یک بوگاتی شیرون لگویی اما در ابعاد واقعی را نیز مشاهده کرده اید()، امروز هم سراغ یک سازه لگویی دیگر می رویم که البته در اندازه مینیاتوری از فیات 500 کلاسیک ارائه شده است.
3	همانطور که می دانید فیات 500 نمادی از صنعت خودروی ایتالیا است که اولین بار سال 1957 میلادی معرفی شد.
4	اکنون لگو یک مدل 89.
5	99 دلاری از این خودرو را در بازار آمریکا معرفی کرده که به شدت مورد توجه قرار گرفته است.
6	نمونه مذکور براساس فیات 500اف از دهه 60 میلادی تولید شده و همان رنگ زرد معروف را نیز همراه خود دارد.
7	براساس اطلاعات ارائه شده توسط لگو؛ این محصول 11 سانتیمتر ارتفاع، 24 سانتیمتر طول و 11 سانتیمتر نیز در عرض توسعه یافته است.
8	یکی از جزئیات جالب هم به چمدان مسافرتی قهوه ای رنگی مربوط می شود که روی درب صندوق نصب شده است.
9	تمامی بخش ها مانند درب ها، سقف، درپوش موتور و درب صندق عقب قابلیت تغییر وضعیت دارند.
10	یکی دیگر از قطعاتی که در بسته بندی فیات لگویی قرار داده شده؛ پایه و تابلوی نقاشی از همین خودرو مقابل در شهر رم است که بر جذابیت های این محصول افزوده است.
11	فروش این محصول از 1 مارس در وب سایت لگو آغاز شده است.
