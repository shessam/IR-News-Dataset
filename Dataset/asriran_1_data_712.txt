asriran_1_data###موبایل‌های آنر به قلب تپنده زندگی هوشمند تبدیل خواهند شد###https://www.asriran.com/fa/news/718817/موبایل‌های-آنر-به-قلب-تپنده-زندگی-هوشمند-تبدیل-خواهند-شد###['فناوری و IT']###2020-03-15 14:30:00###۷۱۸۸۱۷###['آنر']
4@@@5@@@6
1	برند آنر که به واسطه گوشی‌های موبایل خوش قیمت و با کیفیت خود توانسته در طول سالیان اخیر به بازیگری شناخته شده در دنیای تکنولوژی تبدیل شود، اکنون قصد دارد با در پیش گرفتن استراتژی «زندگی یکپارچه دیجیتال» حوزه فعالیت خود را گسترش داده و محصولات بیشتری را روانه بازارهای جهانی از جمله ایران کند.
2	طی کنفرانسی که اوایل اسفند در شهر بارسلونای اسپانیا برگزار شد، آنر ضمن معرفی جدیدترین گوشی خود با نام HONOR 9X Pro از محصولاتی دیگر نیز پرده برداری کرد؛ محصولاتی که خبر از تصمیم جدی آنر برای تشکیل یک اکوسیستم دیجیتال می‌دهند.
3	لپتاپ‌های جدید MagicBook ، ساعت هوشمند MagicWatch 2 با قابلیت‌های پایش سلامت جدید و هدست بلوتوثی Magic Earbuds از جمله این محصولات هستند.
4	بر اساس گزارش منتشر شده توسط مؤسسه تحقیقاتی Canalys، ۴۱ ٪ از شرکت کنندگان در تحقیق، بیش از ۱ دستگاه هوشمند را در زمان حرکت یا در حین کار، با خود به همراه دارند.
5	این عدد زمانی که این افراد به خانه می رسند به ۶۸ ٪ افزایش پیدا می کند.
6	این آمار نشان دهنده تقاضای رو به رشد برای یک تجربه دیجیتال و هوشمند است.
7	جورج ژائو، مدیر جهانی آنر می‌گوید: «از گوشی‌های موبایل تا پوشیدنی‌ها، از لپتاپ‌ها تا محصولات صوتی، آنر همان برندی است که شهروندان دیجیتال برای برآورده کردن نیازهای خود، به سراغ آن می‌روند.
8	دستگاه‌های پیشرفته و هوشمند آنر اکنون تجربه‌ای فراگیر و بی‌نقص را برای مشتریان جهانی ما خلق می‌کنند.
9	»لپتاپ‌های جدید HONOR MagicBook ، که به واسطه طراحی باریک و سبک خود برای جوانان در حال حرکت گزینه‌ای ایده آل محسوب می‌شوند، دارای سخت‌افزاری قدرتمند و عملکرد گرافیکی خیره کننده هستند.
10	این لپتاپ‌ها با هر بار شارژ می‌توانند تا ۱۰ ساعت به فعالیت خود ادامه دهند.
11	حسگر اثر انگشت و دوربین وبکم بیرون جهنده، که در درون دکمه‌های کیبورد تعبیه شده، نیز از جمله دیگر امکانات این محصولات به شمار می‌روند.
12	در حالی که موبایل‌های آنر قلب تپنده اکوسیستم «زندگی یکپارچه دیجیتال» آنر محسوب می‌شوند، لپتاپ‌ها، اسپیکر‌های هوشمند و دیگر محصولات این شرکت می‌خواهند در هر لحظه تجربه‌ای درجه یک را برای کاربران به عنوان شهروندان دیجیتال محیا کنند.
13	در این بین تلویزیون‌های آنر نیز در در هوشمند سازی منزل می‌توانند نقشی کلیدی داشته باشند.
14	اما آیا به غیر از موبایل‌های آنر، شاهد عرضه دیگر محصولات این شرکت در بازار ایران خواهیم بود؟پرویز آریا، مدیر مارکتینگ آنر در همین رابطه می‌گوید: «ما به دنبال ارائه یک اکوسیستم هوشمند از محصولات آنر هستیم.
15	به دنبال فروش خوب HONOR Band 5 در بازار ایران، اکنون این امکان فراهم شده تا سایر محصولات مثل لپتاپ‌ها و اسپیکر‌های هوشمند را هم در بازار کشور عرضه کنیم.
16	همچنین امیدواریم به زودی شاهد حضور تلویزیون‌های آنر در بازار کشور نیز باشیم.
17	»آنر در سال گذشته تنها در بخش گوشی‌های موبایل خود توانست به فروش ۶۰ میلیون دستگاه در سطح جهان دست پیدا کند و در ایران نیز بر اساس گزارش دیجی‌کالا در رده محبوب‌ترین برندها قرار گیرد.
18	اکنون انتظار می‌رود ترکیب قیمت مناسب و کیفیت بالای محصولات، دیگر دستگاه‌های هوشمند این برند را نیز در بازارهای جهانی از جمله بازار ایران، با استقبال بالایی روبرو سازد.
