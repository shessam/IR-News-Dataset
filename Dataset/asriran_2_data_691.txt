asriran_2_data###نخست‌وزیر تایلند: کمتر دوش بگیرید و یک دقیقه‌ای مسواک بزنید###https://www.asriran.com/fa/news/707815/نخست‌وزیر-تایلند-کمتر-دوش-بگیرید-و-یک-دقیقه‌ای-مسواک-بزنید###['بین الملل']###2020-01-08 16:07:00###۷۰۷۸۱۵###['تایلند', 'بانکوک', 'کم آبی', 'خشک سالی', 'دوش']
11
1	نخست‌وزیر تایلند از شهروندان خود خواست تا کمتر دوش بگیرند.
2	به گزارش عصرایران به نقل از بیزینس تایمز، پرایوت چاناو چوا با اصرار از مردم خواست تا شیرهای آب را ببنندد و کمتر دوش بگیرد.
3	او قصد دارد با تبلیغ مصرف کمتر آب، با کم‌آبی و خشک‌سالی مناطق مرکزی تایلند مقابله کند.
4	در هفته گذشته، مقامات آب بانکونک از شور آب خانگی در پایتخت تایلند خبر دادند.
5	این اتفاق به دلیل کم شدن آب رودخانه "چائو پرایا" به عنوان یکی منابع آب در تایلند رخ داده است.
6	سخنگوی دولت تایلند در این باره گفت: کابینه تایلند در روز گذشته از اختصاص 3 میلیارد بات تایلند (133.
7	8 میلیون دلار آمریکا) برای احیای سیستم لوله‌کشی آب خانگی و راه‌کارهای لازم برای کاهش خشک‌سالی خبر داد.
8	براساس پیش‌بینی‌ها شرایط خشک‌سالی و کم آبی در تایلند در ماه‌های آینده بدتر خواهد شد.
9	ماه‌های کم‌آبی و خشک‌سالی در تایلند از ماه نوامبر (اواسط آبان) آغاز شده و معمولا تا ماه آوریل (اوایل اردیبهشت) ادامه می‌یابد.
10	با این وجود پیش‌بینی‌های جدید فصل گرم و خشک در سال جاری تا ماه ژوئن (اوایل تیر ماه) ادامه پیدا خواهد کرد.
11	زمین‌های کشاورزی در 14 استان مرکزی، شمالی و شمال شرقی تایلند تحت تاثیر این کم آبی قرار می‌گیرند.
12	به همین دلیل نخست وزیر تایلند از مردم خواسته تا شیر‌های آب را ببندند و آب کمتری را مصرف کنند.
13	او در این باره گفت: زمان مسواک زدن و دوش گرفتن خود را به یک دقیقه برسانید.
14	به دلیل سطح کم آب دولت همواره از کشاورزان حومه رودخانه چائو فرایا" خواسته است تا برنج را در خارج از فصل معمول نکارند.
