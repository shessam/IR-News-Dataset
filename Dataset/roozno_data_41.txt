roozno_data###خروجی دولت و مجلس یکدست اصولگرا، جریان انحرافی بود/ زمان احمدی‌نژاد هم دولت و مجلس از یک جناح بودند/ شرایط برای دولت سخت‌تر خواهد شد/ دولت با مجلس اصولگرا یا باید تسلیم و همراه شود یا آماده تحمل شداید باشد###http://roozno.com//fa/news/412520/خروجی-دولت-و-مجلس-یکدست-اصولگرا-جریان-انحرافی-بود-زمان-احمدی‌نژاد-هم-دولت-و-مجلس-از-یک-جناح-بودند-شرایط-برای-دولت-سخت‌تر-خواهد-شد-دولت-با-مجلس-اصولگرا-یا-باید-تسلیم-و-همراه-شود-یا-آماده-تحمل-شداید-باشد###[]###2020-02-08 14:30:00###۴۱۲۵۲۰###['دولت و مجلس', 'خروجی']
1
1	عضو شورای مرکزی حزب کارگزاران گفت: دولت با تشکیل مجلس اصولگرا یا باید تسلیم و همراه شود، که با روحیات آقای روحانی خیلی سازگار نیست، یا خود را آماده تحمل شداید کند.
2	به گزارش روز نو :رد صلاحیت‌های گسترده اصلاح‌طلبان و درون‌جناحی شدن انتخابات تحلیلی است که این روزها نه تنها اصلاح‌طلبان که برخی از چهره‌های اصولگرا هم به آن اذعان دارند (بیشتر بخوانیم).
3	نحوه بررسی صلاحیت داوطلبان نمایندگی مجلس یازدهم موجب شده حدود 93 درصد از نیروهای اصلاح‌طلب از گردونه رقابت حذف شوند و عملاً امکان رقابت بین‌جناحی از بین برود (بیشتر بخوانیم).
4	بر همین اساس بسیاری از همین حالا مجلس آینده را یکدست اصولگرا قلمداد می‌کنند و زمان باقی‌مانده دولت دوازدهم را در کشمکش و فشار با مجلس تخمین می‌زنند (بیشتر بخوانیم).
5	یدالله طاهرنژاد، عضو شورای مرکزی حزب کارگزاران، در گفت‌وگو با اعتمادآنلاین، با اشاره به افزایش فشار بر دولت در صورت تشکیل مجلس یکدست اصولگرا، می‌‌گوید این اتفاق تازگی ندارد و کشور پیش از این هم چنین تجربه‌ای را از سر گذرانده، اگرچه با شکست روبه‌رو شده است.
6	ادامه نظرات این فعال سیاسی اصلاح‌طلب را در ادامه بخوانید:****با توجه به شرایطی که در کشور وجود دارد و رد صلاحیت‌هایی که عملاً یک جناح را از عرصه رقابت کنار می‌زند، ‌به نظر شما آیا می‌توان کشور را با یک بینش و جناح سیاسی اداره کرد؟قبلاً هم بود، این شرایط را تجربه کرده‌ایم.
7	در زمان آقای احمدی‌نژاد دولت و مجلس از یک جناح بودند و خروجی آن سه برابر شدن قیمت ارز، تورم 50 درصدی و تحریم گسترده کشور بود.
8	نهایتاً هم با برچسب گروه «انحرافی» از دولت خداحافظی کردند.
9	پیشتر این تجربه رقم خورده و چیز جدیدی نیست.
10	مجلس نهم بدترین خروجی بعد از انقلاب را داشت*پس از نظر شما در آستانه تجربه یک تجربه قدیمی هستیم؟بله، وقتی در بیش از 150 حوزه انتخابیه رقابت نیست به این معنی است که اکثریت مجلس به دست یک جناح خواهد افتاد.
11	اما این چیزی نیست که ندیده باشیم، در گذشته هم وجود داشته است.
12	مجلس چهارم، مجلس هفتم، مجلس هشتم و مجلس نهم همه به همین شکل بود.
13	در مجلس نهم هم که مجلس و دولت کاملاً یکپارچه بودند و سر یکدیگر قسم حضرت عباس می‌خوردند بدترین خروجی بعد از انقلاب را داشتیم.
14	*مجلسی با ترکیب کاملاً اصولگرایانه و مخالف دولت چه تبعاتی برای دولت می‌تواند داشته باشد؟حتماً دولت روزهای سختی را در پیش خواهد داشت.
15	وقتی بخش عمده‌ای از نمایندگان مجلس طرفدار و حامی دولت هستند، وضعیت دولت به این شکل است؛ الان با این وضعیت سخت تحریم و محاصره اقتصادی کشور، اگر مجلس هم با دولت همراهی نکند، حتماً شرایط برای دولت خیلی سخت‌تر خواهد شد.
16	دولت با مجلس اصولگرا یا باید تسلیم شود یا تحت فشار قرار گیرد*پس این تحلیل را قبول دارید که اگر مجلس به صورت یکدست اصولگرا باشد، یکی از اولین اقدامات مجلس آینده تحت‌ فشار گذاشتن دولت خواهد بود؟حتماً تحت فشار خواهد بود.
17	دولت با وجود مجلس اصولگرا یا باید تسلیم و همراه شود، که با روحیات آقای روحانی خیلی سازگار نیست، یا خود را آماده تحمل شداید کند.
18	همکاری مجلس اصولگرا با دولت دوازدهم به راحتی مجلس فعلی نخواهد بود*با توجه به شرایط فعلی کشور، مهم‌ترین چالش‌های کشور در حال حاضر چیست؟اقتصاد مهم‌ترین چالش دولت است و ما در جنگ اقتصادی هستیم.
19	شرایط درآمدهزینه دولت شرایط بسیار نامتعادل و نامتوازنی است و حتماً دولت باید به دنبال راه‌ها، ایده‌ها و منابع جدید درآمدی خلق ثروت باشد تا بتواند از این بحران عبور کند وگرنه سال 99 سال سختی خواهد بود.
20	*با این شرایط سیاسی که احتمالاً مجلس مخالف دولت خواهد بود، اوضاع را چگونه ارزیابی می‌کنید؟این وضعیت شرایط را سخت‌تر هم خواهد کرد.
21	البته حتماً نمایندگان مجلس متوجه شرایط کشور هستند و مجبورند یک جاهایی برای عبور از بحران با دولت همکاری کنند.
22	ما همه در یک کشتی نشسته‌ایم، اما حتماً این همکاری به راحتی مجلس فعلی نخواهد بود.
