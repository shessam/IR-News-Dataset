tabnak_data###رئیس جمهوری الجزایر فردا عازم عربستان می‌شود###https://www.tabnak.ir/fa/news/961773/رئیس-جمهوری-الجزایر-فردا-عازم-عربستان-می‌شود###[]###2020-02-25 19:18:00###۹۶۱۷۷۳###['عربستان', 'الجزایر', 'ریاض']
1
1	رئیس جمهوری الجزایر قرار است فردا چهارشنبه طی سفر دو روزه وارد ریاض شده و با پادشاه و ولیعهد این کشور دیدار کند.
2	به گزارش ایسنا، به نقل از روسیاالیوم، یک منبع سعودی که خواست نامش فاش نشود، اعلام کرد، عبدالمجید تبون، رئیس جمهوری الجزایر روز پنجشنبه در ریاض با سلمان بن عبدالعزیز، پادشاه عربستان دیدار و تحولات اوضاع منطقه و نیز تحکیم همکاری میان دو کشور را بررسی خواهد کرد.
3	به گفته این منبع، قرار است تبون با محمد بن سلمان، ولیعهد عربستان نیز دیدار و دو طرف تحولات منطقه به ویژه بحران لیبی، تلاش دو کشور برای دستیابی به راه‌حل صلح‌آمیز این بحران و توافق دو طرف درباره مخالفت با مداخله نظامی دیگر کشورها در خاک لیبی را مورد بررسی قرار دهند.
4	این نخستین سفر تبون به عربستان از زمان تصدی پست ریاست جمهوری الجزایر است و چند روز پس از سفر وزیر خارجه سعودی به الجزایر انجام می‌شود.
