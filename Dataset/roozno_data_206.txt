roozno_data###جهانگیری: گلایه‌ها سرجای خود، اما همه باید در انتخابات شرکت کنیم/بسیاری از تحولات مهم سیاسی اجتماعی در کشور با انتخابات رقم خورده که نمونه آن انتخابات دوم خرداد بود###http://roozno.com//fa/news/413725/جهانگیری-گلایه‌ها-سرجای-خود-اما-همه-باید-در-انتخابات-شرکت-کنیمبسیاری-از-تحولات-مهم-سیاسی-اجتماعی-در-کشور-با-انتخابات-رقم-خورده-که-نمونه-آن-انتخابات-دوم-خرداد-بود###[]###2020-02-16 09:52:00###۴۱۳۷۲۵###['جهانگیری']
1
1	معاون اول رییس جمهور عصرامروز (شنبه) همزمان با بیست و ششمین سالروز انتشار روزنامه ایران، از این موسسه فرهنگی مطبوعاتی بازدید و بخش جدید «استودیو ایران» را نیز افتتاح کرد.
2	اسحاق جهانگیری همچنین در گفتگو با خبرنگار استودیو ایران ضمن تبریک آغاز به کار این بخش جدید در موسسه فرهنگی مطبوعاتی ایران اظهار امیدواری کرد این بخش جدید همانند سایر بخش های این موسسه کارنامه درخشانی داشته باشد.
3	وی همچنین با اشاره به اتفاقات و تحولات سالیان اخیر در منطقه گفت: اتفاقاتی که در طول سالیان اخیر در منطقه ما رخ داده هر کدام تحولی بزرگ و تاثیرگذار بوده است و چنین تحولاتی معمولا در طول یک قرن رخ می دهد.
4	دکتر جهانگیری افزود: این تحولات نشان داد که ایران کشوری با عقبه ای بزرگ فرهنگی ـ تاریخی و مردمی استوار است که با وجود بروز حوادث مختلف که بعضی از آنها برای تصفیه حساب با جمهوری اسلامی ایران بوده، اما این ملت از همه این اتفاقات سربلند بیرون آمده است.
5	وی افزود: البته ملت ایران هزینه های زیادی نیز برای این سربلندی پرداخت کرده که نمونه آخر آن شهادت سردار سپهبد حاج قاسم سلیمانی بود.
6	معاون اول رییس جمهور ادامه داد: سردار سلیمانی که فردی استراتژیست بود، در خانواده ای فقیر و بسیار متدین و پایبند به اصول متولد شد و بنیانگذار لشگری بزرگ در کرمان شد که این لشگر کارهای بزرگی در دوران دفاع مقدس انجام داد و خیلی از اتفاقات منطقه نتیجه حضور این سردار بزرگ اسلام بود.
7	دکتر جهانگیری با بیان اینکه سردار سلیمانی اهل فکر و مدارا بود، افزود: این سردار بزرگ در مسائل داخلی کشور نیز کمک های شایانی می‌کرد و انسانی بن‌بست شکن بود که امروز جای او در بین ما بسیار خالی است.
8	وی از جنایت آمریکا در ترور سردار سلیمانی به عنوان اشتباهی بزرگ یاد کرد و با بیان اینکه خون این شهید همانند دوران حیاتش برای کشور اثرگذار بود، گفت: مردم ایران در تشییع و خاکسپاری این شهید بزرگوار به خوبی از خدمات او قدرشناسی کردند و این حضور مردم بسیاری از توطئه ها و طراحی های دشمن را برهم زد.
9	دکتر جهانگیری در ادامه به انتخابات مجلس شورای اسلامی نیز اشاره و خاطرنشان کرد: انتخابات یکی از آرمانهای ملت ایران است که همه باید از آن حمایت کنیم.
10	وی افزود: بسیاری از تحولات مهم سیاسی اجتماعی در کشور با انتخابات رقم خورده که نمونه آن انتخابات دوم خرداد بود که پس از آن حرکتی به نام اصلاحات در کشور شکل گرفت.
11	معاون اول رییس جمهور خاطرنشان کرد: مردم ایران مردمی آگاه هستند و به خوبی می‌دانند که در انتخابات ها باید به چه کسانی رأی دهند.
12	دکتر جهانگیری تصریح کرد: البته برگزاری انتخابات در کشور ضعف هایی نیز داشته است و هنوز تا نقطه مطلوب فاصله داریم و باید با صبر و حوصله موانع پیش روی انتخابات را برطرف کنیم.
13	وی اظهار داشت: گله ها و نقدها سر جای خود باقی است و باید به آنها رسیدگی شود اما همه باید برای سربلندی کشور در انتخابات شرکت کنیم.
14	گفتنی است دکتر جهانگیری در بدو ورود به روزنامه ایران در دفتر یادبود سردار سپهبد شهید قاسم سلیمانی، این شهید را رفیق شفیق روزهای سخت توصیف و ضمن اشاره به چهلمین روز شهادت این سردار بزرگ اسلام، به کارکنان روزنامه ایران خسته نباشید گفت.
