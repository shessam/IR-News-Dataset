tabnak_data###اردوغان: اجازه نمی‌دهیم "معامله قرن" صلح را تهدید کند###https://www.tabnak.ir/fa/news/957941/اردوغان-اجازه-نمی‌دهیم-معامله-قرن-صلح-را-تهدید-کند###[]###2020-02-09 16:02:00###۹۵۷۹۴۱###['اردوغان', 'معامله قرن', 'ترکیه']
1
1	رئیس جمهور ترکیه تاکید کرد، کشورش اجازه نمی‌دهد توافق به اصطلاح "معامله قرن" صلح را در منطقه به خطر بیاندازد و به اشغالگری مشروعیت ببخشد.
2	به گزارش ایسنا، به نقل از خبرگزاری آناتولی، رجب طیب اردوغان، رئیس جمهور ترکیه این اظهارات را در پیامی که برای سومین کنفرانس موسوم به "برنامه بین پارلمانی قدس" در شهر کوالالامپور، پایتخت مالزی فرستاد، مطرح کرد.
3	اردوغان در پیامش به این کنفرانس بر معنا و اهمیت چنین کنفرانسی در این دوران حیاتی تاکید و اضافه کرد: "به اصطلاح معامله قرن که شهر قدس را به عنوان پایتخت اسرائیل اعلام می‌کند چیزی بیش از یک خوابی که صلح را در منطقه تهدید می‌کند نیست.
4	ما اجازه نخواهیم داد که این خواب به واقعیت بپیوندد.
5	"رئیس جمهور ترکیه در ادامه این بیانیه خود عنوان کرد: ما این طرح را به رسمیت نمی‌شناسیم؛ طرحی که به معنی انضمام اراضی فلسطینی‌ها بوده و کاملا فلسطین را از بین می‌برد و باعث تصرف کامل شهر قدس می‌شود.
6	ما هرگز این تلاش را قبول نمی‌کنیم؛ تلاشی که در ظاهر راه‌حلی دو کشوری را قبول می‌کند اما عملا به معنی مشروعیت بخشی به اشغالگری اسرائیل تحت حکم دولت آمریکا است.
7	اردوغان خاطرنشان کرد، اسرائیل به شکلی غیرعادلانه و غیرقانونی به مرزهای حال حاضر خود رسیده در حالی که فلسطین با اشغالگری، نابودی و رنج برای سالیان متوالی روبرو بوده است.
8	او ادامه داد: ترکیه هرگز نسبت به انضمام شهر قدس ساکت نمی‌ماند، یا برادران فلسطینی خود را در این مبارزه به حال خود رها نمی‌کند.
9	من می‌خواهم بار دیگر تاکید کنم که شهر قدس خط قرمز ما است.
10	ما به عنوان کشورهای مسلمان مهمترین مسئولیت‌مان در این فرآیند محافظت از مسجد الاقصی، در آغوش کشیدن شهر قدس به عنوان نماد صلح و دفاع از حقوق فلسطینی‌ها است.
11	رئیس جمهور ترکیه ادامه داد: سیاستی که برخی کشورهای مسلمان علیه این گام به عنوان آغاز یک فرآیند با تاثیر گسترده بر کل جهان به ویژه خاورمیانه در پیش گرفتند یک تصویر غم انگیز را به وجود آورده است.
