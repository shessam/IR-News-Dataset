roozno_data###جزئیات طرح سه‌‌فوریتی تعطیلی یک ماهه کشور به علت کرونا###http://roozno.com//fa/news/420567/جزئیات-طرح-سه‌‌فوریتی-تعطیلی-یک-ماهه-کشور-به-علت-کرونا###[]###2020-04-05 11:59:00###۴۲۰۵۶۷###['کرونا', 'تعطیلی یک ماهه کشور']
1@@@2@@@3
1	طیبه سیاوشی نماینده تهران در مجلس شورای اسلامی دریک رشته توئیت در حساب شخصی‌اش از ارائه طرح سه‌فوریتی تعطیلی یک ماه کشور به علت شیوع کرونا در جلسه علنی روز سه‌شنبه ۱۹ فروردین مجلس خبر داد.
2	گفتنی است که مجلس شورای اسلامی از روزهای ابتدایی شیوع کرونا تعطیل شده است.
3	شورای نگهبان، مجمع تشخیص مصلحت نظام و مجلس خبرگان نیز تعطیل هستند.
4	طبیه سیاوشی در رشته توئیتش نوشت: «سه‌شنبه، طرح سه‌فوریتی تعطیلی یک‌ماههٔ کشور بر پایهٔ اصل ۷۹ قانون اساسی در صحن مجلس مطرح و در صورت تصویب و تأیید شورای نگهبان، کلیهٔ مراکز دولتی، عمومی و خصوصی به‌جز هیئت‌دولت، ستاد مرکزی قوه قضائیه، مجلس، ارگان‌های نظامی، حاکمیتی و رفاهی تعطیل می‌شود.
5	»به گزارش روز نو ؛ این نماینده مجلس گفته است: «منبع مالی طرح نیز فروش موقت بنزین آزاد، برداشت از صندوق توسعه با مجوز رهبری و کمک اعطایی بانک جهانی پیش‌بینی شده است.
6	مایحتاج دهک‌های پایین و افراد تحت پوشش بهزیستی و کمیته پیش‌پرداخت خواهد شد و صداوسیما موظف است یک شبکه را به‌صورت ۲۴ ساعته در اختیار وزارت بهداشت قرار دهد.
7	»دیروز نیز رییس فراکسیون حقوق شهروندی مجلس شورای اسلامی گفت: طرح سه فوریتی تعطیلی و قرنطینه کامل کشور تقدیم هیات رییسه مجلس شده است.
8	جزئیات طرح سه‌‌فوریتی تعطیلی یک ماهه کشور به علت کروناعبدالکریم حسین‌زاده اظهار کرد: یکشنبه هفته گذشته که جلسه مجلس قرار بود به صورت مجازی برگزار شود من در محل صحن مجلس حاضر شدم و ضمن رایزنی با رییس مجلس، طرح سه فوریتی تعطیلی و قرنطینه کامل کشور را در یک ماده و ۱۱ تبصره و با امضای ۱۶ نفر از نمایندگان تحویل آقای قاضی‌زاده هاشمی کردم، ایشان نیز این طرح را به اداره قوانین ارجاع کردند.
9	وی‌ افزود: این طرح که حدود یک ماه پیش تهیه شده بر مبنای تعطیلی یک ماه کشور و براساس اصل ٧٩ قانون اساسی پیش‌بینی شده بود که با توجه به اینکه مجلس جلسه علنی نداشت امکان مطرح کردن آن نیز نبود لذا بنا داریم این طرح را در اولین جلسه علنی مجلس برای اتخاذ راهکارهایی جهت مقابله با کرونا مطرح کنیم.
10	نایب رییس فراکسیون امید با اعلام آمادگی در خصوص دریافت پیشنهادات نمایندگان در جزییات این طرح، اضافه کرد: با توجه به شیوع ویروس کرونا در چند ماه گذشته، کشور به صورت نیمه تعطیل در آمده است، لذا به منظور قطع زنجیره انتقال این ویروس باید حداقل به مدت یک ماه کمترین تردد و تماس وجود داشته باشد.
11	نماینده مجلس: باید تا پایان فروردین همه‌جا تعطیل شودقاسم میرزایی نیکو نماینده مردم دماوند در مجلس دهم ارزیابی خود از طرح فاصله‌گذاری اجتماعی را اینگونه مطرح کرد: علیرغم اینکه طرح فاصله‌گذاری دیر انجام شد اما باز هم کار بسیار خوبی است که تا حدودی باعث جلوگیری از شیوع بیماری می‌شود؛ اما برای مدیریت این موضوع نمی‌توان برای کارمندان و کارگران و دیگر مسائل فکری نکرد و مساله آنها را به حالت نصفه و نیمه گذاشت.
12	نمی‌شود ۲۰ درصد آنها رفت وآمد داشته باشند و بگویند کارمندان می‌توانند در محل سکونتشان رفت‌وآمد کنند این موضوعی خودساخته است و بخش‌های آن اصلا با یکدیگر هم‌خوانی ندارد.
13	وی درباره افزایش تعطیلی ادارات گفت: آقای رئیس‌جمهور فرمودند تا نیمه شعبان این پیک تمام و همه چیز خوب می‌شود در حالی که سخنگوی وزارت بهداشت معتقد است که پیک بیماری در اردیبهشت ماه خواهد بود.
14	باز هم دارند خطا می‌کندن و باید تا پایان فروردین تعطیلی را قطعی کنند و بعد در پایان فروردین با ارزیابی از اوضاع تصمیم تازه‌ای گرفته شود.
15	جزییات طرحدر این طرح آمده است: در کل کشور بر پایه‌ی استفاده از ظرفیت اصل ۷۹ قانون اساسی کلیه‌ی مراکز دولتی، عمومی و خصوصی به مدت یک‌ماه از زمان تصویب این قانون تعطیل اعلام می‌شود.
16	تأمین مایحتاج دهک‌های پایین جامعه و واریز حقوق کامل دوماهه برای تمامی آن‌ها به‌صورت پیش‌تراکنش.
17	واریز کمک معیشتی دو ماهِ پیشِ رو برای افراد تحت پوشش کمیته‌ی امداد و بهزیستی که استثنائاً در این دو ماه بایستی این مبلغ دو برابر شرایط عادی باشد.
18	نحوه‌ی تأمین منابع مالی تعطیلی یک ماه کشور:الف: عدم فروش بنزین سهمیه‌ای و ارائه‌ی آن به‌صورت کاملاً آزاد با نرخ واحد ۳۰۰۰ تومان.
19	لازم به ذکر است با توجه به عدم تردد در این مدت و لزوم تخصیص یارانه به مصارف خانگی نظیر آب و برق و اینترنت، بنزین یارانه‌ای در مدت تعطیلی، قطع و بودجه‌اش صرفاً مصرف رفاه خانوار‌ها و موارد مذکور خواهد شد.
20	ب: یک میلیارد دلار مورد نظر دولت با برداشت از صندوق توسعه‌ی ملی و با اذن رهبری.
21	ج: تمامی مبلغ واریزی از صندوق پول جهانی.
22	تمامی ارگان‌ها اعم از ستاد کل نیرو‌های مسلح، نظامی و انتظامی، سپاه، ارتش، بسیج و حتی ارگان‌های عمومی و نیمه‌عمومی از ستاد اجرایی فرمان، آستان قدس، شستا و تمامی مجموعه‌های زیر نظر وزارت رفاه و غیره.
23	موظف هستند تا پایان دوره‌ی یک‌ماهه برای مقابله با کرونا، همکاری صددرصد با ستاد مقابله در دولت را داشته باشند و هماهنگ عمل کنند و تمامی نیرو‌های انسانی متخصص، ابزار و امکانات لجستیکی از آمبولانس تا هر چیز دیگری و امکانات مالی ممکن را در اختیار کامل ستاد مقابله قرار دهند.
24	صداوسیما موظف است یکی از شبکه‌های خود را به‌صورت ۲۴ ساعته در اختیار وزارت بهداشت قرار دهد تا این وزارت‌خانه در تمامی ساعات شبانه‌روز به آموزش و گزارش و پاسخگویی شهروندان بپردازد.
25	لازم به ذکر است گزارش‌های ستاد، گزارش‌های هیئت نظارت بر عملکرد ستاد و بسته‌های آموزشی وزارت بهداشت برای شهروندان تنها باید از همین شبکه پخش شود و تمام هزینه‌های این شبکه از محل اعتبارات صداوسیما باید تأمین شود.
26	در خصوص تعطیلی کامل کشور، جلسات هیئت دولت، جلسات علنی مجلس شورای اسلامی و ستاد مرکزی قوه‌ی قضاییه رئیس قوه و معاونان آن استثنا بوده و به‌هیچ‌وجه نباید تعطیل شود.
27	اسامی امضاکنندگان طرح:طیبه سیاوشی شاه‌عنایتی، عبدالکریم حسین‌زاده، حمیده زرآبادی، فاطمه سعیدی، سلحشوری، بهرام پارسایی، فرید موسوی، بهروز بنیادی، ناهید تاج‌الدین، سیده فاطمه ذوالقدر، سید مصطفی ذوالقدر، بیگدلی، نگهبان سلامی، داود محمدی (تهران)، محمد کاظمی (ملایر)، معصومه آقاپور
