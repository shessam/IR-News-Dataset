asriran_2_data###وزارت خارجه عراق: امنیت هیات‌های دیپلماتیک و کنسولگری‌ها خط قرمز ماست###https://www.asriran.com/fa/news/696783/وزارت-خارجه-عراق-امنیت-هیات‌های-دیپلماتیک-و-کنسولگری‌ها-خط-قرمز-ماست###['سیاسی']###2019-11-04 14:31:00###۶۹۶۷۸۳###['عراق', 'کربلا', 'ایران']
3
1	وزارت خارجه عراق تعرض به کنسولگری جمهوری اسلامی ایران در کربلا را محکوم کرد.
2	به گزارش ایسنا، وزارت خارجه عراق در بیانیه‌ای تأکید کرد که این وزارت اقدام برخی تظاهرات کنندگان در تعرض به کنسولگری ایران در کربلا را محکوم می کند.
3	در این بیانیه بر پایبندی وزارت خارجه عراق به تعهداتش درباره مصونیت هیئت های دیپلماتیک براساس توافق وین و ضرورت دور نگه داشتن این هیات ها از هرگونه خطر امنیتی تأکید شده است.
4	وزارت خارجه عراق افزود که امنیت هیات های دیپلماتیک و کنسولگری ها خط قرمز ما است و دستگاه امنیتی کشور همه تدابیر لازم برای جلوگیری از هرگونه تعرض امنیتی به هیات‌های دیپلماتیک را اتخاذ کرده است.
5	وزارت خارجه عراق در ادامه این بیانیه تاکید کرد که چنین اقداماتی بر روابط دوستانه و حسن همجواری دو کشور تأثیری نخواهد گذاشت.
6	به گزارش ایسنا، با تداوم ناآرامی‌ها در شهر کربلا شامگاه یکشنبه چند فرد آشوبگر در مقابل کنسولگری ایران در این شهر تجمع کردند.
7	سرکنسول جمهوری اسلامی ایران در کربلا در پی این حوادث تاکید کرد که نیروهای امنیتی بر اوضاع کنترل دارند و شرایط در اطراف این مقر دیپلماتیک کشورمان به حالت طبیعی بازگشته است.
8	میرمسعود حسینیان در مصاحبه با شبکه عربی زبان العالم این موضوع را عنوان کرد.
9	بر اساس برخی تصاویر منتشر شده در فضای مجازی افراد ناشناس در اطراف کنسولگری ایران در کربلا حضور پیدا کرده و ضمن سنگ‌پرانی به ساختمان این کنسولگری اقدام به آتش‌افروزی کردند.
10	فرماندهی پلیس کربلا نیز اعلام کرد که اوضاع در اطراف کنسولگری جمهوری اسلامی ایران در کربلا تحت کنترل است.
