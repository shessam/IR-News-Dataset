tabnak_data###قیمت سکه امروز شنبه 26 بهمن 98/ خوش بینی به افزایش قیمت طلا###https://www.tabnak.ir/fa/news/959263/قیمت-سکه-امروز-شنبه-26-بهمن-98-خوش-بینی-به-افزایش-قیمت-طلا###['اقتصادی', 'داخلی']###2020-02-15 18:42:00###۹۵۹۲۶۳###['قیمت سکه', 'سکه و طلا', 'سکه تمام بهار آزادی']
1
1	قیمت سکه تمام بهار آزادی طرح جدید امروز (شنبه) تحت تاثیر رشد قیمت اونس با افزایش حدود ۹۰ هزار تومانی نسبت به روز معاملاتی گذشته به بهای پنج میلیون و ۱۶۰ هزار تومان فروخته شد.
2	به گزارش ؛ مهم‌ترین عامل رشد قیمت طلا و سکه در معاملات امروز، افزایش قیمت اونس است.
3	قیمت اونس نسبت به روز پنجشنبه حدود ۱۰ دلار افزایش یافت و به بهای یک هزار و ۵۸۴ دلار معامله شد.
4	کارشناسان روند قیمت اونس را افزایشی می‌دانند که این موضوع، باعث افزایش جذابیت خرید طلا و سکه شده است.
5	قیمت هر قطعه سکه تمام بهار آزادی طرح قدیم نیز در بازار آزاد تهران پنج میلیون و ۱۴۰ هزار تومان به فروش رسید.
6	همچنین نیم سکه نیز دو میلیون و ۷۰۰ هزار تومان، ربع سکه یک میلیون و ۶۲۰ هزار تومان و هر قطعه سکه گرمی ۹۴۰ هزار تومان داد و ستد شد.
7	علاوه براین هر گرم طلای خام ۱۸ عیار ۵۲۶هزار تومان و هر مثقال طلا نیز دو میلیون و ۲۸۱ هزار تومان به فروش رسید.
8	در نظرسنجی هفتگی کیتکونیوز کارشناسان وال استریت با اشاره به بالا ماندن قیمت طلا با وجود رشد ارزش دلار و سهام، عوامل فنی و نگرانیهای پیرامون تاثیر منفی شیوع ویروس کرونا بر اقتصاد جهانی، به افزایش قیمت طلا در معاملات هفته جاری خوش بین بودند.
