roozno_data###چرا قم را قرنطينه نکردید؟###http://roozno.com//fa/news/415319/چرا-قم-را-قرنطينه-نکردید###[]###2020-02-25 09:19:00###۴۱۵۳۱۹###['قم', 'قرنطینه']
1@@@2@@@3@@@4@@@5@@@6@@@7@@@8@@@9@@@10@@@11@@@12@@@13@@@14@@@15
1	طبق آخرين آماري که از سوي وزارت بهداشت و درمان اعلام شد تعداد جان باختگان به 12 نفر رسيد و در چند روز گذشته تعداد 18 نفر مبتلا به ويروس کرونا در استان‌هاي مختلف شناسايي شدند که نشان مي‌دهد کرونا به شهرهاي همدان و اصفهان نيز رسيده است.
2	از همان روزي که اخبار مربوط به کرونا منتشر شد، شهر قم نقش پررنگي در خبرها داشته است.
3	برخي چنين عنوان مي‌کنند که مي‌شد اين شهر را قرنطينه کرد تا از سرايت سريع ويروس به ديگر شهرها جلوگيري شود.
4	آنهايي که اين موضوع را مطرح مي‌کنند به تجربه مهار ويروس در چين نظر دارند.
5	ضمن اينکه از همان روزي که هواپيمايي ماهان اعلام کرد که پرواز به چين را همچنان ادامه مي‌دهد، اين نگراني وجود داشت که در غياب اغلب ايرلاين‌هاي شناخته شده، مسير هوايي ماهان راهي براي انتقال باشد.
6	اينکه ماهان در اين ماجرا چقدر نقش داشته است، مساله‌اي است که به آساني نمي‌توان پاسخ داد.
7	هر چه باشد قرنطينه شهر قم، مطرح بوده و حتي خبر رسيد که اين پيشنهاد براي تهران هم مطرح بوده، راه بسيار دشواري است که حتي فکر کردن به آن دشوار است تا چه رسد به انجام آن.
8	قرنطينه قم اکنون به يکي از پربسامدترين واژه‌ها تبديل شده که با افزايش قربانيان کرونا داغ‌تر هم مي‌شود، هرچند که به چرايي قرنطينه نکردن قم پاسخ داده شده است.
9	در همين ارتباط شمار مبتلايان به کرونا هشت نفر در استان قم، يک مورد در استان همدان، سه مورد در تهران، دو مورد در مرکزي، دو مورد در استان اصفهان و دو نفر در گيلان شناسايي شده است، همچنين از اين 18 نفر چهار نفر جان باخته‌اند.
10	با اين حساب از روز چهارشنبه (هفته گذشته) که دو نفر در قم، جان خود از دست دادند، در طول يک هفته گذشته شمار مبتلايان کرونا ويروس مجموعا به 61 نفر و مجموع فوتي‌ها به 12 نفر رسيد.
11	اين آمار نشان مي‌دهد که نرخ رشد تعداد مبتلايان و موارد مرگ در دو روز گذشته حدود 50 درصد بوده است، طبق آخرين آمار جهاني از بيماري کرونا، طي يک روز گذشته 150 مورد مرگ بر اثر ابتلا به ويروس جديد کرونا در چين ثبت شده است.
12	از سوي ديگر تعداد مبتلايان به ويروس کرونا در کره جنوبي نيز طي يک روز 161 نفر افزايش يافته است و بعد از اين چين دومين کشور در جهان است.
13	در ميان کشورهاي اروپايي ايتاليا با 150 مورد بيشترين موارد شناسايي شده ابتلا به ويروس کرونا را دارد.
14	با اين حال رئيس روابط عمومي وزارت بهداشت از بهبود سه مورد مبتلا به کرونا در کشور خبر مي‌دهد.
15	کيانوش جهانپور همچنين گفته است: اکنون سه آزمايشگاه در تهران کيت تشخيص کرونا را در اختيار دارد و چهار آزمايشگاه ديگر نيز به عنوان آزمايشگاه مرجع کوويد 19 (کرونا) به اين تعداد اضافه مي‌شود و اگر لازم باشد باز هم تعداد اين مراکز را افزايش مي‌دهيم.
16	خريد و فروش ماسک ممنوع استبه گزارش روز نو :جهانپورهمچنين اعلام کرد که وزارت کشور تمام ماسک توليدي کشور را خريداري کرده است.
17	و همچنين گفت: تمام ماسک توليدي و وارداتي کشور را وزارت بهداشت خريداري و توزيع خواهد کرد.
18	اولويت شهر قم است تا اين موارد را به در منازل مردم تحويل دهيم چرا که قم کانون ورود بيماري به کشور بوده و تعداد مبتلايان در آنجا بيشتر است.
19	مگر مي‌شود مردم را تنها بگذاريماز سوي ديگرهمزمان با آغاز توزيع ماسک و مايع ضدعفوني رايگان به برخي از خانواده‌ها درقم که در دستور وزارت بهداشت از امروز (سه‌شنبه) قرار گرفت، وزير بهداشت از مردم خواست به قم و اماکن زيارتي نروند.
20	سعيد نمکي، از مردم درخواست کرده با اعمال قرنطينه خانگي، پرهيز از روبوسي، نرفتن به نقاط پرجمعيت و عدم استفاده از وسايل شخصي مشترک يا خودکارهاي عمومي، از سرايت ويروس کرونا جلوگيري کنند.
21	وي همچنين گفته است: در حال حاضر قم کانون بيماري است و بايد آن را مديريت کنيم.
22	موارد زيادي که مثبت شده‌اند، اکثرا منشأ سفر به قم داشته‌اند.
23	او همچنين درباره استعفانامه جعلي در شبکه‌هاي اجتماعي، گفت: مگر مي‌شود در روزهاي سخت، دولت و مردم را تنها گذاشت.
24	قبل از تشخيص بيماري در ايران، خبرهايي مبني بر کمبود امکاناتي همچون کيت آزمايش دست به دست شد اما سعيد نمکي اين شايعات را کذب خواند و گفت: کيت تشخيص اين ويروس به اندازه کافي در کشور موجود است.
25	به اندازه کافي کيت و کارشناسان برجسته در دانشگاه‌هاي علوم پزشکي براي تشخيص بيماري داريم و از مردم مي‌خواهيم به شايعات توجه نکنند و وزارت بهداشت هر موردي را به طور دقيق به مردم اطلاع‌رساني مي‌کند.
26	قم قرنطينه نمي‌شوددر روزهاي گذشته بحث قرنطينه شدن چند شهرهاي کشور مخصوصا قم بيش از پيش به گوش رسيده و دولت اين موضوع را بر عهده وزارت بهداشت و درمان گذاشته است، اما همان‌طور که سعيد نمکي، وزير بهداشت و حريرچي، معاون اين وزارتخانه به اين موضوع اعتقادي ندارند و مي‌گويند که اين با قرنطينه قم موافق نيستيم.
27	بهرام سرمست، استاندار قم نيز اين امر را تاييد نمي‌کند و مي‌گويد: قم قرنطينه نمي‌شود و بايد به دنبال راهکاري باشيم که از شيوع کرونا جلوگيري نماييم.
28	او همچنين معتقد است: قم به لحاظ جغرافيايي در نقطه مواصلاتي 17 استان کشور قرارگرفته و يک نقطه زيارتي و يک جهان شهر به شمار مي‌آيد، ازاين‌رو اگر مي‌شد راهکار قرنطينه را اتخاذ کرد در همان اوايل ما اتخاذ مي‌کرديم.
29	به لحاظ مديريتي تصورم اين نيست که قرنطينه راهکار مناسبي باشد و تبعات اجتماعي و بار فرهنگي و رواني به براي قم همراه دارد.
30	سرمست در پاسخ به سوالي در خصوص تعطيلي حرم حضرت معصومه(س) و مسجد جمکران عنوان کرد: اصلا بناي بستن نداريم و نظرمان مبتني بر نظر تخصصي مسئولان بهداشتي و درماني است.
