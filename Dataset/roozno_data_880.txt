roozno_data###افزایش نگران کننده مراجعان کرونا در ۳ روز گذشته###http://roozno.com//fa/news/421142/افزایش-نگران-کننده-مراجعان-کرونا-در-۳-روز-گذشته###[]###2020-04-08 16:24:00###۴۲۱۱۴۲###['مراجعان کرونا', 'افزایش']
1
1	فرمانده ستاد عملیات مقابله با کرونا در کلان شهر تهران گفت: در سه روز اخیر شاهد رشد آمار کلی مراجعان بدحال، سرپایی، بخش‌های بستری و ویژه بیماری کرونا بودیم که این ارقام نگران کننده است و باید مورد توجه قرار گیرد.
2	در جلسه شورای فرماندهی عملیات مدیریت بیماری کرونا در کلان شهر تهران که امروز چهارشنبه تشکیل شد، فرمانده ستاد عملیات مقابله با کرونا در کلان شهر تهران به تبیین وضعیت تهران در روز‌های اخیر پرداخت.
3	به گزارش روز نو ، در این نشست دکتر علیرضا زالی فرمانده ستاد عملیات مقابله با کرونا در کلان شهر تهران، دکتر کریمی رییس دانشگاه علوم پزشکی تهران، دکتر کوهپایه رییس دانشگاه علوم پزشکی ایران سردار رحیمی فرمانده نیروی انتظامی تهران بزرگ، سردار یزدی فرمانده سپاه محمد رسول الله (ص) تهران بزرگ، نمایندگانی از سازمان‌های مختلف شهرداری تهران، دادستانی عمومی و انقلاب، سازمان بازرسی تهران، بهشت زهرا و سایر اعضا حضور داشتند.
4	حدود ۱۰ درصد مردم در هفته گذشته غربالگری شدندزالی اظهارداشت: با اجرای طرح ملی بسیج غربالگری کرونا به همت معاونان بهداشتی سه دانشگاه پایتخت و با همکاری شهرداری و بسیج و سپاه؛ یک حماسه بزرگ در تهران آفریده شد.
5	در طی هفته گذشته حدود ۱۰ درصد مردم غربالگری شدند و با همکاری مجموعه شهرداری این طرح سرعت گرفت و مدلی متفاوتی شکل گرفته است که درصورت موفقیت می‌تواند به عنوان یک الگوی بین المللی مطرح شود.
6	وی تهران را یکی از مهم‌ترین مراکز داغ بیماری کرونا برشمرد که با هیچ استان دیگری در کشور قابل مقایسه نیست و خواستار همکاری اعضای شورای شهر درخصوص اخذ تصمیمات و مصوباتی برای مقابله و مهار بیماری شد.
7	فرمانده ستاد عملیات مقابله با کرونا در کلان شهر تهران یادآور شد: از ابتدای شیوع کرونا تاکنون به جز دو یا سه روز بقیه ایام با صعود آمار مبتلایان روبرو بوده‌ایم.
8	زالی همچنین گفت: تهران را یکی از مهم‌ترین مراکز داغ بیماری کرونا برشمرد که با هیچ استان دیگری در کشور قابل مقایسه نیست و اجرای طرح ملی بسیج غربالگری کرونا توسط معاونان بهداشتی سه دانشگاه پایتخت با همکاری شهرداری و بسیج و سپاه را یک حماسه بزرگ عنوان کرد که در تهران رقم خورد.
9	متوسط سن متوفیان در تهران ۶۹.
10	۲ سال استوی متوسط سن متوفیان در شهر تهران را ۶۹،۲ سال ذکر کرد که نسبت به آمار کشوری بالاتر است و افزود: بیشتر بستری شدگان در بیمارستان‌ها در رنج سنی ۵۰۴۰ سالگی قرار دارند و این امر حاکی از این است که افراد مسن به هشدار‌ها و توصیه‌ها توجه کرده و کمتر از منزل خارج شده اند.
11	وی در این جلسه با بیان این مطلب که در حال حاضر ۱۴۹ بیمارستان دانشگاهی در تهران درگیر فرآیند خدمت رسانی به بیماران کرونایی هستند، درصد آمار متوفیان کرونایی را نسبت به میزان مبتلایان بستری شده در بیمارستان‌ها ۲،۳ و نسبت به کل مراجعان ۱.
12	۳ درصد در تهران عنوان کرد و این آمار را نشان دهنده کار بزرگی برشمرد که در تهران به مدد جامعه پزشکی، اساتید، کادر درمان و همکاران انجام شده است.
13	فرمانده ستاد عملیات مقابله با کرونا در کلان شهر تهران در بخش دیگری از سخنان خود از زحمات مسوولان شهرداری و سازمان بهشت زهرا درخصوص ساماندهی اجساد متوفیان کرونایی تقدیر کرد و گفت: حماسه بزرگی در آرامستان بهشت زهرا شکل گرفت و باوجود صعوبت کار همکاران با همت و غیرت و رشادت به ساماندهی اجساد، تغسیل و تدفین آنان پرداختند که قابل ستایش است.
14	معتادان متجاهر سبب گسترش بیماری کرونا می‌شوندزالی با ادآوری این که معتادان متجاهر بدون سرپناه ضمن عدم رعایت دستورات بهداشتی و پیشگیرانه باعث شیوع و گسترش بیماری می‌شوند خواستار جمع آوری و بازگشت آنان به مراکز قبلی نگهداری آنان نظیر بازپروری‌ها و غیره شد.
15	در ادامه جلسه هر یک از اعضای حاضر به ارایه گزارشی از اقدامات صورت گرفته در راستای پیشگیری و مقابله با کرونا در کلان شهر تهران در محدوده کاری خود پرداخته و نظرات و پیشنهادات خود را مطرح کردند که مورد بحث و تبادل نظر اعضا قرار گرفت.
16	از جمله موضوعات مطرح شده در این نشست می‌توان به جمع آوری معتادان متجاهر به مراکز قبلی، کاهش آمار دزدی از منازل، کاهش ۵۸ درصدی تردد در محور‌های مواصلاتی تهران، افزایش ترافیک غیر سنگین درون شهر در روز‌های اخیر، حمل و نقل هوایی، نحوه ساماندهی متوفیان مبتلا به کرونا، رعایت دستورالعمل‌های مربوطه، پلمب واحد‌های صنفی متخلف، توسعه دولت الکترونیک و دورکاری افراد از این طریق، تدوین پروتکل واحد برای پرواز‌های داخلی و خارجی اشاره کرد.
