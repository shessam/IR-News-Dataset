asriran_2_data###اتفاق عجیب در بازی تدارکاتی پرسپولیس؛ بیرانوندِ مصدوم بازی کرد!###https://www.asriran.com/fa/news/703684/اتفاق-عجیب-در-بازی-تدارکاتی-پرسپولیس-بیرانوندِ-مصدوم-بازی-کرد###['ورزشی']###2019-12-15 13:18:00###۷۰۳۶۸۴###['پرسپولیس', 'بیرانوند']
3
1	دروازه‌بان ملی‌پوش پرسپولیس که گفته شده بود به دلیل مصدومیت در ترکیب این تیم مقابل سایپا حضور نداشت امروز در ترکیب سرخپوشان قرار گرفت!به گزارش مهر، تیم فوتبال پرسپولیس پس از دیدار روز گذشته برابر سایپا، امروز در دو گروه به بازی دوستانه و ریکاوری پرداخت.
2	پرسپولیس در بازی تدارکاتی امروز خود با سرخپوشان پاکدشت با ترکیب علیرضا بیرانوند، احسان حسینی، محمد حسین کنعانی زادگان، حسین ماهینی، آدام همتی، کمال کامیابی‌نیا، سعید حسین‌پور، فرشاد احمدزاده، امید عالیشاه، سیامک نعمتی و مهدی عبدی به میدان رفت.
3	بیرانوند در حالی به دروازه سرخپوشان بازگشت که کادر پزشکی و فنی پرسپولیس غیبت او در بازی روز گذشته با سایپا در هفته پانزدهم لیگ برتر را به دلیل مصدومیت از ناحیه پا عنوان کرده بودند.
