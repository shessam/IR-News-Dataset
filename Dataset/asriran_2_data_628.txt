asriran_2_data###افزوده شدن امکان جست‌وجوی صوتی در یوتیوب###https://www.asriran.com/fa/news/707587/افزوده-شدن-امکان-جست‌وجوی-صوتی-در-یوتیوب###['خواندنی ها و دیدنی ها']###2020-01-07 15:32:00###۷۰۷۵۸۷###['جست\u200cوجوی صوتی در یوتیوب', 'جست\u200cوجوی صوتی یوتیوب']
1
1	قابلیت جدید یوتیوب به کاربران این امکان را داده است که در حین تماشای ویدیو روی صفحه نمایش بزرگ‌تر، با استفاده از فرمان صوتی به جست‌وجو در این شبکه اجتماعی بپردازند.
2	به نقل از وب سایت خبری تحلیلی Engadget،قابلیت‌های عرضه شده برای یوتیوب در روزهای پایانی سال 2019 میلادی موجب تحول زیادی در این شبکه اجتماعی شده است.
3	گزارش‌ها نشان از آن دارند که کاربران نه تنها از این‌ پس در حین تماشای ویدیو در صفحه نمایش بزرگ‌تر می‌توانند با جست‌وجوهای خود در نرم‌افزار یوتیوب را با فرمان صورتی انجام بدهند، بلکه می‌توانند این ویدیوهای HDR را روی پلی‌استیشن 4 و پلی‌استیشن 4 پرو هم تماشا کنند.
4	علاوه بر این، قابلیت‌های مرتبط با تماشای ویدیو در این شبکه اجتماعی به اینجا ختم نمی‌شود.
5	وب‌سایت آلمانی SmartDroid به قابلیت جدیدی اشاره کرده است که در حال حاضر به‌صورت آزمایشی برای تعداد معدودی از کاربران اندروید فعال شده است.
6	این قابلیت به کاربران اجازه می‌دهد که در هنگام تماشای ویدیو روی یک صفحه‌نمایش دیگر، افزار یوتیوب را به یک دستگاه کنترل از راه دور تبدیل کنند.
7	در حال حاضر کاربرانی که نرم‌افزار خود را برای تماشای ویدیو به تلویزیون بزرگ‌تری متصل کرده‌اند، می‌توانند تنها از کلیدهای توقف، پخش و تنظیم صدا استفاده کنند.
8	با این‌ حال، قابلیت جدید یاد شده نرم‌افزار را به یک کنترل کننده جدید تبدیل می‌کند که مرور ویدیوها، دسترسی سریع‌تر به کپشن ها و تنظیمات کیفیت پلی بک را آسان‌تر می‌کند.
9	در صورتی‌ که این قابلیت آزمایشی برای شما هم فعال شده است، می‌توانید از طریق پنل صدایی که به با کلیک روی دکمه «cast» برایتان به نمایش درمی‌آید به این المان‌ها دسترسی پیدا کنید.
10	منبع: ایتنا
