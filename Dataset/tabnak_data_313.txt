tabnak_data###آمریکا در حال بررسی کاهش حضور نظامی‌اش در افریقا است###https://www.tabnak.ir/fa/news/955415/آمریکا-در-حال-بررسی-کاهش-حضور-نظامی‌اش-در-افریقا-است###[]###2020-01-29 19:06:00###۹۵۵۴۱۵###['آمریکا', 'آفریقا', 'افراطی گری']
1
1	در حالیکه خشونت‌های افراط‌گرایی در سراسر آفریقا رو به گسترش است، ایالات متحده در حال بررسی کاهش حضور نیروهایش در این قاره است.
2	به گزارش ایسنا، به نقل از خبرگزاری آسوشیتدپرس، این اقدامی است که باعث نگرانی شرکای بین‌المللی آمریکا می‌شود که برای تقویت مقابله با افراط گرایی در منطقه ساحل تلاش می‌کنند.
3	تصمیم برای کاهش نیروها و حضور آنها در قاره سیاه، بخشی از دیدگاه جهانی مارک اسپر، وزیر دفاع آمریکا است که به دنبال راه‌هایی برای تشدید تمرکز بر روسیه و چین است.
4	وی روز دوشنبه و پس از دیدار با فلورانس پارلی، وزیر دفاع فرانسه در واشنگتن گفت:‌ هدف من آزاد کردن زمان، هزینه و نیروی انسانی در سراسر جهان است و می‌توانم این مساله را به سمت آسیا متمرکز کنم یا نیروها را برای تقویت آمادگی ضربتی به آمریکا برگردانم.
5	همچنین قرار است ژنرال استفن تاوسند، فرمانده نیروهای آمریکایی در آفریقا روز پنجشنبه در کمیته نیروهای مسلح سنا به بررسی نقش نیروهای آمریکایی در آفریقا بپردازد.
6	آمریکا در حال حاضر حدود ۶۰۰۰ نیرو در قاره آفریقا دارد.
