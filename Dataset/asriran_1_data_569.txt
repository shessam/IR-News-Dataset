asriran_1_data###لیگ‌برتر فوتبال بانوان تا بعد از نوروز تعطیل‌ شد###https://www.asriran.com/fa/news/716297/لیگ‌برتر-فوتبال-بانوان-تا-بعد-از-نوروز-تعطیل‌-شد###['ورزشی']###2020-02-29 13:05:00###۷۱۶۲۹۷###['فوتبال', 'بانوان', 'کرونا']
4
1	با توجه به شیوع ویروس کرونا، تصمیم سازمان لیگ در برگزاری فوتبال بانوان بر آن شد تا پس از عید نوروز این بازی ها تعطیل شود.
2	به گزارش "ورزش سه"، در حالی که بازی های هفته نوزدهم لیگ برتر بانوان در هفته اخیر به دلیل ترس از شیوع ویروس کرونا، تعطیل شد این بار تصمیم جامع تری در این باره گرفته شد و این بازی ها تا پس از پایان تعطیلات نوروز 99 تعطیل شد.
3	این اتفاق در حالی می افتد که لیگ برتر بانوان فوتبال ایران با 12 تیم برگزار می شود که هفته گذشته هجدهمین دیدار تیم ها نیز برگزار شد و با این حساب در حالی که تنها 4 هفته تا پایان بازی های لیگ باقی مانده بود، ادامه برگزاری به پس از نوروز منتقل شد تا سلامتی بازیکنان و فوتبالی های بانوان مهم ترین دلیل برای تصمیم گیری در سازمان لیگ نشان داده شود.
4	در حال حاضر تیم های شهرداری بم و وچان کردستان و شهرداری سیرجان سه تیم بالای جدول رده بندی این رقابت ها را تشکیل می دهند.
