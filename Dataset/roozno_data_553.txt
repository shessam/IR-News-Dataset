roozno_data###موسوی: گزارش آژانس ارتباطی به اروپایی‌ها ندارد/ انگلیس در جایگاهی نیست برای ایران خط‌مشی تعیین کند###http://roozno.com//fa/news/417885/موسوی-گزارش-آژانس-ارتباطی-به-اروپایی‌ها-ندارد-انگلیس-در-جایگاهی-نیست-برای-ایران-خط‌مشی-تعیین-کند###[]###2020-03-11 15:37:00###۴۱۷۸۸۵###['موسوی', 'گزارش آژانس']
1
1	سخنگوی وزارت امور خارجه ایران گفت که گزارش اخیر مدیرکل آژانس بین‌المللی انرژی اتمی ارتباطی به مقامات اروپایی ندارد.
2	به گزارش روز نو ، «سید عباس موسوی» صبح چهارشنبه در دومین نشست خبری ویدئوکنفرانسی خود درباره گزارش اخیر مدیرکل آژانس گفت: همان‌طور که بهروز کمالوندی سخنگوی سازمان انرژی اتمی به‌دقت به این اظهارات و ادعای اخیر آژانس پاسخ دادند، این مسئله یک موضوع فنی است.
3	ادعای آنها در مورد سایت نیست.
4	ما بیشترین و فنی‌ترین همکاری‌ها را با آژانس داریم و بنا نیست هر ادعا و سؤال بی‌پایه‌ای از سوی آژانس مطرح شود و ایران به آن پاسخ دهد.
5	مبنای آژانس درست و حقوقی نیستوی افزود: چارچوب همکاری ایران با آژانس مشخص است و آژانس هم باید اعتبار خود را حفظ کند و هر ادعایی را که هر فرد و رژیم پوچی مطرح کرد نباید دنبال کند.
6	ایران به سؤالات پاسخ داده است مبنای آژانس درست و حقوقی نیست.
7	سؤالات باید براساس پایه‌های فنی و حقوقی باشد و نباید براساس سیاسی‌کاری برخی رژیم‌ها موضوعاتی را مطرح کند چرا که ایران آن را درست و سازنده نمی‌داند.
8	موسوی درباره واکنش کشورهای اروپایی به گزارش اخیر مدیرکل آژانس اظهار داشت: این مسئله به مقامات اروپایی ارتباطی ندارد.
9	ما ابراز نگرانی‌ خود را بیان کرده‌ایم و در تماس تلفنی ظریف با بورل، این مسئله و همکاری‌های ایران با آژانس مطرح شده است و از هر فرصتی برای تبیین اقدامات و مواضع خود استفاده می‌کنیم.
10	البته در این گزارش به همکاری‌های خوب ایران با آژانس تاأکید داشته است ولی مسائلی را که به‌نظر ما سازنده نبود، با کشورهای دیگر در میان خواهیم گذاشت و مبانی مواضع خود را در این موضوع برای مقامات اروپایی و سایر کشورها تشریح خواهیم کرد.
11	بیانیه‌ درمانی اروپایی‌هاسخنگوی وزارت امور خارجه ایران در ادامه به بیانیه اخیر اتحادیه اروپا اشاره کرد و گفت: این بیانیه دو بخش داشت؛ یکی سود ایران از منافع اقتصادی برجام و دیگر پایبندی ایران به تعهدات خود در برجام.
12	ما این بیانیه را «بیانیه‌درمانی» می‌دانیم، اگر اروپایی‌ها آماده هستند بسم‌الله.
13	آنها به تعهدات خود برگردند و منافع اقتصادی برجام را برای ملت ایران تضمین کنند همان‌طور که در ذمه آنها است و همان‌طور که پس از خروج آمریکا منافع اقتصادی برجام را برای ایران تضمین کنند که علی‌رغم شعارهایشان نتوانستند.
14	هر وقت اروپا گام عملی برای انجام تعهدات خود بردارند ایران اقدامات خود برای کاهش تعهدات و متوازن‌سازی تعهدات و حقوق را انجام می‌دهد و به تعهدات کامل خود برمی‌گردد.
15	موسوی درباره آخرین تحولات مربوط به برجام و اقدام ایران اظهار داشت: ما در مرحله‌ای که اقدام نهایی را انجام دهد، قرار نداریم.
16	هنوز جای امیدواری است که تعهدات طرفین مجدداً انجام شود.
17	اگر این تلاش‌ها نتیجه نداد، ایران اقدام نهایی خود را اعلام خواهد کرد.
18	اشکالات فنی و احتمالاً فشارهای آمریکا موجب لغو پروازهای ایران به اروپا شدموسوی درباره لغو پروازهای ایران به اروپا در مقطعی گفت: دوستان در سازمان هواپیمایی کشوری، توضیحات مبسوط را ارائه کردند که گویا اشکالات فنی بوده است.
19	من جزییات آن را ندارم ولی ممکن است براساس برخی فشارها و تلاش‌های آمریکا باشد.
20	ما فعلاً به توضیحات دوستان سازمان هواپیمایی کشوری بسنده می‌کنیم.
21	تنها راه ثبات در افغانستان تشکیل دولت فراگیر استسخنگوی دستگاه دیپلماسی درباره تحولات افغانستان و تحلیف دو رئیس‌جمهور در این کشور گفت: ما از مدت‌ها قبل در سطوح مختلف برای همدلی مردم و گروه‌ها تلاش خود را انجام دادیم، به طرفین هم متذکر شدیم تنها راه رونق، ثبات و امنیت در افغانستان تشکیل دولت فراگیر و وحدت همه شخصیت‌ها، گروه‌ها و مسئولان است.
22	به تلاش‌های خود ادامه می‌دهیم و امیدواریم به نتیجه برسد و ثبات سیاسی به این کشور برگردد.
23	ایران همه توان خود را به‌کار می‌گیرد که این اتفاق در افغانستان رخ دهد.
24	توافق آمریکا با طالبان برای بزک‌کردن شکست‌شان استموسوی درباره خروج نیروهای نظامی آمریکا از افغانستان و تأیید توافق صلح آمریکا و طالبان توسط شورای امنیت گفت: درباره توافق بدعت‌گونه رژیم آمریکا با طالبان اعلام موضع کردیم.
25	از هر تلاش برای ثبات و امنیت در افغانستان استقبال می‌کنیم ولی این تلاش‌ها باید در چارچوب بین‌الافغانی باشد نه آنکه دولت خارجی هزاران مایل دورتر، با یک گروه توافق صلح امضا کند که البته برای بزک کردن شکست خودشان هستند.
26	مذاکرات باید شامل همه گروه‌های افغانی از جمله طالبان باشد.
27	ایران از این مذاکرات استقبال می‌کند و مابقی تلاش‌ها و بحث‌ها حاشیه است.
28	رسانه‌های خاص در انگلیس اخبار جعلی منتشر می‌کنندوی درباره اخبار جعلی رسانه‌های فارسی‌زبان در لندن در مورد کرونا عنوان کرد: ما تشکیل تیم ضربت در انگلیس برای مبارزه با انتشار اخبار جعلی را به‌فال نیک می‌گیریم و امیدواریم دولت انگلیس درباره اخبار جعلی رسانه‌های فارسی‌زبان مستقر در این کشور اقدام کند و جلوی تلاش‌های آنها را بگیرد.
29	رسانه‌های خاص در انگلیس در شرایط حساس و بحرانی کنونی متأسفانه شروع به اقدامات خلاف واقع و اخبار جعلی کرده‌اند و امیدواریم گروه‌های ضربت شامل حال آنها هم شود.
30	البته امید زیادی نداریم ولی امیدواریم با اخبار جعلی مقابله شود.
31	سفارت ایران در لندن هم بررسی‌های میدانی و حقوقی انجام می‌دهد تا چنین درخواستی برای برخورد با آنها داشته باشد.
32	انگلیس در جایگاهی نیست برای ایران خط‌مشی تعیین کندسخنگوی وزارت امور خارجه درباره ادعاهای وزیر خارجه انگلیس در مورد ایران گفت: دومنیک راب فرمایشاتی کردند که خیلی مناسب و سازنده نیست.
33	ایشان در جایگاهی نیست که برای ایران خط‌مشی تعیین کند که "اجازه می‌دهیم یا نمی‌دهیم".
34	ایران براساس موازین سیاسی، امنیتی، اخلاقی و دینی دنبال سلاح هسته‌ای نیست و اعلام هم کردیم اگر ایران می‌خواست دنبال آن باشد، آنها نمی‌توانستند مانع ما شوند.
35	بلوف‌های انگلیس به‌دردبخور نیست.
36	آنچه موجب بی‌ثباتی و هرج‌ومرج در اقصی نقاط دنیا می‌شود، اظهارات بیجا و حضور مداخله‌جویانه کشورهای بی‌ربط است، کشورهایی که هزاران مایل دورتر از ایران هستند.
37	یادمان است سلاح‌های انگلیسی در حال کشتار مردم یمن است، این اگر دخالت نیست، پس چیست؟ ایران همواره این ادعا و اظهارات عبث را رد کرده است.
38	ستاد ویژه در وزارت امور خارجه برای همکاری با کشورهای منطقه برای مقابله با کروناموسوی درباره همکاری‌های منطقه‌ای ایران برای مقابله با کرونا ابراز کرد: متأسفانه بالای صد و چند کشور درگیر کرونا شده‌اند.
39	کشورهای منطقه ما نیز مصون از این مسئله نیستند هرچند برخی کشورها با سیاسی‌کاری تلاش کردند این مسئله را پنهان کنند یا منبع شیوع را به جای دیگر ربط دهند.
40	ما ستاد ویژه در وزارت خارجه برای همکاری با کشورهای منطقه و حتی کشورهای دورتر از ما تشکیل دادیم.
41	راه‌حل مقابله با کرونا جهانی است.
42	ظریف در تماس‌های تلفنی خود بر این مسئله تأکید و آمادگی ایران را برای هرگونه همکاری اعلام کردند.
43	ایران ضمن رعایت قوانین و مقررات بهداشتی که لازم است در سطح فردی و مسافران و حتی در تبادلات کالا رعایت کند و همین انتظار را از کشورهای مختلف دارد.
44	لازم است کشورها در مورد همکاری‌های جدی فنی و بهداشتی زیر نظر سازمان بهداشت جهانی فکر اساسی کنند و یافته‌ها و داشته‌های خود را در اختیار دیگران قرار دهند.
45	ایران پیشرفت‌های خوبی در زمینه درمانی داشته است.
46	هر کشوری که مایل به دریافت این کمک‌ها باشد، آماده‌ایم پیشرفت‌های خود را در اختیار دوستان قرار دهیم.
47	وی درباره دریافت کمک از ایرانیان خارج از کشور گفت: در شرایطی هستیم که همه باید به هم کمک کنند، شاهد اعلام آمادگی ایرانیان خارج از کشور برای هموطنان خود بودیم.
48	سفارتخانه‌ها و نمایندگی‌های ایران آماده دریافت کمک‌های نقدی و غیرنقدی هستند.
49	ما هم‌اکنون نیازمند اقلام پزشکی و درمانی هستیم و اگر کمک نقدی هم دریافت شود آن را به اقلام درمانی تبدیل می‌کنند.
50	امیدواریم با یاری و همدلی‌ همگان بر این موضع غلبه کنیم.
51	استفاده از ظرفیت دیپلماسی پارلمانیوی درباره استفاده از ظرفیت دیپلماسی پارلمانی برای مقابله با کرونا یادآور شد: قطعاً ظرفیت دیپلماسی پارلمانی ایران بسیار بالا است و تاکنونی موفقیت‌های چشمگیری در سال‌های اخیر داشته است.
52	اقدامات اخیر لاریجانی بسیار مناسب بوده است و از طریق معاونت‌های پارلمانی و اقتصادی به کمک دیپلماسی پارلمانی خواهد آمد و از تلاش‌های دیپلماسی پارلمانی استقبال می‌کنیم و امیدواریم این تلاش‌ها به نتیجه برسد.
53	نگران وضعیت سلامتی زندانیان ایرانی در آمریکا هستیمسخنگوی دستگاه دیپلماسی درباره احتمال ابتلای زندانیان ایرانی در زندان‌های آمریکا گفت: با وضعیت بلبشویی که در آمریکا سراغ داریم، وضعیت بهداشتی زندان‌های آمریکا موجب نگرانی است.
54	به‌دلیل وجود برخی زندانیان ایرانی که به گروگان گرفته‌ شده‌اند، نگران وضعیت سلامتی آنها هستیم و امیدواریم دولت آمریکا سلامت آنها را تأمین کند.
55	ما آماده‌ایم این زندانیان و گروگان‌ها را که بدون هیچ دلیل محکمه‌پسندی در آنجا هستند به ایران بازگردانیم.
56	امیدواریم آمریکا توجه جدی به سلامتی آنها داشته باشند.
57	متأسفیم دولت آمریکا در یک اقدام مبتنی بر سوءاستفاده‌جویانه و فرصت‌جویانه وقتی در ایران یا چین یا هر کشوری که با آن زاویه داشت کرونا شیوع پیدا کرد، از این موضوع سوءاستفاده و دولت‌هایشان را به ناکارآمدی متهم کنند ولی همان‌طور که گفتم این مسئله به خودشان هم بازمی‌گردد، با منابعی که صرف پروژه‌های خیالی می‌کنند و رئیس‌جمهوری بی‌خیال و حضور بی‌مورد و غیرقانونی در کشورهای دیگر، بهتر است منابع‌شان را برای سلامت شهروندان خود به‌کار گیرند.
58	آمریکا را می‌شناسیم و چشم‌انداز مثبتی از رفع تحریم دارو نداریمموسوی در پاسخ به سؤالی درباره تأثیر تحریم‌های آمریکا برای مقابله با کرونا و اقدامات وزارت امور خارجه در این باره اظهار داشت: ما اعلام کردیم تحریم‌های ظالمانه و غیرقانونی آمریکا که در چارچوب راهبرد سیاست فشار حداکثری است، بر رفاه عمومی و سلامت ایران تأثیر گذاشته است.
59	به‌رغم اینکه دارو و تجهیزات پزشکی نباید تحریم باشد و آنها هم این ادعا را می‌کنند، راه مبادلات در این باره بسته شده و با پررویی ادعا می‌کنند دارو و غذا تحریم نیست.
60	ما آماده هستیم همه راه‌ها را برای کاهش فشار بر ملت ایران امتحان کنیم.
61	دولت آمریکا اگر صداقت دارد و اگر در دلسوزی‌شان برای ملت ایران صادق هستند ــ که البته به صداقت و دلسوزی آنها شک داریم ــ تحریم‌ها را بردارند.
62	آنها می‌توانند با آزاد گذاشتن بانک‌ها و مؤسسات مالی و تجاری راه ورود اقلام پزشکی و دارویی را به ایران باز کنند ولی به اقدامات آنها تردید داریم.
63	اقدامات حقوقی را انجام دادیم و رأی دیوان بین‌المللی دادگستری را داریم ولی از آنجایی که آمریکا را می‌شناسیم چشم‌انداز مثبتی را متصور نیستیم ولی اگر آنها این اقدام را انجام بدهند، از این اقدام استقبال می‌کنیم.
64	همه مرزهایمان باز استوی درباره همکاری ایران با کشورهای همسایه گفت: مرزهای ایران در حال مراودات تجاری با کشورهای مختلف هستند ولی سعی کردیم با تعامل نزدیک با کشورهای دوست و همسایه، نگرانی‌ها را با شفاف‌سازی و صدور گواهی بهداشت و سلامت برای افراد راننده و کالاها کاهش دهیم، در همین زمینه اقدامات متقابل از کشورهای همسایه را که به ایران کالا صادر می‌کنند منعکس کردیم.
65	به‌غیر از روزهای اول که برخی مرزها بسته شد الآن تمام مرزهای ایران باز است و مراودات در آن جریان دارد و وزارت خارجه تلاش می‌کند در مراودات تجاری با کشورهای همسایه و سایر کشورها حداقل آسیب را داشته باشیم.
66	کرونا بر اقتصاد جهانی و کشورهای بزرگ اثر گذاشته است اما سعی کردیم این اثرات بر اقتصاد ایران و کشورهای همسایه کمتر باشد و با چشم‌اندازی که برای مقابله با ایران ویروس است، موفق خواهیم شد.
67	برای نهایی‌کردن تاریخ نشست سران ایران، روسیه و ترکیه در تهران رایزنی می‌کنیمموسوی درباره ارزیابی و واکنش ایران به آتش‌بس موقت در ادلب و احتمال تعویق نشست آستانه با توجه به شیوع کرونا تصریح کرد: آنچه در ادلب رخ داد باعث نگرانی همه ما بود و لازم بود اقداماتی انجام شود.
68	ما تأکید داریم دولت قانونی سوریه حق دارد حاکمیت خود را بر همه سرزمینش اعمال کند.
69	ما موافق توقف خونریزی در همه‌جای سوریه هستیم و امیدوار هستیم اتفاقات بهتری بیفتد.
70	همچنان روند آستانه را بهترین راه‌حل برای این مسئله می‌دانیم و امیدواریم با مهیا شدن جمیع شرایط این نشست در تهران برگزار شود.
71	وی درباره سرنوشت آستانه و کنار گذاشته شدن ایران از فرایند صلح، گفت: ما این برداشت را نداریم و در تماس‌های نزدیکی که با مقامات روس و ترک داشته‌ایم بر اجرای روند آستانه تأکید کردیم.
72	مکانیزم آستانه را هنوز بهترین، در دسترس‌ترین و موفق‌ترین راه برای حل بحران سوریه و ادلب می‌دانیم.
73	موضوع تمامیت ارضی و حاکمیت ملی سوریه باید مورد توجه همه کشورها باشد.
74	در حال رایزنی برای نهایی کردن تاریخ نشست سران ایران، روسیه و ترکیه در تهران هستیم.
75	در سطوح مختلف از سفرا تا نمایندگان ویژه در حال رایزنی در این باره هستند و امیدواریم زمینه‌های برگزاری نشست در ایران فراهم شود.
