asriran_2_data###تهیه کننده با سابقه تلویزیون درگذشت###https://www.asriran.com/fa/news/697392/تهیه-کننده-با-سابقه-تلویزیون-درگذشت###['اجتماعی ']###2019-11-08 23:39:00###۶۹۷۳۹۲###['مجید اوجی']
6
1	"مجید اوجی" تهیه کننده با سابقه تلویزیون به دلیل ابتلا به بیماری سرطان شامگاه جمعه دار فانی را دواع گفت.
2	"مهران مهام" در گفت وگو با ایرنا با تایید این خبر اظهار کرد: ساعت ۱۹ و ۳۰ دقیقه جمعه خبر فوت "مجید اوجی" به من رسید.
3	وی افزود: هم اکنون در حال پیگیری مراسم تشییع و خاکسپاری این تهیه کننده تلویزیون در قطعه هنرمندان هستیم.
4	این تهیه کننده تلویزیون با ابراز تاثر از درگذشت اوجی عنوان کرد: مجید اوجی شخصیت والایی داشت و جای وی خالی خواهد ماند.
5	از درگاه خدای متعال برای خانواده این تهیه کننده خوب تلویزیون طلب صبر و شکیبایی دارم.
6	مجید اوجی تهیه کننده سینما و تلویزیون متولد ۱۳۴۰ هجری شمسی ، همسر فلورا سام بازیگر، نویسنده و کارگردان ایرانی بود که مدتی با بیماری سرطان دست و پنجه نرم می کرد.
7	سفر سبز، توطئه فامیلی، باغ سرهنگ، همسایه ها، به سوی افتخار، نشانی، تا رهایی ، ما فرشته نیستیم، تعطیلات رویایی و مرضیه از جمله سریال هایی است که اوجی تهیه کنندگی آنها را بر عهده داشته است.
8	اوجی اواخر شهریور ۱۳۹۸ در گفت وگو با خبرنگار ایرنا به بهانه پخش سریال مرضیه با گلایه از شرایط بودجه در تلویزیون اظهار کرده بود: در شرایط فعلی برای سریال‌ سازی بودجه بسیار اندکی در نظر گرفته شده و همان بودجه اندک را نیز سر موقع به تلویزیون نمی دهند که بین پروژه های تولید تقسیم کند.
