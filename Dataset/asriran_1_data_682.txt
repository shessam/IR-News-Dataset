asriran_1_data###معرفی اسپرینتر 2020؛ خودروی همه کاره مرسدس بنز(+تصاویر)###https://www.asriran.com/fa/news/718323/معرفی-اسپرینتر-2020-خودروی-همه-کاره-مرسدس-بنز-تصاویر###['اقتصادی']###2020-03-12 00:01:00###۷۱۸۳۲۳###['مرسدس بنز', 'اسپرینتر', 'خودرو', 'عصرایران']
16
1	اسپرینتر یکی از معروف ترین برندهای فعال در محصولات است که از سال 1995 تا کنون شاهد حضور آن در بازارهای بین المللی هستیم.
2	نسل اول این محصول از 1995 تا 2006 تولید شد.
3	نسل دوم از 2006 تا 2018 و نسل سوم از 2019 تا کنون روی خط تولید قرار دارد.
4	البته هایی نیز در فواصل مذکور ارائه شده است.
5	این وَن آلمانی کاربری های متفاوتی دارد از آمبولانس، حمل بار، نیروهای امنیتی و جابجایی مسافر گرفته تا یک ون شخصی برای خانواده های پرجمعیت.
6	در هنگام سفارش یک اسپرینتر مشتری می تواند تریم های مختلف این محصول باتوجه به نوع کاربری مدنظر خود را به مرسدس سفارش دهد.
7	یکی از جذاب ترین مدل های اسپرینتر به خانه متحرک مربوط می شود که برای ماجراجویان سفر همواره یکی از بهترین گزینه ها و البته قابل اعتمادترین آنها بوده است.
8	به هر ترتیب تداوم تولید اسپرینتر نشانه موفقیت محصول مذکور در کاتالوگ فروش بوده است.
9	اخیرا تصاویری از مدل 2020 اسپرینتر در تریم ویژه حمل مسافر منتشر شده که در ادامه مطلب امروز بدان خواهیم پرداخت.
10	فاصله بین محورها در این مدل برابر با 3657 میلیمتر است و در فضای داخل کابین آن قابلیت حمل 12 سرنشین در نظر گرفته شده است.
11	مرسدس برای مدل 2020 اسپرینتر از پیشرانه جدید 4 سیلندر توربوشارژ استفاده کرده که این موتور 2 لیتری با 188 اسب بخار خروجی و گشتاور 258 پوندفوت به خوبی در جابجایی طویل ترین مدل از منظر فاصله بین محورها(4318 میلیمتر) عمل می کند.
12	هرچند ایرادهایی جزیی در شتاب گیری برای سرعت های بالا هنگام ورود به اتوبان گزارش شده است اما در مجموع عملکرد موتور قابل قبول است.
13	مجموعه پیشرانه با یک جعبه دنده 9 سرعته اتوماتیک هماهنگ شده است.
14	یکی از رویکردهای موفق مرسدس در طراحی "موتور و سیستم اگزوز جدید" به کنترل صدای آن مربوط می شود که هنگام حضور در خودرو حتی در مواقعی که موتور تحت فشار است؛ به زحمت می توان صدای آنرا شنید.
15	در اسپرینتر 2020 شاهد حضور امکاناتی مانند نمایش نقاط کور دید راننده، ترمز اضطراری، هشدار خروج از خط و دستیار حفظ خودرو میان خطوط، کروز کنترل تطبیقی، دوربین 360 درجه و شناسایی علائم ترافیکی هستیم که برای خودرویی با این ابعاد و ویژگی ها کاملا ضروری و لازم به نظر می رسند.
16	نمونه مورد بررسی در این مطلب دارای 4 ردیف صندلی است و ردیف آخر که ظرفیت 4 سرنشین را دارد دقیقا بالای محور عقب قرار گرفته است که تا حدودی درگیر شرایط و شوک های وارد شده به محور قرار دارد و کیفیت سواری ردیف های جلوتر را ندارد.
17	در هنگام رانندگی و البته زمانی که جاده کیفیت خوبی داشته باشد هیچگونه صدایی در اتاق احساس نمی شود اما در مسیرهای ناهموار میزان نویز اتاق آزاردهنده می شود و به کاربران این محصول یادآوری می کند که اینجا خبری از کیفیت سواری با محصولات لوکس مرسدس بنز نیست.
18	اسپرینتر 2500 مدل 2019 در مدل فاصله محورهای 3657 میلیمتری برچسب قیمت 44190 دلاری دارد حال آنکه مدل مورد بررسی در این مطلب که نمونه 2020 همین خودرو با تغییرات جدید محسوب می شود، قیمتی معادل 60972 دلار دارد.
