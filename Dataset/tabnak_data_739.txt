tabnak_data###ترامپ، اردوغان را رهبری «قدرتمند و سرسخت» توصیف کرد###https://www.tabnak.ir/fa/news/960174/ترامپ-اردوغان-را-رهبری-قدرتمند-و-سرسخت-توصیف-کرد###[]###2020-02-19 08:57:00###۹۶۰۱۷۴###['ترامپ', 'واشنگتن', 'اردوغان']
1
1	رئیس‌جمهوری آمریکا بر همکاری نزدیک میان آنکارا و واشنگتن برای حل مساله ادلب تاکید کرد.
2	به گزارش ایسنا، به نقل از خبرگزاری آناتولی، دونالد ترامپ، رئیس‌جمهوری آمریکا طی اظهاراتی در جمع خبرنگاران در پایگاه شکاری اندروز درباره تماس اخیرش با اردوغان اعلام کرد: درباره مساله ادلب با رجب طیب اردوغان، رئیس‌جمهوری ترکیه به‌طور هماهنگ عمل می‌کنیم.
3	ترامپ تاکید کرد: واشنگتن و آنکارا باید درباره حل مشکلات در ادلب همکاری کنند و من با اردوغان درباره آنچه می‌توان در ادلب انجام داد، صحبت کردم.
4	وی همچنین اردوغان را به‌ عنوان یک رهبر «قدرتمند و سرسخت» توصیف کرده و گفت که با او رابطه خوبی دارد.
5	کاخ سفید طی بیانیه‌ای در رابطه با مکالمه تلفنی سران دو کشور در آخر هفته اعلام کرد: ترامپ از اردوغان بابت تلاش‌های وی برای پیشگیری از وقوع فاجعه انسانی قدردانی کرد.
