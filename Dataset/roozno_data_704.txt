roozno_data###چرا نیرو‌ی انتظامی پیش از شکستن در حرم با افراطیون برخورد نکرد؟/ می‌گویند ویروس کرونا نشانه ظهور امام زمان است!###http://roozno.com//fa/news/419011/چرا-نیرو‌ی-انتظامی-پیش-از-شکستن-در-حرم-با-افراطیون-برخورد-نکرد-می‌گویند-ویروس-کرونا-نشانه-ظهور-امام-زمان-است###[]###2020-03-18 13:06:00###۴۱۹۰۱۱###['نیروی انتظامی', 'افراطیون']
1
1	فاضل میبدی عضو مجمع محقیقن قم با اشاره به گسترش ویروس کرونا در ایران، ماجرای شکستن در حرم حضرت معصومه را یادآوری می‌کندو می‌گوید هجوم عده‌ای بی عقل به حرم‌ها، فقط باعث بردن آبروی اسلام است و نمی‌دانم چرا پیش از اقدام، با آن‌ها برخورد نشد.
2	نمی‌دانم چرا قوه قضاییه با افرادی که در حرم را حیدرگویان شکستند برخورد نمی‌کند/ برخی از برنامه‌های صداوسیما از این رفتارها خطرناک تر استبه گزارش روز نو : با بسته شدن درهای حرم امام رضا و حضرت معصومه در مشهد و قم به دلیل گسترش ویروس کرونا، برخی از افراطیون مذهبی با هجوم به حرمین و در مخالفت با بسته شدن حرم، حیدرگویان حمله کردند و در حرم حضرت معصومه را شکستند تا بتوانند وارد حرم شوند.
3	این اقدام با انتقاد بسیار زیادی از سوی مردم، مسئولین و علما مواجه شد.
4	این درحالی است که بیماری ویروس کرونا در ایران تاکنون بیش از ۱۵ هزار نفر را مبتلا و متاسفانه جان ۹۰۰ نفر از هموطنانمان را گرفته است.
5	رهبر انقلاب نیز در پی شیوع این بیماری سفر به مشهد در نوروز را لغو کرد تا برای حفظ سلامتی خود و مردم، از تجمعات جلوگیری شود، با این حال معترضان معتقد بودند بستن درهای حرم، اقدامی ضد اسلامی است و باید با آن مقابله شود.
6	پیش از این تولیت حرم حضرت معصومه در قم در سخنانی عجیب اعلام کرده بود که حرم دارالشفا است و نباید بسته شود و مردم باید به زیارت خود به قوت خود ادامه بدهند.
7	بیشتر بخوانید: باد بکارید، طوفان درو می‌کنید!/خاستگاه کسانی که در حرم حضرت معصومه را شکستند، کجاست؟جز راه علمی نباید با مسائلی مانند ویروس کرونا برخورد کردحجت السلام محمدتقی فاضل میبدی در گفت و گویی به رویداد۲۴ می‌گوید: ما در تاریخ شاهد آسیب‌های زیادی به دین بوده‌ایم و در زمان ائمه هم این افراط در دین وجود داشته است.
8	از زمان که مرحوم رشدیه تصمیم داشت آموزش‌های مدارس را به سبک جدید دربیاورد، عده‌ای به بهانه مذهب جلوی او را می‌گرفتند، تخته سیاه‌ها را می‌شکستند و می‌گفتند این در مخالفت با مذهب است.
9	اکنون هم که جریان ویروس کرونا پیش آمده، کشور‌ها سعی دارند با روش‌های علمی جلوی این بیماری را بگیرند و آن را مهار کنند.
10	فاضل میبدی با بیان اینکه ما نیز در هر موضوعی مانند ویروس کرونا باید صرفا از راه علمی پیش برویم، تصریح کرد: هر چیزی که به اسم مذهب بخواهد وارد این مسائل شود قطعا آن را خراب می‌کند.
11	یکی از مکان‌هایی که این ویروس ممکن است بیشتر سرایت کند، مجالس مذهبی است، زیرا تجمع زیاد است، خداراشکر نمازجمعه‌ها را تعطیل کردند و بسیار کار خوبی بود.
12	او می‌گوید: نماز جمعه اهمیت بالاتری از حرم دارد و حتی در قرآن نیز به آن اشاره شده و دستور است.
13	اینکه برخی در پاسخ به بستن در‌های حرم به هجوم آوردند و فریاد وا اسلاما سر دادند یا راست می‌گویند یا دروغ!
14	اگر راست است که اصلا اسلام چنین چیزی ندارد و اصلا چنین مسائلی ندارد، اگر هم دروغ می‌گویند که حقه بازی است و باید جلوی آن‌ها را گرفت.
15	برخی برنامه‌های صداوسیما منشا خرافات در کشور استوی ادامه داد: بسیاری از برنامه‌های صداوسیما و افرادی که در آن برنامه‌ها صحبت می‌کنند منبع و منشا خرافات و چنین تعصباتی هستند.
16	وقتی می‌گویند ویروس کرونا نشانه ظهور امام زمان است یعنی رواج خرافات.
17	ما در کشور متاسفانه چنین رفتار‌های غیرعقلانی زیادی را دیده و داشته‌ایم و نمی‌دانم چرا نیرو‌های انتظامی، قوه قضاییه و مراجع تقلید به صورت جدی جلوی این افراد و جریان‌ها نمی‌ایستند.
18	فاضل میبدی می‌گوید: اکنون جای این است که مراجع تقلید و علما خط خودشان را مشخص و روشن کنند و بگویند که چنین رفتار‌هایی برخلاف دین و اسلام است و فقط آبروی اسلام را می‌برد.
19	اگر دین در جایی بخواهد به جان انسان آسیب برساند ممنوع است، این دین می‌خواهد حرم باشد یا مسجد یا حتی حج واجب فرقی ندارد.
20	تعجب می‌کنم که چرا نیرو‌های انتظامی با این افراد برخورد نمی‌کنند و جلوی آن‌ها را پیش از آنکه حیدرگویان در حرم را بشکنند، نگرفتند.
21	این افراد به دین، جان و عقل انسان هیچ احترامی نمی‌گذارند.
22	این مدرس حوزه علمیه قم، با بیان اینکه این رفتار‌های غیرعقلانی سوژه‌ای برای کل دنیا و علیه اسلام و ایران شده، خاطرنشان کرد: من معتقدم یک جریان‌های ضد مذهبی سعی دارند آبروی اسلام را ببرند و از جهل مذهبی فرمان می‌گیرند.
23	تعصبات خشکی که در خوارج و در زمان حضرت علی نیز وجود داشت و حتی در قرآن هم محکوم شد.
24	فردی که با تلفن صحبت می‌کند و می‌گوید بیایید اینجا را به آتش بکشیم یا مامور است یا یک فرد جاهل مذهبی!
25	که در هر دو صورت خطرناک هستند و باید با آن‌ها برخورد شود.
26	آبروی اسلام را همین رفتار‌های غیرعقلانی به خطر می‌اندازد نه حجاب زنان و ورزشگاه رفتن آن ها.
27	شیعه انگلیسی را قبول ندارم، این‌ها جاهل هستندعضو مجمع محققین ادامه داد: اینکه برخی می‌گویند این افراد شیعه انگلیس و غیره هستند را قبول ندارم.
28	این‌ها شیعه جاهل هستند.
29	بر این باورم حتی اگر شیعه انگلیسی هم هستند، در جای جای کشور حضور دارند و حتی برخی از آن‌ها در برنامه‌های صداوسیما حضور دارند.
30	سخنرانی افرادی تحت عنوان معجزات حرم و غیره بسیار خطرناک‌تر است.
31	وقتی یکی از همین آقایون می‌گوید حرم دارالشفاء است و نباید در آن را ببیند و آن را پخش می‌کنند، بدتر از این رفتار‌های غیرعقلانی است؛ این‌ها همان افرادی که در قران به ان‌ها اشاره شده است، افرادی جاهل که جلوتر از خدا و پیغمبر حرکت می‌کنند.
