tabnak_data###نظام پارلمانی برای عراق از کرونا هم خطرناکتر است###https://www.tabnak.ir/fa/news/964971/نظام-پارلمانی-برای-عراق-از-کرونا-هم-خطرناکتر-است###[]###2020-03-10 17:35:00###۹۶۴۹۷۱###['عراق', 'کرونا', 'پارلمان']
1
1	یکی از نمایندگان ائتلاف فتح در پارلمان عراق به شدت به نظام پارلمانی در این کشور حمله کرد و آنرا به مراتب خطرناکتر از کرونا دانست.
2	به گزارش خبرگزاری مهر به نقل از النهرین، عبدالامیر تعیبان الدبی نماینده ائتلاف فتح امروز سه شنبه اعلام کرد که نظام پارلمانی از کرونا هم برای عراق خطرناکتر است.
3	وی افزود: اهتمام به اصلاح قانون اساسی و تغییر نظام پارلمانی به ریاستی از آمادگی برای مقابله با کرونا هم مهمتر است زیرا بیماری مذکور ۱۰۰ یا ۱۰۰۰ نفر را می کشد و سپس تمام می شود اما نظام پارلمانی، عراق را نابود می کند.
4	این در حالی است که نعیم العبودی سخنگوی جنبش عصائب اهل الحق عراق هم بر ضرورت نظام ریاست جمهوری تاکید کرده است.
5	وی در توییتی نوشت: نظام ریاستی یا شبه ریاستی راه حل اوضاع است زیرا با شرایط ما همخوانی دارد اما برخی آنرا به مثابه بازگشت به دیکتاتوری می دانند و رژیم بعث برایشان تداعی می شود اما این فرق دارد زیرا این نظامی است که مردم رئیس جمهور را انتخاب می کنند و مدت زمان ریاست جمهوری در قانون اساسی هم مشخص می شود.
