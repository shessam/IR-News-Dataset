tabnak_data###استقلال با فرهاد درلیگ هم باخت، گل‌گهر بازهم تاخت###https://www.tabnak.ir/fa/news/962229/استقلال-با-فرهاد-درلیگ-هم-باخت-گل‌گهر-بازهم-تاخت###['ورزشی', 'ورزشی']###2020-02-27 18:02:00###۹۶۲۲۲۹###['استقلال', 'گل گهر', 'شکست استقلال', 'تابناک ورزشی']
4@@@5@@@6
1	تیم فوتبال استقلال در هفته بیست‌ویکم لیگ برتر در خارج از خانه مقابل گل‌گهر سیرجان نتیجه را واگذار کرد تا از کورس مدعیان عقب بماند.
2	به گزارش تابناک ورزشی، تیم‌ استقلال از ساعت 16 امروز (پنجشنبه) در هفته بیست‌ویکم لیگ برتر فوتبال، در ورزشگاه امام علی (ع) سیرجان به مصاف گل‌گهر سیرجان رفت و با نتیجه یک بر صفر شکست خورد.
3	علیرضا ابراهیمی (61) زننده تک گل بازی بود.
4	شاگردان مجید جلالی با این پیروزی 19 امتیازی شده و به رده دوازدهم صعود کردند.
5	شاگردان فرهاد مجیدی نیز با 36 امتیاز و یک رده سقوط، در جایگاه چهارم ایستادند تا از کورس مدعیان عقب بماند.
6	این دیدار به دلیل شیوع بیماری ویروس کرونا، بدون حضور تماشاگر برگزار شد.
7	تیم استقلال پیش از این بازی به دلیل نداشتن زمین تمرین، کار تاکتیکی نکرده بود و پیش از آن مدیران باشگاه به دلیل اختلاف علیه یکدیگر موضع گرفته بودند.
8	ترکیب گل‌گهر: مهرداد بشاگردی، سیدعبدالله حسینی، رضا علیاری (85 مهران گلزاری)، سیدعلیرضا ابراهیمی، یوسف وکیا، احمدرضا زنده‌روح، امین پورعلی، بهنام برزای، سجاد آشوری(75 مهرداد بایرامی)، گادوین منشا (85 پیمان رنجبری) و یونس شاکری.
9	ترکیب استقلال: سیدحسین حسینی، محمد دانشگر، نیکولای بودوروف(80 محمد بلبلی)، روزبه چشمی، هروویه میلیچ، وریا غفوری، علی کریمی، مسعود ریگی (88 عارف غلامی)، آرش رضاوند(75 فرشید اسماعیلی)، مهدی قائدی و ارسلان مطهری.
10	داور: محمدرضا اکبریاننیمه اولدقیقه 9: مهدی قائدی پس از لایی زدن به بهنام برزای در محوطه جریمه قصد عبور از بازیکن مقابلش را داشت که مدافع گل‌گهر با دست مانع او شد، اما داور اعتقادی به پنالتی نداشت.
11	دقیقه 12: شوت سجاد آشوری از بالای دروازه سیدحسین حسینی به بیرون رفت.
12	دقیقه 21: شروع مجدد حسینی به قائدی رسید و این بازیکن جوان با استفاده از سرعت خود و عبور از یک بازیکن اقدام به شوت زدن کرد که دروازه‌بان گل‌گهر توپ را به کرنر فرستاد.
13	دقیقه 32: ضربه یونس شاکری به راحتی در آغوش حسینی قرار گرفت.
14	دقیقه 39: ارسال توپ به محوطه جریمه با ضربه سر ارسلان مطهری همراه شد که ضربه سر مهاجم آبی‌پوشان به تیر دروازه برخورد کرد.
15	نیمه دومدقیقه 48: قائدی پس از نفوذ به محوطه جریمه باز هم موقعیت ایجاد کرد، اما توپ او را راهی کرنر کردند.
16	در ادامه نیز حمله استقلالی‌ها نتیجه‌ای نداشت.
17	دقیقه 56: پاسکاری متعدد استقلالی‌ها در نهایت برای وریا غفوری ایجاد موقعیت کرد که بشاگردی دروازه‌بان گل‌گهر برای چندمین بار دروازه تیمش را نجات داد.
18	دقیقه 58: پاس عمقی علی کریمی به مسعود ریگی رسید که بار دیگر بشاگردی جلوی باز شدن دروازه خود را گرفت.
19	دقیقه 61: ارسال از نقطه کرنر و دخالت منشا در نهایت به علیرضا ابراهیمی رسید و این بازیکن با ضربه سر دروازه استقلال را باز کرد.
20	دقیقه 63: ضربه ارسلان مطهری از کنار دروازه گل‌گهر راهی اوت شد.
21	دقیقه 63: رضا مرتضی‌زاده مربی و لوسادا مربی بدنساز تیم گل‌گهر به دلیل اعتراض به تصمیمات داور از روی نیمکت اخراج شدند.
22	دقیقه 67: ضربه شاکری در موقعیت تک به تک را سیدحسین حسینی دفع کرد.
23	دقیقه 70: محمدرضا اکبریان داور میدان مترجم مربی بدنساز گل‌گهر را از روی نیمکت اخراج کرد.
24	دقیقه 71: ضربه ایستگاهی قائدی خطرناک راهی اوت شد.
25	دقیقه 77: بشاگردی دروازه‌بان گل‌گهر و ستاره میدان ضربه سر مطهری را راهی کرنر کرد، اما قبل از آن آفساید اعلام شده بود.
26	دقیقه 78: ضربه شاکری در محوطه جریمه استقلال به کنار دروازه برخورد کرد.
27	دقیقه 4+90: توپ از دستان بشاگردی جدا شد و برخوردی با روزبه چشمی داشت که استقلالی‌ها اعتقاد به پنالتی داشتند اما داور چنین اعتقادی نداشت.
