roozno_data###اگر لایحه رفراندوم به مجلس بیاید حتما رای خوبی می‌آورد/ اگر لایحه رفراندوم تا 15 روز آینده اعلام وصول شود، در مجلس دهم تعیین تکلیف می‌شود/ لایحه در شورای نگهبان رد می‌شود!###http://roozno.com//fa/news/413933/اگر-لایحه-رفراندوم-به-مجلس-بیاید-حتما-رای-خوبی-می‌آورد-اگر-لایحه-رفراندوم-تا-15-روز-آینده-اعلام-وصول-شود-در-مجلس-دهم-تعیین-تکلیف-می‌شود-لایحه-در-شورای-نگهبان-رد-می‌شود###[]###2020-02-17 10:08:00###۴۱۳۹۳۳###['رفراندوم', 'مجلس']
1
1	یک عضو فراکسیون امید می‌گوید: اگر لایحه رفراندم به مجلس بیاید حتما تایید می‌شود و رای خیلی خوبی خواهد آورد اما در شورای نگهبان رد می شود.
2	به گزارش روز نو :«قاسم میرزایی نیکو»، عضو فراکسیون امید و کمیسیون شوراها و امور داخلی مجلس، در گفتگو درباره لایحه همه‌پرسی درباره نظارت استصوابی که معاون حقوقی رئیس‌جمهور در حال آماده کردن آن است، گفت: لایحه رفراندم که رئیس‌جمهور برای تهیه آن اقدام کرده است اگر به این مجلس هم نرسد در مجلس بعدی می‌تواند در دستور کار و اولویت قرار بگیرد اگر هم فوریت داشته باشد، زودتر در دستور کار قرار خواهد گرفت؛ اما تا مجلس یازدهم شکل بگیرد سه، چهار ماه می‌گذرد.
3	این عضو فراکسوین امید با بیان اینکه باید برای این لایحه زودتر اقدام می‌شد، اظهار کرد: اگر این لایحه زودتر تهیه می‌شد و به مجلس می‌رسید و مجلس هم بررسی بودجه را در دستور کار نداشت، با توجه به انگیزه نمایندگان رد صلاحیت شده و اینکه فکر می‌کنند نظارت استصوابی امان بریده است، این لایحه به نتیجه می‌رسید.
4	میرزایی نیکو درباره اینکه اگر این لایحه تهیه شود در مجلس دهم چه سرنوشتی خواهد داشت، پاسخ داد: اگر این لایحه به مجلس بیاید حتما تایید می‌شود و رای خیلی خوبی خواهد آورد اما در شورای نگهبان رد خواهد شد ولی حداقل این لایحه به مجمع تشخیص مصلحت نظام می‌رود و اعضای مجمع متوجه می‌شوند که مجلس، آخرین تلاش‌های خود را هم انجام داد.
5	اگر تا ۱۰، ۱۵ روز آینده این لایحه تهیه و به مجلس ارائه و اعلام وصول شود، در روزهای آخر سال به بحث گذاشته خواهد شد و بعد از تعطیلات نوروز بر روی آن کاملا کار، می شود.
6	او درخصوص تشکیل جلسات مجلس دهم در ماه‌های پایانی‌اش ابراز تردید کرد و گفت: بحث دیگر این است که حالا، عده‌ای از نمایندگان مجلس رد صلاحیت شده‌اند و عده‌ای هم رای نخواهند آورد، این مجلس چطور ادامه پیدا خواهد کرد؟ این هم جای سوال دارد.
7	مشخص نیست که جلسات مجلس تشکیل بشود و به رسمیت برسد یا خیر.
8	این عضو کمیسیون شوراها و امور داخلی مجلس در پاسخ به این سوال که چرا مجلس تاکنون اقدامی برای برگزاری رفراندم در خصوص نظارت استصوابی نکرده است؟ گفت: همین مشکلاتی که دولت برای برگزاری رفراندم داشته که باعث شده بود که اقدامی نکند، برخی از نمایندگان هم این ملاحظات را داشته‌اند.
9	اگر الان اقدامی بکنند، می‌گویند چون نمایندگان رد صلاحیت شده‌اند اعتراض می‌کنند.
