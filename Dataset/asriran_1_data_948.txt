asriran_1_data###اهدای یادگاری‌های محمدعلی کشاورز به موزه سینما###https://www.asriran.com/fa/news/723372/اهدای-یادگاری‌های-محمدعلی-کشاورز-به-موزه-سینما###['فرهنگی/هنری']###2020-04-14 13:14:00###۷۲۳۳۷۲###['کشاورز', 'موزه سینما']
4
1	یادگاری‌های محمدعلی کشاورز همزمان با سالروز تولد این هنرمند به موزه سینما اهدا شد.
2	به گزارش روابط عمومی موزه سینما، همزمان با سالروز تولد محمدعلی کشاورز هنرمند پیشکسوت کشور جوایز و یادگاری های او به موزه سینما اهدا شد.
3	از جمله اسناد و یادگاری های اهدا شده از سوی این بازیگر پیشکسوت به موزه سینما می توان کارنامه هنری، کارت تحصیلی هنرستان هنرپیشگی، نامه دستخط زنده یاد حمید سمندریان به وی، اعلامیه درگذشت شعبان استاد خانی (استخوانی) از آگهی های استفاده شده در سریال «هزاردستان»، کارت شناسایی دوران خدمت، گواهینامه هنری از وزارت فرهنگ و ارشاد اسلامی، فیش حقوقی اداره کل فعالیت های هنری و همچنین قرارداد آثاری همچون «کمال الملک»، «کفش‌های میرزانوروز»، «دایی جان ناپلئون»، «صادق کرده»، «سربداران»، «صحرای تاتارها»، «جاده ابریشم» را نام برد.
4	همچنین انگشتر، خودنویس، خودکار، عینک، کلاه نیز از دیگر وسائل شخصی این هنرمند است که در اختیار موزه سینما قرار گرفته است.
5	در سال جاری تندیس تمام قد این هنرمند ماندگار سینمای ایران طراحی و ساخته خواهد شد و در تالار معاصران موزه سینما قرار داده می شود.
6	امروز ۲۶ فروردین سالروز تولد محمدعلی کشاورز هنرمند محبوب و پیشکسوت سینما، تئاتر و تلویزیون است.
