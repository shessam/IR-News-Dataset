tabnak_data###نظر شهردار تهران درباره ساختمان جدید پلاسکو###https://www.tabnak.ir/fa/news/953326/نظر-شهردار-تهران-درباره-ساختمان-جدید-پلاسکو###['صفحه نخست', 'اجتماعی']###2020-01-21 08:38:00###۹۵۳۳۲۶###['حناچی', 'شهردار تهران', 'ساختمان پلاسکو', 'ساختمان جدید', 'ساخت پلاسکو', 'مجوز', 'بنیاد مستضعفان']
1
1	شهردار تهران با اشاره به عملیاتی اجرایی ساختمان پلاسکو توسط بنیاد مستضعفان اعلام کرد: برای تکمیل ساختمان پلاسکو نیاز به مجوز ساخت است.
2	به گزارش «تابناک» به نقل از ایرنا، پیروز حناچی شامگاه دوشنبه در جمع خبرنگاران اظهار داشت: هر ساختمانی که ساخته می شود رعایت ضوابط ایمنی در آن لحاظ میشود و در هنگام پایان کار نیز دقت بیشتری خواهیم داشت.
3	وی در مورد علت متوقف شدن روند ساخت پلاسکو گفت: همه ساختمان های در حال ساخت باید پروانه ساخت بگیرند این ساختمان نیز باید برای گرفتن پروانه اقدامات لازم را انجام دهد و ایمنی را به خوبی رعایت کند.
4	شهردار تهران ادامه داد: ایمن سازی ساختمان پلاسکو در اولویت ما قرار دارد و ما برای ساخت این ساختمان با بنیاد مستصعفان همکاری های لازم را خواهیم داشت.
5	وی تصریح کرد: تاکنون حدود سه هزار ساختمان بلند شناسایی شده است که به جهت ایمنی مورد ارزیابی قرار می گیرند و در جهت ایمن سازی اقدامات لازم صورت گرفته است.
6	حناچی ادامه داد: یکی از خروجی هایی که این حادثه ، اصلاح آیین نامه ها کدهای ساختمانی بوده است که اقدام مهمی در نوع خود به شمار می آید و نحوه بهره برداری ساختمان را مورد ارزیابی قرار می دهد که اگر ایمن سازی مناسب انجام نشود همکاران من برخورد خواهند کرد.
7	همچنین پرویز فتاح امشب در حاشیه مراسم بزرگداشت حادثه پلاسکو در جمع خبرنگاران با بیان اینکه مسائل مربوط به خانواده‌های شهدای پلاسکو قابل حل است، گفت: ساخت پلاسکو روند خوبی پیدا کرده، استحکام‌بخشی آن تمام شده و مشکل مالی پلاسکو را حل کردیم البته این بدان معنی نیست که در بنیاد مستضعفان مشکل مالی نداریم.
8	به گفته وی؛ بسیاری از مسائل در بنیاد مستضعفان در گرو مشکل مالی است اما پلاسکو قابل استثنا است.
9	فتاح افزود: کندی کار ساخت پلاسکو را به بهانه مالی نمی‌پذیریم اکنون نقشه‌های پلاسکو تحویل شهرداری شده و گمان می‌کنیم مسائل مطرح شده با شهرداری مربوط به پارکینگ و عوارض این ساختمان حتماً با تعامل حل می‌شود البته همه باید سهم خود را ایفا کند.
10	وی با بیان اینکه ما اصلا از نظر تجهیزات و کارگاه در ساخت پلاسکو مزاحمتی برای خیابان ایجاد نکردیم، گفت: پروژه اکنون در حال انجام است و امیدوارم با همراهی در سطح ملی بتوانیم طبق زمانبندی (نیمه دوم سال ۹۹) ساخته پلاسکو را به اتمام برسانیم.
11	فتاح خاطرنشان کرد: پلاسکو زیباتر و بادوام‌تر از قبل ساخته خواهد شد و تحویل کسبه و نماد بارز تهران می‌شوند همچنین روند احداث پلاسکو به هیچ بهانه‌ای نباید متوقف شود.
