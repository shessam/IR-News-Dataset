asriran_1_data###13 روش برای حفظ سلامت ریه###https://www.asriran.com/fa/news/715844/13-روش-برای-حفظ-سلامت-ریه###['سلامت']###2020-02-27 08:20:00###۷۱۵۸۴۴###['ریه', 'سلامت', 'دستگاه تنفسی']
37
1	بیشتر افرادی که قصد دارند سلامت خود را تقویت کنند، به ندرت درباره محافظت و حفظ سلامت ریه ها فکر می کنند.
2	این در شرایطی است که ریه ها مهم‌ترین قسمت از انسان محسوب می شوند.
3	به گزارش گروه سلامت عصر ایران به نقل از ""، ریه ها وظیفه جداسازی اکسیژن از هوا و انتقال به جریان خون و جداسازی دی اکسید کربن از جریان خون و دفع آن را بر عهده دارند.
4	ریه ها نیز مانند قلب، مفاصل، و دیگر قسمت های بدن با گذشت زمان پیر می شوند.
5	آنها می توانند به واسطه برخی بیماری ها کاهش انعطاف پذیری و قدرت خود را تجربه کنند که می تواند دشواری در تنفس را به همراه داشته باشد.
6	اما با دنبال کردن برخی اقدامات و عادات سالم می توان به حفظ سلامت ریه ها و تقویت عملکرد آنها کمک کرد.
7	دود تنباکو می تواند به باریک و ملتهب شدن مسیر هوایی شما منجر شده و تنفس را دشوارتر سازد.
8	سیگار کشیدن می تواند ریه ها را تحریک کرده و موجب سرفه ای ناخوشایند شود.
9	با گذشت زمان، دود سیگار بافت ریه ها را از بین می برد.
10	سیگار کشیدن دلیل شماره یک و دلیل اصلی بیماری مزمن انسدادی ریه است.
11	این بیماری به کیسه های هوایی کوچک در ریه ها که اکسیژن را پردازش می کنند، آسیب می رساند.
12	تجزیه اورانیوم طبیعی در سنگ، خاک و آب به تولید گاز رادون منجر می شود.
13	شما نمی توانید این گاز را استشمام کرده، لمس کنید یا ببینید اما یکی از دلایل اصلی ابتلا به سرطان ریه است.
14	گاز رادون می تواند از طریق ترک ها و سوراخ های موجود در کف و دیوار خانه ها و اطراف لوله کشی و سیم کشی برق وارد ساختمان ها شود.
15	تنفس یا بلعیدن ذرات رادیواکتیو به ریه ها آسیب می رساند.
16	جارو کشیدن فرش ها دو تا سه بار در هفته و یک بار بخارشور کردن در سال برای پاکسازی آنها ایده خوبی است.
17	فرش می تواند مواردی مانند کپک، کنه های گرد و غبار، و گرد و خاک را در خود به دام انداخته و ورود آنها به ریه ها می تواند موجب بروز مشکلات ریوی شود.
18	حتی مواد شیمیایی که برای تولید و نصب فرش استفاده می شوند می توانند موجب مشکلات ریوی شوند.
19	اگر این میزان جارو کشیدن برای شما زیاد است، استفاده از فرش کمتر و کف سخت مانند چوب و کاشی که راحت‌تر تمیز می شوند را مد نظر قرار دهید.
20	شاید بدانید که ورزش به حفظ سلامت قلب کمک می کند اما این کار برای ریه های شما نیز مفید است.
21	ورزش می تواند حتی علائم برخی بیماری های ریوی بلند مدت را تسکین دهد.
22	اگر زمان کافی برای رفتن به باشگاه را ندارید می توانید فعالیت هایی مانند پیاده‌روی، دویدن آرام و دوچرخه سواری را مد نظر قرار دهید.
23	30 دقیقه ورزش، پنج بار در هفته در هدف قرار دهید.
24	اگر به مشکلات تنفسی و ریوی مبتلا هستید ابتدا با پزشک خود درباره برنامه ورزشی مناسب مشورت کنید.
25	هر کجا که گاز می سوزد، مانند اجاق گاز یا بخاری، ماده ای شیمیایی به نام نیتروس اکسید تولید می شود.
26	این گاز می تواند ریه ها را ملتهب کرده، موجب سرفه و خس خس سینه شود، و محرکی برای آسم باشد.
27	این گاز زمانی که چوب، نفت، زغال سنگ یا نفت سفید نیز می سوزد تولید می شود.
28	اطمینان حاصل کنید که لوازم خانگی شما به درستی نصب شده اند.
29	رسیدگی منظم به این وسایل و توجه ویژه به چگونگی خروج گازهای اضافه از خانه را فراموش نکنید.
30	مدفوع و اجزای بدن سوسک ها می تواند به گرد و غبار تبدیل شده و روی کف، ملحفه ها، پتوها، و مبلمان بنشیند.
31	زمانی که این گرد و غبار وارد هوا می شود و آن را تنفس می کنید می تواند محرکی برای آلرژی ها و مشکلات سلامت دیگر باشد.
32	کودکانی که در سنین پایین در معرض این گرد و غبار قرار می گیرند ممکن است احتمال بیشتری داشته باشد به آسم مبتلا شوند.
33	تلاش کنید تا حد امکان خانه خود، به ویژه، پارچه ها و فرش را تمیز و خشک نگه دارید.
34	دستگاه رطوبت‌ساز گزینه ای ساده برای افزایش رطوبت هوا و کمک به تنفس راحت‌تر است.
35	اما اگر این دستگاه را به طور منظم تمیز نکنید می تواند به منبعی برای ایجاد قارچی هوایی تبدیل شود که توانایی آلوده و ملتهب کردن ریه ها را دارد.
36	بر همین اساس، تعویض فیلترها و پاکسازی منظم دستگاه رطوبت‌ساز و همچنین سیستم های گرمایشی و سرمایشی خانه اهمیت دارد.
37	یک لایه نازک مخاطی درون ریه ها وجود دارد و زمانی که طی روز به میزان کافی آب می نوشید، این لایه نازک باقی مانده و به ریه ها در انجام بهتر کار خود کمک می کند.
38	هیدراته نگه داشتن بدن، به ویژه زمانی که به بیماری های تنفسی مانند بیماری مزمن انسدادی ریه مبتلا هستید به دفع مخاط اضافه از ریه ها از طریق سرفه که می تواند موجب ناراحتی و مشکلات تنفسی شود، کمک می کند.
39	افراد بسیاری تنفس کم عمق از ناحیه سینه را انجام می دهند که در آن قسمت کوچکی از ریه ها استفاده می شود.
40	تنفس عمیق به پاکسازی ریه ها و تبادل کامل اکسیژن کمک می کند.
41	طی یک مطالعه با حضور 12 شرکت کننده، این افراد برای 2، 5 و 10 دقیقه تمرینات تنفس عمیق انجام دادند.
42	پژوهشگران عملکرد ریه این افراد پیش و پس از انجام تمرینات را آزمایش کرده و افزایش چشمگیر در ظرفیت حیاتی ریه پس از 2 و 5 دقیقه تمرین تنفس عمیق را شاهد بودند.
43	ظرفیت حیاتی، حداکثر هوایی است که شرکت کنندگان می توانستند از ریه های خود خارج کنند.
44	پژوهشگران نتیجه گیری کردند که تمرینات تنفس عمیق حتی برای چند دقیقه نیز برای عملکرد ریه ها مفید بوده است.
45	شما می توانید در مکانی آرام نشسته و عمل دم را تنها از راه بینی انجام دهید.
46	سپس عمل بازدم را حداقل طی مدتی دو برابر عمل دم از راه دهان خود انجام دهید.
47	شمارش تنفس می تواند به شما کمک کند.
48	به عنوان مثال، شما می توانید عمل دم را طی چهار شمارش و عمل بازدم را طی هشت شمارش انجام دهید.
49	تنفس عمیق از طریق شکم، جایی که دیافراگم قرار دارد، انجام می شود.
50	در زمان تمرین به بالا و پایین رفتن شکم خود توجه داشته باشید.
51	این تمرینات می تواند به کاهش استرس و افزایش آرامش نیز کمک کند.
52	یک عفونت هوایی مانند یک می تواند وارد ریه ها شده و موجب مشکلات سلامت جدی شود.
53	شستشوی منظم دست ها با آب و صابون می تواند به پیشگیری از ورود میکروب ها به بدن و بروز عفونت کمک کند.
54	همچنین، دو بار در روز دندان های خود را مسواک زده و حداقل سالی دو بار برای بررسی شرایط دهان و دندان های خود به دندانپزشک مراجعه کنید.
55	هر ساله واکسن آنفلوانزا دریافت کنید و در زمان بیماری از حضور در مدرسه یا محل کار برای پیشگیری از آلوده کردن دیگران پرهیز کنید.
56	کیفیت هوای بیرون می تواند در هر روز متفاوت بوده و گاهی اوقات برای تنفس ناسالم باشد.
57	آگاهی از میزان آلودگی هوا و پرهیز از حضور در فضای باز در روزهایی که هوا آلوده است یا محدود کردن مدت زمانی که در این شرایط سپری می کنید، به ویژه برای افراد مبتلا به مشکلات ریوی و بیماری های تنفسی اهمیت دارد.
58	خندیدن تمرینی خوب برای عضلات معده و شکم است و به افزایش مقدار هوایی که می تواند وارد ریه ها شود، کمک می کند.
59	همانند تمرینات ورزشی و تمرینات تنفس عمیق، این کار به تبادل بهتر هوا و باز شدن فضا برای هوای جدید که می تواند به قسمت های بیشتری از ریه ها برسد، کمک می کند.
60	معاینات منظم روشی خوب برای تشخیص بیماری ها پیش از آن است که از کنترل خارج شوند.
61	این می تواند برای بیماری های ریوی از اهمیت ویژه ای برخوردار باشد زیرا علائم آنها ممکن است زمانی ظاهر شوند که دیگر بیماری پیشرفت زیادی کرده است.
62	پزشک را از هر گونه تغییر در شرایط تنفس خود آگاه کنید.
63	پزشک به صدای ریه ها گوش خواهد داد و ممکن است آزمایش هایی را برای شناسایی مشکل موجود انجام دهد.
