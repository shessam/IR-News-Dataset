tabnak_data###رشد ۶۲ درصدی حجم فروش نفت‌ایرانول در اردیبهشت###https://www.tabnak.ir/fa/news/982102/رشد-۶۲-درصدی-حجم-فروش-نفت‌ایرانول-در-اردیبهشت###['اقتصادی', 'داخلی']###2020-06-02 16:31:00###۹۸۲۱۰۲###['نفت ایرانول', 'جهش تولید', 'ویروس کرونا', 'قیمت نفت']
1
1	مدیرعامل شرکت نفت ایرانول از افزایش تولید این شرکت در سال جهش تولید خبر داد و گفت: از ابتدای امسال شرکت نفت ایرانول در مجموع دو ماه ، با رشد ۱۶ درصدی تولید همراه بوده و اردیبهشت ماه نیز شاهد رشد ۳۶ درصدی تولید بودیم.
2	به گزارش روابط عمومی و تبلیغات شرکت نفت ایرانول، محمد حسین رزاقی افزود: از اسفند ماه با وجود کاهش شدید قیمت نفت و تحولات اقتصادی ناشی از تاثیرات کرونا توانستیم میزان فروش این شرکت را به طور چشمگیری افزایش دهیم.
3	به طوریکه در اسفند ماه با فروش نزدیک به ۶۲ میلیون لیتر معادل ۳۳۰ میلیارد تومان توانستیم رکورد فروش در تاریخ ایرانول را رقم بزنیم.
4	همچنین در اردیبهشت سال جاری نسبت به زمان مشابه سال گذشته ۶۲ درصد رشد حجمی فروش داشته ایم.
5	مدیرعامل این شرکت نفتی درباره برنامه‌های آینده شرکت، خاطرنشان کرد: افزایش سهم بازار، بالا بردن ظرفیت تولید و اجرای طرح‌های توسعه‌ای جدید براساس مطالعات امکان سنجی و اقتصادی از جمله برنامه‌های پیش روی این شرکت است.
6	وی در پایان افزود: امیدواریم مسیر جدیدی که پیش رو داریم بتواند این شرکت را به جایگاه اصلی و واقعی خود برساند.
