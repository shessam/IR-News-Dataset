tabnak_data###تصمیم روسیه برای افزایش تأسیسات نظامی خود در سوریه / تأسف اتحادیه اروپا از لغو معافیت‌های برجامی توسط آمریکا/ واکنش قطر به خبر خروجش از شورای همکاری خلیج‌فارس / تاکید مقاومت عراق بر لزوم اخراج آمریکا###https://www.tabnak.ir/fa/news/981320/تصمیم-روسیه-برای-افزایش-تأسیسات-نظامی-خود-در-سوریه-تأسف-اتحادیه-اروپا-از-لغو-معافیت‌های-برجامی-توسط-آمریکا-واکنش-قطر-به-خبر-خروجش-از-شورای-همکاری-خلیج‌فارس-تاکید-مقاومت-عراق-بر-لزوم-اخراج-آمریکا###['صفحه نخست', 'بین\u200cالملل']###2020-05-30 08:00:00###۹۸۱۳۲۰###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'کروناویروس']
1@@@2
1	تأسف اتحادیه اروپا از لغو معافیت‌های برجامی توسط آمریکا، واکنش قطر به خبر خروجش از شورای همکاری خلیج‌فارس، تاکید مقاومت عراق بر لزوم اخراج آمریکا و واکنش روسیه به لغو معافیت‌های هسته‌ای ایران از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به تصمیم روسیه برای افزایش تأسیسات نظامی خود در سوریه نیز اشاره کرد.
3	به گزارش «تابناک»؛ «ولادیمیر پوتین» رئیس‌جمهور روسیه روز جمعه با امضای دستورالعملی از وزارت دفاع و خارجه این کشور خواست تا رایزنی با دولت سوریه برای در اختیار گذاشتن تأسیسات نظامی بیشتر به نظامیان این کشور را آغاز کنند.
4	به نوشته اینترفکس، همچنین روسیه قصد دارد تا تجهیزات نظامی بیشتری به سوریه ارسال کند.
5	در همین حال، یک کشتی روسی حامل نفربرهای نظامی با عبور از آب‌های ترکیه به سمت بندر طرطوس سوریه در حرکت است و پیش‌بینی می‌شود دوشنبه هفته آتی به مقصد برسد.
6	در ماههای مارس و فوریه گذشته نیز چندین کشتی حامل کمک‌های نظامی روسیه به دولت سوریه، وارد بندر طرطوس شده بود.
7	«پیتر استاتو»، سخنگوی اتحادیه اروپا روز جمعه از تصمیم دولت آمریکا برای لغو معافیت‌های تحریمی مربوط به همکاری‌های صلح‌آمیز هسته‌ای با ایران ابراز تأسف کرد.
8	استانو در مصاحبه با پایگاه «NewEurope» گفت اتحادیه اروپا عمیقاً از تصمیم دولت ترامپ برای لغو سه معافیت ناظر بر پروژه‌های مرتبط با برنامه هسته‌ای ایران متأسف است.
9	این سخنگوی اتحادیه اروپا تصریح کرد: «ما عمیقاً از تصمیم آمریکا برای خاتمه دادن به معافیت‌های تحریمی ناظر بر پروژه‌های هسته‌ای مرتبط با برجام در ایران از جمله پروژه نوسازی رآکتور اراک متأسفیم.
10	»وی در ادامه گفت: «همکاری با ایران در پروژه‌های کلیدی هسته‌ای به ما اجازه می‌دهد اطمینان حاصل کنیم که تأسیساتی مانند اراک هرگز قابل استفاده برای اهداف غیرهسته‌ای نیستند.
11	»سخنگوی اتحادیه اروپا در ادامه با یادآوری اینکه مسئول سیاست خارجی این اتحادیه نقش ویژه‌ای به عنوان هماهنگ‌کننده جلسات کمیسیون مشترک برجام دارد گفت: «ما با تمامی طرف‌ها و شریکانمان برای رایزنی درباره گام‌های بعدی در تماس هستیم.
12	» «جوزپ بورل»، مسئول سیاست خارجی اتحادیه اروپا هم روز پنجشنبه از این اقدام دولت آمریکا انتقاد کرده بود.
13	او در نشست شورای امنیت ملی در خصوص روابط اروپا و سازمان ملل متحد، درباره برجام گفت: «این توافق بهترین روش و تنها روش برای اطمینان از ماهیت صلح‌آمیز برنامه هسته‌ای ایران است.
14	»"لولوه الخاطر" سخنگوی وزارت خارجه قطر در گفت‌وگو با خبرگزاری فرانسه اعلام کرد که تلاش‌های سه عضو شورای همکاری خلیج‌فارس برای منزوی کردن دوحه، برای برخی‌ها سوالاتی را درباره این سازمان ایجاد می‌کند.
15	الخاطر تأکید کرد، اطلاعات درباره قصد قطر برای ترک شورای همکاری خلیج‌فارس کاملا اشتباه و بی‌اساس است.
16	وی خاطرنشان کرد، چنین شایعاتی بی‌شک ناشی از ناامیدی و سرخوردگی برخی اشخاص از شورای همکاری پاره‌پاره شده است که زمانی منبع امید و بلندپروازی‌های ملت‌های شش کشور عضو بود.
17	این سخنگو گفت: با نزدیک شدن به سومین سال محاصره غیرقانونیِ تحمیل‌شده علیه قطر از سوی عربستان سعودی، امارات متحده عربی و بحرین، جای تعجب نیست که ما شاهد آن باشیم که افرادی از شورای همکاری خلیج‌فارس به این شورا به دیده تردید بنگرند و سوالاتی را درباره آن مطرح کنند.
18	شورای همکاری خلیج‌فارس شامل عمان، عربستان سعودی، امارات، کویت، قطر و بحرین است.
19	طی هفته‌های اخیر شایعاتی در کشور‌های عربی حوزه خلیج‌فارس مبنی بر خروج قریب‌الوقوع قطر از این شورا که در سال ۱۹۸۱ تاسیس شد، منتشر شده و همزمان تحلیلگران و دیپلمات‌ها معتقدند که این خروج محتمل است.
20	چهار کشور عربی مذکور دوحه را به حمایت از گروه‌های تندرو متهم و روابط با آن را قطع کرده‌اند؛ اتهامی که قطر به شدت آن را رد می‌کند.
21	گردان‌های سید الشهدا عراق روز جمعه از آغاز مذاکرات رسمی میان عراق و آمریکا در آینده نزدیک خبر دادند.
22	این گردان‌ها همچنین بر خروج نیروهای آمریکایی تا آخرین سرباز این کشور از خاک عراق تاکید کردند.
23	أبو آلاء الولائی، دبیرکل گردان های سیدالشهدا در توئیتی نوشت: به زودی مذاکرات رسمی میان عراق و آمریکا آغاز می‌شود.
24	هر مذاکره کننده عراقی که درخواست برای خروج آمریکایی‌ها از خاک عراق را فراموس کند، خائن است.
25	وی گفت: اگر مذاکره کنندگان معتقدند حق آمریکاست در عراق بماند، ولو یک سرباز این کشور خائن هستند.
26	«میخائیل اولیانوف»، نماینده دائم روسیه در سازمان‌های بین‌المللی مستقر در وین تصمیم آمریکا برای لغو معافیت‌های تحریمی مربوط به همکاری‌های صلح‌آمیز هسته‌ای با ایران را نقض «پیمان منع اشاعه هسته‌ای» (ان‌پی‌تی) توصیف کرده است.
27	اولیانوف جمعه در توئیتر نوشته است: «آمریکا به صدور معافیت‌های تحریمی برای پروژه‌های هسته‌ای در ایران که در برجام آمده‌اند و به تأیید شورای امنیت رسیده‌اند، خاتمه داده است.
28	»وی در ادامه نوشت: «تحریم‌های غیرقانونی آمریکا علیه این پروژه‌ها به معنای نقض بیشتر منشور ملل متحد (بند ۲۵)، قطعنامه ۲۲۳۱ شورای امنیت سازمان ملل متحد و ان‌پی‌تی (بند ۴) است.
29	آمریکا تضعیف منع اشاعه را ادامه می‌دهد.
30	»
