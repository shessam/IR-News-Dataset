asriran_1_data###پیام تبریک رئیس‌جمهور ارمنستان برای رهبر انقلاب و رئیس‌جمهور###https://www.asriran.com/fa/news/713273/پیام-تبریک-رئیس‌جمهور-ارمنستان-برای-رهبر-انقلاب-و-رئیس‌جمهور###['سیاست خارجی']###2020-02-11 10:56:00###۷۱۳۲۷۳###['ارمنستان', 'ایران']
4
1	رئیس‌جمهور ارمنستان با ارسال نامه‌های جداگانه به رهبر معظم انقلاب اسلامی و رئیس‌جمهور ایران، چهل و یکمین سالگرد پیروزی انقلاب را تبریک گفت.
2	به گزارش فارس، دفتر «آرمن سرکیسیان» رئیس‌جمهور ارمنستان اعلام کرد، او ضمن ارسال نامه‌ به مقام‌های جمهوری اسلامی ایران و تبریک گفتن سالگرد پیروزی انقلاب، خواستار تعمیق بیشتر روابط دو کشور شده است.
3	به نوشته پایگاه «آرمن پرس»، رئیس‌جمهور ارمنستان به مناسبت چهل و یکمین سالگرد پیروزی انقلاب اسلامی ایران به آیت الله سید علی خامنه‌ای رهبر معظم و حسن روحانی رئیس‌جمهور ایران پیام‌های تبریک ارسال کرده است.
4	سخنگوی دفتر «آرمن سرکیسیان» در گفت‌وگو با این رسانه ارمنستانی درباره محتوای نامه‌های رئیس‌جمهور ارمنستان توضیحاتی داد.
5	طبق گفته سخنگو، در نامه‌ سرکیسیان برای روحانی، «همکاری نزدیک سیاسی و اقتصادی بین ارمسنتان و ایران به لطف روابط سنتی دوستانه دو کشور همین امروز هم ادامه دارد.
6	من مطمئنم که روابط ارمنستان و ایران به طور پیوسته تقویت و توسعه خواهد یافت».
7	رئیس‌جمهور ارمنستان همچنین تصریح کرد: «امروز که جهان با چالش‌های بسیاری مواجه است، حفظ و توسعه روابط دو جانبه ارمنستان و ایران از اهمیت بالایی برخوردار است و به نفع هر دو کشور است».
8	طبق اعلام سخنگوی دفتر سرکیسیان، رئیس‌جمهور ارمنستان در نامه به رهبر معظم انقلاب نوشت: «باور دارم که احترام گذاشتن به مذهب و فرهنگ یکدیگر به همراه یک گفت‌وگوی سیاسی، به استقرار صلح و ثبات در منطقه کمک می‌کند».
9	رئیس‌جمهور ارمنستان همچنین با تحسین همکاری رو به گسترش کشورش با ایران در حوزه‌های مختلف، «برای رهبر معظم (انقلاب اسلامی) آرزوی سلامتی و برای مردم خوب ایران آرزوی صلح و رفاه کرد».
