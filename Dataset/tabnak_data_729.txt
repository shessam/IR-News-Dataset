tabnak_data###ناصرپور صاحب مدال طلای کشتی فرنگی آسیا شد###https://www.tabnak.ir/fa/news/960040/ناصرپور-صاحب-مدال-طلای-کشتی-فرنگی-آسیا-شد###['ورزشی', 'ورزشی']###2020-02-18 17:44:00###۹۶۰۰۴۰###['ناصرپور', 'کشتی فرنگی', 'تابناک ورزشی']
3
1	پویا ناصرپور به مدال طلای وزن ۵۵ کیلوگرم رقابت‌های کشتی فرنگی قهرمانی آسیا در هند دست یافت.
2	به گزارش تابناک ورزشی و به نقل از روابط عمومی فدراسیون کشتی، مسابقات پنج وزن نخست رقابت‌های کشتی فرنگی قهرمانی آسیا امروز در شهر دهلی نو هند در حال برگزاری است.
3	در وزن ۵۵ کیلوگرم پویا ناصرپور پس از استراحت در دور نخست در دور دوم مقابل دونگ هیوک وون از کره جنوبی با نتیجه ۹ بر صفر به پیروزی رسید و راهی مرحله نیمه نهایی شد.
4	وی در این مرحله در یک کشتی نزدیک با نتیجه ۸ بر ۷ آروجان حالاکورکی از هند را از پیش رو برداشت و راهی دیدار فینال شد.
5	ناصر پور در دیدار پایانی با نتیجه ۸ بر صفر از سد جسوربک اورتیبکوف از ازبکستان گذشت و به مدال طلا دست یافت.
