asriran_1_data###آیا زردچوبه برای آلزایمر مفید است؟###https://www.asriran.com/fa/news/715221/آیا-زردچوبه-برای-آلزایمر-مفید-است###['سلامت']###2020-02-24 08:23:00###۷۱۵۲۲۱###['زردچوبه', 'کورکومین', 'آلزایمر', 'سلامت', 'زوال عقل']
11
1	یک اختلال انحطاط عصبی پیشرونده و ویرانگر است که به از دست دادن حافظه و سردرگمی منجر می شود.
2	اگرچه دلیل دقیق آن همچنان نامشخص است، باور بر این است که بیماری آلزایمر پس از انباشت پروتئین آمیلوئید بتا در مغز و تشکیل پلاک هایی که عملکرد سلولی را مختل می کنند، رخ می دهد.
3	به گزارش گروه سلامت به نقل از ""، از آنجایی که در حال حاضر هیچ درمان ریشه کن کننده موثری برای بیماری آلزایمر وجود ندارد، داروها و رویکردهای دیگر، مانند مکمل های غذایی که برای توقف یا کند کردن پیشرفت بیماری طراحی شده اند، در کانون توجه پژوهش های جاری قرار دارند.
4	، ماده فعال موجود در ، یکی از نمونه هایی است که در این زمینه می توان به آن اشاره کرد.
5	برخی مطالعات نشان داده اند که استفاده از کورکومین توسط افراد مسنی که به زوال عقل مبتلا نبوده اند به بهبود توجه و عملکرد حافظه کمک کرده است.
6	به گفته پژوهشگران، استفاده از این ماده بی خطر به نظر می رسد و بدن انسان به خوبی آن را تحمل می کند و این در شرایطی است که فواید مختلفی را ارائه می کند.
7	به گفته موسسه ملی سلامت آمریکا، زردچوبه گیاهی متعلق به خانواده زنجبیل است که در آسیا و آمریکای مرکزی رشد می کند.
8	از گذشته های دور، ریشه زردچوبه در آشپزی، به ویژه در هند، و همچنین در پزشکی، در درجه نخست در جنوب آسیا، مورد استفاده قرار گرفته است.
9	از زردچوبه برای درمان مشکلات تنفسی، بیماری های روماتیسمی مانند آرتریت، درد و خستگی استفاده شده است.
10	امروزه، زردچوبه همچنان به عنوان یک ادویه در آشپزی کاربرد دارد اما در قالب مکمل های غذایی برای درمان برخی شرایط سلامت، از جمله التهاب و مشکلات پوستی نیز استفاده می شود.
11	زردچوبه یکی از معدود درمان های گیاهی است که برخی شواهد علمی به بی خطری و اثربخشی آن در درمان برخی اختلالات، از جمله بیماری آلزایمر، اشاره دارند.
12	تا به امروز، بیشتر پژوهش ها نشان داده اند که به طور کلی زردچوبه و به طور خاص کورکومین، دارای خواص ضد التهاب است و این توانایی برای مقابله با التهاب است که آن را به گزینه درمان احتمالی برای اشکال مختلف زوال عقل تبدیل می کند.
13	مطالعات با حضور سوژه های حیوانی نشان داده اند که زردچوبه التهاب در مغز و همچنین تشکیل پلاک های آمیلوئید را کاهش می دهد، اگرچه چگونگی ایجاد چنین آثاری همچنان به طور دقیق مشخص نیست.
14	مطالعه ای که در مارس 2018 در نشریه American Journal of Geriatric Psychiatry منتشر شد، نشان داد افراد بزرگسال در بازه سنی 51 تا 84 سال که به بیماری آلزایمر مبتلا نبوده و مکملی حاوی 90 میلی گرم کورکوکین را دو بار در روز مصرف می کردند، بهبود حافظه و عملکرد شناختی خود را تجربه کردند.
15	با این وجود، این که آیا کورکمین می تواند بیماری آلزایمر را معکوس کند، همچنان مشخص نیست و مطالعات بالینی در این زمینه ادامه دارند.
16	زردچوبه و کورکومین به صورت گسترده در قالب مکمل های غذایی و تغذیه ای در دسترس هستند.
17	ساقه های زیرزمینی این گیاه معمولا خشک شده و به کپسول ها، قرص ها، چای ها یا عصاره ها تبدیل می شود.
18	اگرچه امکان خرید بدون نسخه مکمل های زردچوبه و کورکومین وجود دارد اما پیش از آغاز مصرف هر نوع مکملی باید ابتدا با پزشک خود در این زمینه مشورت کنید.
19	اگرچه زردچوبه و کورکومین به طور کلی بی خطر هستند، مصرف مقدار زیاد آنها می تواند موجب برخی عوارض جانبی گوارشی شود.
20	پیش از آغاز مصرف کورکومین با یک پزشک مشورت کنید زیرا ممکن است با داروهای مصرفی شما تداخل ایجاد کند.
