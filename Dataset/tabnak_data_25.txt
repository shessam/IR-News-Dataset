tabnak_data###واکنش ایران به پیشنهاد تازه AFC در بحران سلب میزبانی###https://www.tabnak.ir/fa/news/953271/واکنش-ایران-به-پیشنهاد-تازه-afc-در-بحران-سلب-میزبانی###['ورزشی', 'ورزشی']###2020-01-20 22:00:00###۹۵۳۲۷۱###['سلب میزبانی', 'لیگ قهرمانان آسیا', 'تابناک ورزشی']
1
1	۴ باشگاه ایران در لیگ قهرمانان آسیا با رد پیشنهاد جدید AFC اعلام کردند که فقط در ایران از حریفان خود میزبانی خواهند کرد.
2	به گزارش تابناک ورزشی و به نقل از سایت رسمی فدراسیون فوتبال، در پی ارسال نامه جدید دبیرکل کنفدراسیون فوتبال آسیا درباره میزبانی تیم‌های ایرانی در فصل جدید لیگ قهرمانان آسیا امروز جلسه‌ای با حضور مسئولان فدراسیون و مدیران عامل باشگاه‌های پرسپولیس، سپاهان، استقلال و شهر خودرو در محل فدراسیون برگزار شد.
3	در این نشست نامه باشگاه‌ها در پاسخ به نامه جدید دبیرکل کنفدراسیون فوتبال آسیا تهیه شد که متن آن به شرح زیر است:با عنایت به نامه مورخ 20 ژانویه دبیرکل کنفدراسیون خطاب به دبیرکل فدراسیون فوتبال، جلسه‌ای امروز تشکیل و پس از بحث و تبادل نظر تصمیمات به شرح ذیل به اطلاع کنفدراسیون خواهد رسید:1 به اطلاع می‌رساند باشگاه‌های ایرانی با این استدلال که هیچ دلیل قانونی برای سلب حق میزبانی آنان وجود ندارد اعلام می‌کنند به هیچ عنوان میزبانی خود را به خارج از مرزهای جمهوری اسلامی ایران منتقل نمی‌کند.
4	2 کلیه باشگاه‌های ایرانی حاضر در مسابقات اعلام می‌کنند صرفا در شرایطی در مسابقات حاضر می‌شوند که کنفدراسیون به صورت رسمی اعلام کنند این باشگاه‌ها از رقبای خود داخل سرزمین جمهوری اسلامی میزبانی می‌کنند.
5	3 در صورت قبول شرایط فوق توسط کنفدراسیون، باشگاه‌های ایرانی صرفا تغییر زمان برگزاری مسابقات داخل تقویم برگزاری را می‌پذیرند.
6	4مدیران عامل باشگاه‌های ایرانی تقاضا دارند در اسرع وقت جلسه‌ای با رئیس و دبیرکل کنفدراسیون فوتبال آسیا برگزار کنند.
7	درنامه دبیرکل کنفدراسیون فوتبال آسیا به سرپرست دبیرکلی فدراسیون فوتبال آمده بود:جناب آقای ابراهیم شکوری سرپرست محترم دبیرکلی فدراسیون فوتبال جمهوری اسلامی ایرانموضوع: مسائل ایمنی و امنیتی و برنامه مسابقات لیگ قهرمانان آسیا 2020 مرحله گروهیبا سلام، با عنایت به رأی اخیر کمیته مسابقات کنفدراسیون فوتبال آسیا مورخ 17 ژانویه 2020 که در تاریخ 19 ژانویه 2020 توسط کمیته اجرایی کنفدراسیون فوتبال آسیا به تصویب رسیده است موارد ذیل را اعلام می نماییم:در حال حاضر تمهیدات لازم برای برگزاری مسابقات مرحله مقدماتی لیگ قهرمانان آسیا 2020 در قطر به عنوان زمین بیطرف و در تاریخ 25 ژانویه 2020 در حال انجام است که مقرر بود در تاریخ 21 ژانویه سال 2020 به میزبانی باشگاه های ایرانی برگزار شود.
8	برای مرحله آتی، در صورت صعود هر یک از باشگاههای ایرانی از مرحله پلی آف به مرحله گروهی به همراه دو باشگاه ایرانی دیگری که از پیش در مرحله گروهی حضور داشته اند، کنفدراسیون فوتبال آسیا پیشنهاد می نماید تا تغییرات ذیل در بازی های خانگی باشگاه های ایرانی با هدف ایجاد فرصت های احتمالی بازی در داخل کشور ایران صورت پذیرد:1 زمان بازی های خانگی باشگاه های ایرانی شرکت کننده در لیگ قهرمانان آسیا با بازی های خانگی باشگاه های رقیب جابجا خواهد شد و در کشور باشگاه های مقابل برگزار خواهد شد.
9	به این معنا که بازی های روز یک، دو و سه در خارج از خانه برگزار خواهند شد.
10	2 بخش اداری کنفدراسیون فوتبال آسیا ارزیابی خود را از وضعیت موجود تا ماه مارس 2020 انجام خواهد داد.
11	تاریخ دقیق بازدید متعاقباً اعلام خواهد شد.
12	3 پیشنهاد فوق شامل تصمیم کمیته مسابقات کنفدراسیون فوتبال آسیا در مورد محل برگزاری مسابقات باشگاه های ایران و عربستان نمی گردد.
13	از فدراسیون شما درخواست می گردد موافقت کتبی خود را با پیشنهاد فوق الذکر تا پایان روز اداری 20 ژانویه 2020 برای ما ارسال نماید.
14	در صورت عدم دریافت پاسخ شما تا تاریخ ذکر شده این چنین در نظر گرفته می شوود که باشگاه های ایرانی بازی های خانگی خود را طبق برنامه مسابقات اخیر در زمین های بی طرف برگزار می نمایند.
15	با تشکر از همکاری شما.
16	مشتاقانه منتظر شرکت باشگاه های شما در مسابقات هستیم.
17	ارادتمند داتو وینزور جاندبیرکل کنفدراسیون فوتبال آسیا
