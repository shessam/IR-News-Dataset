roozno_data###نتانیاهو: واشنگتن عقب نشینی کرده؛ چراغ سبز آمریکا برای الحاق کرانه باختری دیگر وجود ندارد / اگر حاکمیت خود را بر این شهرک‌ها اعمال کنیم، مجبوریم در مقابل آن چیزی واگذار کنیم###http://roozno.com//fa/news/429730/نتانیاهو-واشنگتن-عقب-نشینی-کرده-چراغ-سبز-آمریکا-برای-الحاق-کرانه-باختری-دیگر-وجود-ندارد-اگر-حاکمیت-خود-را-بر-این-شهرک‌ها-اعمال-کنیم-مجبوریم-در-مقابل-آن-چیزی-واگذار-کنیم###[]###2020-06-03 11:22:00###۴۲۹۷۳۰###['نتانیاهو', 'عقب نشینی واشنگتن']
1@@@2
1	«بنیامین نتانیاهو» نخست‌وزیر اسرائیل روز سه‌شنبه در گفت‌وگو با رؤسای شهرک‌های یهودی نشین گفت: چراغ سبز آمریکا برای الحاق کرانه باختری دیگر وجود ندارد.
2	رؤسای شهرک‌های یهودی نشین در این نشست گفتند که اسرائیل در مقابل اعمال حاکمیت بر کرانه باختری باید برای گفت‌وگو درباره برپایی کشور فلسطینی موافقت کند.
3	به گزارش روزونو : «بنیامین نتانیاهو» نخست‌وزیر رژیم صهیونیستی روز سه‌شنبه در گفت‌وگو با رؤسای شهرک‌های صهیونیستی گفت: چراغ سبز آمریکا برای الحاق کرانه باختری دیگر وجود ندارد.
4	به گزارش پایگاه خبری معا فلسطین، نتانیاهو در گفت‌وگو با رؤسای شهرک‌های صهیونیستی در کرانه باختری افزود: در صورتی که ما حاکمیت خود را برای شهرک‌های کرانه باختری اعمال کنیم، مجبور خواهیم شد در مقابل آن چیزی واگذار کنیم.
5	بیشتر بخوانید:رایزنی مخفیانه اسرائیل و عربستان درباره قدس / آیا ریاض کلید قفل معامله قرن است؟احتمال به تعویق افتادن طرح الحاق کرانه باختریدستور آماده باش به ارتش اسرائیل درباره تنش احتمالی/ هشدار عریقات درباره خشونت تل‌آویوبراساس گزارش شبکه تلویزیونی کان رژیم صهیونیستی، رؤسای شهرک‌های صهیونیستی که در این نشست حضور داشتند، گفتند که اسرائیل در مقابل اعمال حاکمیت بر کرانه باختری باید برای گفت‌وگو درباره برپایی کشور فلسطینی موافقت کند.
6	رؤسای شهرک‌های صهیونیستی همچنین گفتند، نتانیاهو به آن‌ها گفته که طی روزهای اخیر طرف آمریکایی درباره موضوع الحاق کرانه باختری از مواضع خود عقب‌نشینی داشته و این احتمال وجود دارد که در پایان آمریکایی‌ها به تل آویو برای الحاق کرانه باختری چراغ سبز ندهند.
7	همچنین نتانیاهو در این نشست به رؤسای شهرک‌ها اطلاع داده که در یک طرح دیگر و با دولت [آمریکایی] دیگر از ما درخواست می‌شد که شهرک‌ها را تخلیه کنیم.
8	بر اساس این گزارش، نخست‌وزیر رژیم صهیونیستی از رؤسای شهرک‌ها خواسته تا از برنامه الحاق شهرک‌های صهیونیستی در راستای طرح معامله قرن حمایت کنند.
9	از سوی دیگر شبکه ۱۳ تلویزیونی رژیم صهیونیستی گزارش داد، نتانیاهو به رؤسای شهرک‌ها اطلاع داده که پیشرفت در برنامه‌های الحاق کرانه باختری به مواضع آمریکا که اخیرا انعطاف‌پذیری کم‌تری یافته بستگی دارد.
10	وی گفت: ما فرصت تاریخی برای اعمال حاکمیت خود بر اراضی یهودا و سامره (کرانه باختری) داریم.
11	نخست وزیر رژیم صهیونیستی با تاکید بر تعهد خود به مذاکراتی که در جریان طرح آمریکایی موسوم به «معامله قرن» داشته، توضیح داد: گفت‌وگوها با طرف آمریکایی ادامه داشته و تایید می‌کنم که موافق ادامه آن هستم.
12	طرح صلح «دونالد ترامپ» که به «معامله قرن» معرفی شده است، چند ماه پیش منتشر و موجب خشم فلسطینیان و رد آن از سوی جامعه بین‌المللی شد.
13	در این طرح، رژیم صهیونیستی مجاز می‌شود تا شهرک‌های کرانه باختری و منطقه راهبردی دره اردن را به سرزمین‌های اشغالی الحاق کند.
14	رژیم صهیونیستی قصد دارد از ماه آینده میلادی بخش‌هایی از کرانه باختری رود اردن را که در جنگ ۱۹۶۷ میلادی به اشغال درآورده به قلمرو خاکی خود ضمیمه کند.
15	برخی کشورهای اروپایی تهدید کرده‌اند که در صورت اجرای تصمیم رژیم اسرائیل برای الحاق کرانه باختری، اساس روابط خود با تل آویو را تغییر خواهند داد.
