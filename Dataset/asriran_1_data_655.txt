asriran_1_data###با موافقت رهبر انقلاب؛ «مدافعان سلامت»، «شهید خدمت» محسوب می‌شوند###https://www.asriran.com/fa/news/718055/با-موافقت-رهبر-انقلاب-مدافعان-سلامت-شهید-خدمت-محسوب-می‌شوند###['سیاسی']###2020-03-10 12:11:00###۷۱۸۰۵۵###['کادر پزشکی', 'شهید خدمت']
6@@@7
1	رهبر معظم انقلاب با شهید خدمت خواندن جانباختگان کادر پزشکی، پرستاری، بهداشتی و خدماتی در خدمت رسانی به بیماران مبتلا به ویروس کرونا، موافقت فرمودند.
2	به گزارش وزارت بهداشت، درمان و آموزش پزشکی، پیرو نامه وزیر بهداشت به مقام معظم رهبری، ایشان با پیشنهاد دکتر نمکی مبنی بر شهید خدمت خواندن جانباختگان کادر پزشکی، پرستاری، بهداشتی و خدماتی در خدمت رسانی به بیماران مبتلا به ویروس کرونا موافقت فرمودند.
3	متن نامه دکتر سعید نمکی، وزیر بهداشت، درمان و آموزش پزشکی به رهبر معظم انقلاب، به شرح زیر است:حضرت آیت الله العظمی خامنه‌ ایمقام معظم رهبری (مدظله العالی)سلام علیکم؛با احترام، همانگونه که مستحضرید، در گرفتاری اخیر کشور متعاقب ابتلا ناگهانی تعدادی از هموطنان عزیزمان به بیماری کرونا، پزشکان و پرستاران و کادر بهداشتی و خدماتی مراکز مختلف به‌ عنوان مدافعان سلامت دل به دریا زدند و پروانه وار گرد بیماران گشتند.
4	خانه و زندگی را ترک نمودند و از عزیزان و خانواده دور ماندند و بعضاً به دلیل آلودگی به ویروس، جان خویش را در راه خدمت صادقانه از دست دادند.
5	از آنجا که این عزیزان جان برکف همچون مدافعان حرم در دفاع از حریم سلامت مردم جانفشانی کردند، از حضرت عالی تقاضا دارم، موافقت فرمایید جان باختگان تیم پرستاری، پزشکی و خدماتی بخش‌های مراقبت از بیماران کرونایی به‌عنوان شهید محسوب گردند.
6	این عنایت حضرت‌عالی کما فی‌السابق موجبات دلگرمی بیشتر این قشر خدمتگذار به مردم شریف را فراهم خواهد نمود.
7	از بذل عنایت و لطف بیکرانتان سپاسگزارم.
8	پیام قدردانی وزیر بهداشت از مقام معظم رهبری (مدظله العالی)در ادامه، وزیر بهداشت طی نامه از مقام معظم رهبری قدردانی کرد.
9	وی در این نامه نوشت: چند روز قبل با داغی که در از دست دادن عزیزان پزشک، پرستار، کادر بهداشتی و خدماتی که در مراکز درمانی بیماران مبتلا به ویروس کرونا ( COVID19) جانشان را نثار خدمت به بیماران کرده بودند، در سینه داشتم، عریضه ای تقدیم مقام معظم رهبری نمودم که موافقت فرمایند این برباد رفتگان در یاد مانده به عنوان شهدای خدمت محسوب شوند.
10	وی افزود: گرچه سوز جانگداز شهادت این عزیزان همواره مغز استخوانم را خواهد گداخت، مع الوصف موافقت محبت آمیز ایشان که مدافعان سلامت همچون مدافعان حریم مرزهایمان در دفاع مقدس و مدافعان حرم ستارگان تابناک آسمانو شهادت می مانند و می درخشند، افتخاری است برای جامعه بهداشت و درمان کشور که شبانه روز در دفاع از حریم سلامت مردم سرزمینشان جانفشانی می کنند.
11	امید است روح بلند این عزیزان همنشین سالار شهیدان حضرت اباعبدالله الحسین (ع) باشد.
12	این ابراز لطف و قدرشناسی محبت آمیز رهبر فرزانه انقلاب، خدمتگزاران صدیق نظام سلامت را بیش از پیش و دلسوزانه در عرصه خدمت نگاه خواهد داشت.
13	برای این عزیزان علو درجات و برای همکاران ارجمندم در سراسر کشور تندرستی و بهروزی مسئلت دارم.
14	دکتر سعید نمکیوزیر بهداشت، درمان و آموزش پزشکی
