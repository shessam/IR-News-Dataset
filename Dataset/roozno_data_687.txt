roozno_data###کره جنوبی چگونه کرونا را مهار کرد؟!###http://roozno.com//fa/news/418826/کره-جنوبی-چگونه-کرونا-را-مهار-کرد###[]###2020-03-17 13:43:00###۴۱۸۸۲۶###['کره جنوبی', 'کرونا']
1@@@2
1	مرتضی سلطانپور در یادداشتی برای دیپلماسی ایرانی می نویسد: در اواسط ماه مارس اخباری در خصوص کاهش مبتلایان به این بیماری منتشر شد و جالب اینجاست که شهر ده گو به عنوان اولین شهر آلوده توانست تا حدود زیادی بر این بحران فائق آید.
2	بررسی های زیاد نشان می دهد پنج عامل موثر به شرح ذیل باعث کاهش مبتلایان به این ویروس در شهر ده گو کره جنوبی شده است.
3	به گزارش روز نو : یک ماه از زمان شناسائی اولین بیمار مبتلا به ویروس کرونا 19 در کلیسای فرقه شین جون جی در شهر ده گو کره جنوبی به عنوان منشا بیماری در این کشور می گذرد.
4	این بیماری در کمتر از یک ماه در سرتاسر کره جنوبی گسترش یافت، به گونه ای که در اواخر ماه فوریه سال جاری کسانی که به این ویروس مبتلا شدند به بیش از 6000 نفر رسید.
5	این فراگیری عمومی به گونه ای شد که کره جنوبی را در آستانه بحرانی سخت قرار داد.
6	اما در اواسط ماه مارس اخباری در خصوص کاهش مبتلایان به این بیماری منتشر شد و جالب اینجاست که شهر ده گو به عنوان اولین شهر آلوده توانست تا حدود زیادی بر این بحران فائق آید.
7	بررسی های زیاد نشان می دهد پنج عامل موثر به شرح ذیل باعث کاهش مبتلایان به این ویروس در شهر ده گو شده است.
8	1.
9	انجام قرنطینه داوطلبانه و الزامی توسط خود مردمکره ای ها دارای ویژگی های خاص فرهنگی و اجتماعی هستند.
10	یکی از این ویژگی های این مردم این است که زمانی که احساس کنند خطری زندگی خصوصی و یا عمومی آنان را تهدید می کند بدون توجه به اینکه چه دولتی سرکار است، به طور داوطلبانه تمام تلاش خود را برای رفع خطر انجام می دهند.
11	نمونه بارز آن در دهه 90 و بحران شدید اقتصادی در کره بود که بسیاری از مردم طلاهای خود را فروختند تا تا بتوانند قرض های دولت و شرکت های خصوصی را پرداخت کنند.
12	این روحیه حفظ شرایط زندگی و تلاش برای رفع خطر دارای دلایل تاریخی است.
13	به هرحال، کره ای ها با احساس خطر به سرعت دست به کار شدند و قرنطینه داوطلبانه به عنوان اولین اقدام همچون موجی کلیه طبقات مردم را فرا گرفت.
14	به طوری که اکثرا در خانه ماندند و از بیرون رفتن خودداری کردند.
15	همین اقدام داوطلبانه برای رفع سریع خطر موجب شد تا فعالیت بسیاری از گروه های مدنی، موسسات عمومی و مراکز آموزشی تعطیل شوند.
16	اگر چه دولت دستور تعطیلی مراکز آموزش را داده بود اما قبل از آن مردم آمادگی کامل خود را برای قرنطینه داوطلبانه را اجرائی کردند، به طوری که در شهری مانند ده گو با جمعیتی بالغ بر دو میلیون و پانصد هزار نفر و اجتماعات فراوان شاید بتوان گفت اجتماعات الزامی به 5 نفر هم در سه هفته گذشته نمی رسید.
17	در این میان دیدگاه کسبه و صاحبان فروشگاه ها بسیار جالب بود، آنان معتقد بودند اگر این خطر طولانی شود شاید کل زندگی خود را ببازند به همین خاطر اکثر قریب به اتفاق مغازه داران به سرعت به سمت قرنطینه داوطلبانه حرکت کردند.
18	آنان می گویند اگرچه ضرر می کنیم اما مهمتر از اقتصاد در شرایط فعلی رفع خطر برای اقتصاد در آینده است بنابراین اولویت رفع خطر کرونا است.
19	2.
20	خود انزوایی داوطلبانه و موقت در شهر ده گومقامات کره ای معتقدند محاصره اجباری شهر و محدودیت های حرکتی اقدامات موثری برای جلوگیری از ابتلا به عفونت بدون تمایل شهروندان برای مشارکت نیست.
21	بلکه ترس را گسترش می دهد و باعث ایجاد آثار منفی می شود.
22	در چنین حالتی، شهروندان در محاصره و فشار روانی "به عنوان کسی که محکوم شده" قرار می گیرند و تلاش می کنند از این وضعیت فرار کنند.
23	البته شرایط هر کشوری و مردم آن با کشور دیگر فرق می کند، برای مثال در ایتالیا کنترل های اجباری و قرنطینه اجباری شکل گرفته است.
24	اما در کره با توجه به روحیه خاص مردم و نگرانی شدید از به خطر افتادن جان و مال خود که بیش از 5 دهه برای آن زحمت کشیده اند تا حدودی متفاوت است.
25	در شهر ده گو تقریبا اکثر مردم رفت آمدهای خود را به شدت کاهش داده اند و تقربیا سفرها به پایین‌ترین حد خود رسید، در واقع نگرانی از ادامه حیات کرونا در کره باعث شده است تا خود مردم هر کاری که بتوانند انجام دهند تا زندگی آنان آسیب نبیند.
26	3.
27	حفظ فاصله دو متری در مراودات اجباریاین اقدام جدا فراگیر بوده زیرا این اقدام حداقل دفاع در مقابل عفونت است و کار سختی نیست.
28	همراه استفاده از ماسک و حفظ فاصله دو متری در اکثر مکان های عمومی مانند مترو و دیگر مکان ها توسط مردم اجرا می شد.
29	نکته جالب اینکه اگر برای صرف غذا به رستوران ها می رفتند بسیاری از مردم تلاش می کردند قاعده نشستن یک طرفه به روی میز و عدم گفت وگو با یکدیگر موقع غذا خوردن را رعایت کنند.
30	4.
31	انجام اقداماتی در صورت داشتن علائم کرونایکی دیگر از عادت هایی که در شهر ده گو تقربیا فراگیر شده بود انجام احتیاط های لازم در صورت داشتن علائم بیماری بود، به طور مثل علاوه بر قرنطینه و جداسازی خود از دیگر اعضا در اولین فرصت خود را داوطبانه به یکی از مراکز غربالگری معرفی می کردند.
32	مقامات شهر می گویند به غیر از کسانی که در کلیسای شین چون جی غربالگری شدند بیش از 50 هزار نفر از مردم این شهر خودشان داوطلبانه مبادرت به این کار کردند.
33	همین امر یکی از دلایل قطع زنجیره انتشار ویروس در این شهر شده بود.
34	5.
35	خود مراقبتی عادت جدید برای زندگی بهتریکی از عادت هایی که اخیرا در این شهر بعد از شیوع بیماری در حال گسترش است، عادت خود مراقبتی است.
36	بر مبنای آمارهای منتشره 5 هزار نفر از کسانی که در سه هفته گذشته اقدامات قرنطینه ای را انجام داده اند و بهبود یافته اند اقدامات بهداشتی که در دوران قرنطینه انجام می داند را کم رنگ نکرده و به صورت عادت این اقدامات توسط آنان انجام می گیرد.
37	بسیاری از شهروندان شهر ده گو معتقدند برای اینکه بتوانیم سالم بمانیم خود مراقبتی انجام می دهیم و این عادت آرام آرام به عنوان بخشی از زندگی در حال نهادینه شدن است.
