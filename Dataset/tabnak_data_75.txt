tabnak_data###ماهواره ظفر در برنامه پرتاب قرار می‌گیرد###https://www.tabnak.ir/fa/news/953627/ماهواره-ظفر-در-برنامه-پرتاب-قرار-می‌گیرد###['صفحه نخست', 'فناوری']###2020-01-22 08:17:00###۹۵۳۶۲۷###['وزارت ارتباطات', 'ماهواره ظفر', 'پرتاب ماهواره', 'سازمان فضایی']
1
1	معاون فناوری و نوآوری وزیر ارتباطات و فناوری اطلاعات گفت: ماهواره تحقیقاتی ظفر توسط متخصصان و نخبگان دانشگاه علم و صنعت ساخته و تحویل سازمان فضایی شده‌ است و در برنامه پرتاب قرار می گیرد.
2	به گزارش «تابناک» به نقل از ایرنا سید ستار هاشمی شامگاه سه‌شنبه در مراسم آغاز به کار نهمین نمایشگاه ملی شهر هوشمند در مشهد در جمع خبرنگاران افزود: زمان پرتاب این ماهواره تحقیقاتی متعاقبا اعلام خواهد شد.
3	به سفارش سازمان فضایی توسط دانشگاه علم و صنعت طراحی و ساخته شده ‌است.
4	این ماهواره نسبت به ماهواره نوید که قبلا در این دانشگاه ساخته شده، قابلیت عکس‌برداری رنگی با قدرت تفکیک بهتری دارد.
5	ماهواره ظفر یک با قابلیت عکس‌برداری رنگی با قدرت تفکیک بهتر از ۲۵ متر و ماهواره ظفر دو با قابلیت عکس برداری با قدرت تفکیک بهتر از ۱۶ متر طراحی شده است.
6	وی در خصوص شهر هوشمند نیز اظهار داشت: در موضوع شهر هوشمند مشارکت شهروندان باید مورد توجه قرار گیرد، برای داشتن شهر هوشمند باید شهروندان نیز هوشمند باشند تا کمک به مدیریت کم هزینه و موثر امکان پذیر شود.
7	ستار هاشمی اضافه کرد: باید داده های مورد نیاز را بر اساس اصول و قوانین در اختیار به اشتراک گذاشت، موضوع انتشار داده‌ها باید مورد توجه باشد، داده به خودی خود ممکن است استفاده مفید نداشته باشد.
8	وی ادامه داد: داده‌های مورد نیاز مخاطبان باید شناسایی و در بستر مناسب قرار گیرد،افراد و شهروندان باید شهر هوشمند و تسهیلگری را لمس کنند که در شهر مشهد این موضوع با هوشمندسازی کامل یکی از مناطق شهرداری محقق شده‌ است.
9	معاون وزیر ارتباطات و فناوری اطلاعات گفت: شهر هوشمند یک پروژه نیست بلکه فرایندی مستمر است و همواره باید مورد توجه و پایش باشد.
10	نهمین نمایشگاه شهر هوشمند همزمان با بیست و دومین نمایشگاه الکامپ، شامگاه سه‌شنبه با حضور شرکت‌های استارتاپی و نوآور در حوزه هوشمندسازی خدمات و فناوری اطلاعات و ارتباطات، در محل نمایشگاه‌ بین‌المللی مشهد آغاز به کار کرد و تا چهارم بهمن ماه پذیرای علاقه‌مندان است.
