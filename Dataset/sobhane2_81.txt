sobhane2###nan###http://sobhanehonline.com/fa/news/203888/دستگیری-سارقان-تجهیزات-ریل-قطار-در-رودبار###گوناگون###2019-11-11 21:14:00###۲۰۳۸۸۸###['رودبار', 'ریل قطار', 'دستگیری']
1
1	فرمانده انتظامی رودبار از دستگیری سارقان تجهیزات ریل قطار در مسیر خط راه آهن این شهرستان خبر داد.
2	سرهنگ حمیدرضا فیضی با اعلام این خبر اظهار کرد: ماموران انتظامی کلانتری 14 لوشان در حین گشت زنی به راننده یک دستگاه خودروی پیکان وانت در محدوده مسیر خط راه آهن قزوین رشت در منطقه لوشان، مشکوک شده که با دیدن ماموران اقدام به فرار می کند.
3	این مقام انتظامی با بیان اینکه در تعقیب و گریز ماموران انتظامی، خودرو با همکاری ماموران پلیس راه جمال آباد لوشان متوقف و راننده و سرنشین خودرو دستگیر شد، افزود: ماموران انتظامی در بازرسی از خودرو 232 عدد پیچ و مهره پابند ریل قطار به همراه ابزار آلات سرقت شامل آچار و غیره کشف و ضبط کردند.
4	این مقام انتظامی با اشاره به اینکه متهمان پدر و پسر هستند، گفت: متهمان 46 و 21 ساله با تشکیل پرونده، برای سیر مراحل قانونی به مقام قضایی معرفی شدند.
5	فرمانده انتظامی شهرستان رودبار از مردم خواست در صورت مشاهده هرگونه موارد مشکوک، موضوع را به مرکز فوریت های پلیسی 110 اطلاع دهند.
