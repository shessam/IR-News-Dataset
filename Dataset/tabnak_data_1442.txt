tabnak_data###متقاضیان خودرو برای ثبت‌نام عجله نکنند###https://www.tabnak.ir/fa/news/980357/متقاضیان-خودرو-برای-ثبت‌نام-عجله-نکنند###['اقتصادی', 'داخلی']###2020-05-24 15:23:00###۹۸۰۳۵۷###['خودروسازی سایپا', 'فروش خودرو', 'خرید خودرو', 'ثبت نام خودرو', 'سایپا']
1
1	‎مرکز ارتباطات و امور بین‌الملل گروه خودروسازی سایپا با صدور چهارمین اطلاعیه خود از متقاضیان ثبت نام در طرح فروش فوق العاده خودرو خواست برای ورود اطلاعات به سامانه فروش عجله نکنند و با توجه به تعداد کاربران در ساعات اولیه شروع طرح، ثبت نام را به ساعت‌ها و روزهای آتی محول کنند.
2	در این اطلاعیه آمده است:‎پیرو اجرای طرح فروش فوق العاده خودرو و حجم گسترده تقاضا برای خرید خودرو، گروه خودروسازی سایپا از هموطنان عزیز می‌خواهد به هیچ عنوان برای ثبت نام عجله نکنند، زیرا طرح مذکور تا ۱۰ روز آینده ادامه خواهد داشت و مردم به صورت شبانه روزی تا ۱۴ خردادماه می توانند مراحل ثبت نام را طی کنند.
3	‎گفتنی است پیش از این در طرح های فروش خودروسازان، زمان شروع ثبت نام اهمیت زیادی داشت و ممکن بود با تکمیل ظرفیت فروش خودروها در ساعات اولیه، متقاضیان موفق به ثبت نام نشوند اما در طرح جدید فروش فوق العاده خودرو دیگر قید زمان مطرح نیست و ثبت نام به مدت ده شبانه روز امکان پذیر است.
4	‎بر این اساس ثبت نام در روزهای نخست یا پایانی این طرح، هیچ تفاوت و امتیازی در قرعه کشی برای متقاضیان نخواهد داشت.
5	‎گروه خودروسازی سایپا تأکید می کند که زمان ثبت نام و واريز وجه در اين طرح هيچ تاثيري بر شانس برنده شدن نخواهد داشت و همه متقاضيان از شانس برابر برخوردار خواهند بود.
