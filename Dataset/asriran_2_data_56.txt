asriran_2_data###حمله به 3 نفتکش ایرانی در 6 ماهه گذشته###https://www.asriran.com/fa/news/697231/حمله-به-3-نفتکش-ایرانی-در-6-ماهه-گذشته###['بین الملل']###2019-11-07 16:17:00###۶۹۷۲۳۱###['نفت کش', 'ایران', 'حمله', 'دریای', 'سرخ']
10
1	ایران از حمله به 3 نفتکش‌ خود در 6 ماهه گذشته در دریای سرخ خبر داد.
2	به گزارش به نقل از روزنامه آمریکایی وال‌استریت ژورنال، مقامات ایرانی این موضوع را به سازمان بین المللی دریانوردی (مستقر در لندن) هشدار داده اند.
3	تهران در تاریخ 11 اکتبر (19 مهر) سال جاری هم اعلام کرد به یکی از نفتکش هایش در دریای سرخ حمله شده است.
4	در آن زمان شرکت ملی نفتکش ایران حمله به کشتی "سابیتی"‌ در سواحل عربستان سعودی را تائید کرد.
5	این شرکت اعلام کرد:‌ نفتکش "سابیتی"‌ در ماه اکتبر مورد اصابت دو موشک قرار گرفته است.
6	ایران نیز در آن زمان به طور رسمی سازمان بین‌المللی دریانوردی را سرزنش نکرد و رسما خطاب به این سازمان نامه ننوشت.
7	تهران اعلام کرد:‌ ما معتقدیم این حملات توسط یک یا دو کشور سازمان‌دهی شده است زیرا دو نفتکش دیگر با پرچم ایران به شکلی مشابه در همان مناطق مورد حمله قرار گرفته‌اند و خسارت‌های مشابهی را متحمل شده‌اند.
8	درنامه ارسال شده ایران به سازمان بین‌المللی دریانوردی در تاریخ 30 اکتبر (8 آبان) آمده است:‌ نگرانی عمده در این الگو، حملات سازمان‌یافته و هدایت شده در امکان مشابه و زمان کوتاه است که ساحل دریای سرخ را به مکانی خطرناک و ناایمن برای کشتی‌ها تبدیل می‌کند.
9	سفارت ایران در لندن و سازمان بین المللی دریانوردی واکنش به این نامه نشان نداده‌اند.
10	دولت ایران در این نامه می‌گوید:‌ کشتی‌های "هپینس 1" و "هلم" در ماه‌های آپریل و آگوست سال جاری هدف حملات مشابه واقع شده‌اند.
11	شرکت ملی نفتکش ایران در این باره گفت: کشتی نفتکش "هپینس 1" پس از حمله "با مشکل موتور و از دست رفتن کنترل" مواجه شد و نفتکش "هلم"‌ مشکلات فنی عدیده‌ای دارد.
12	اولین حادثه درست چند روز پس از اقداماتی مشابه روی نفکش‌های امارات و عربستان سعودی در اواسط ماه می رخ داد.
13	در آن زمان مقامات آمریکایی ایران را مسبب این وقایع عنوان کرد.
14	ادعایی که ایران آن را رد می‌کند.
15	براساس اطلاعات ردیابی کشتیرانی، هر سه حادثه روی نفتکش‌های ایرانی در نزدیکی سواحل عربستان سعودی اتفاق افتاده است.
