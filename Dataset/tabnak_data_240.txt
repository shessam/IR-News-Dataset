tabnak_data###العامری: اخراج آمریکا بهترین پاسخ به حمله بغداد است###https://www.tabnak.ir/fa/news/954941/العامری-اخراج-آمریکا-بهترین-پاسخ-به-حمله-بغداد-است###[]###2020-01-27 14:09:00###۹۵۴۹۴۱###['العامری', 'عراق', 'آمریکا']
1
1	رئیس ائتلاف "الفتح" عراق حمله اخیر آمریکا به فرودگاه بغداد را "جنایتی بزرگ" توصیف کرد و پاسخ مناسب به این حمله را اخراج نیروهای آمریکایی از عراق دانست.
2	به گزارش ایسنا، به نقل از سایت المسیره، هادی العامری، رئیس ائتلاف الفتح و فرمانده نیروهای بدر عراق اعلام کرد، آمریکا با هدف قرار دادن حاکمیت عراق در جنایت فرودگاه بغداد، به معنای واقعی کلمه مرتکب جنایت بزرگی شده و عراق و دولتش را کوچک شمرد و پاسخ مناسب به این اقدام آمریکا اخراج نیروهایش از بغداد است.
3	وی در مصاحبه تلویزیونی که شبکه ماهواره‌ای "الاتجاه" عراق آن را پخش کرد، گفت: آمریکا، عراق و دولتش را کوچک شمرده و پاسخ مناسب به این اقدام آمریکا اخراج نیروهایش از بغداد است.
4	آمریکا با هدف قرار دادن حاکمیت عراق در جنایت فرودگاه بغداد، به مفهوم واقعی کلمه مرتکب جنایت بزرگی شده است.
5	العامری افزود، آمریکا به اسم کمک و حمایت از "انقلابی‌های عشایر" از گروه تروریستی داعش حمایت و پشتیبانی کرده است.
6	هنگامی که واشنگتن متوجه شد عراقی‌ها در آستانه پیروزی بر این گروه و آزادسازی شهرها هستند، از حمایت از عراق در مقابله با داعش فاصله گرفت.
7	در حملهٔ پهپاد آمریکایی به فرودگاه بغداد در بامداد جمعه ۱۳ دی ۱۳۹۸ سردار قاسم سلیمانی، فرمانده نیروی قدس سپاه پاسداران و ابومهدی المهندس، نایب رئیس حشد شعبی و برخی از فرماندهان گروه حشد شعبی به شهادت رسیدند.
8	رئیس ائتلاف الفتح همچنین امروز در واکنش به حمله به سفارت آمریکا در بغداد، این حمله را مانع‌تراشی در مسیر رفتن نیروهای خارجی عنوان کرد.
9	العامری گفت: ما چنین تجاوزات به سفارتخانه‌ها و مقرهای دیپلماتیک خارجی در عراق را محکوم می‌کنیم.
10	وی اضافه کرد: چنین اقدامات خرابکارانه‌ای با هدف ایجاد آشوب و مانع‌تراشی در طرح اجرای حاکمیت و رفتن نیروهای بیگانه است که پارلمان اخیرا به آن رای داد.
11	العامری از دولت عراق خواست از هیئت‌های دیپلماتیک حفاظت کرده و عاملان این حملات را شناسایی کند.
