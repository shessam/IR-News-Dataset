tabnak_data###وجوه‌ واریزی فروش فوق‌العاده در اختیار خودروساز نیست###https://www.tabnak.ir/fa/news/980518/وجوه‌-واریزی-فروش-فوق‌العاده-در-اختیار-خودروساز-نیست###['اقتصادی', 'داخلی']###2020-05-25 17:47:00###۹۸۰۵۱۸###['ایران خودرو', 'فروش خودرو', 'خرید خودرو', 'محصولات ایران خودرو']
1
1	معاون مالی ایران خودرو در پاسخ به سئوالات مطرح شده در شبکه‌های اجتماعی گفت: با تمهیدات و برنامه‌ریزی‌های انجام شده، وجوه واریزی مردم در طرح فروش فوق‌العاده به حساب این خودروساز واریز نمی‌شود و امکان برداشت از آن هم وجود ندارد.
2	سید مهدی جلالی افزود: نظر به اینکه این پول‌های واریزی در اختیار خودروساز قرار ندارد و بنابر محدودیت های قانونی که از طرف بانک های عامل مطرح شده، امکان تعلق گرفتن سود به وجوه واریزی متقاضیان وجود ندارد.
3	وی با بیان این مطلب که در طرح فروش فوق‌العاده متقاضی باید ۵۰ درصد قیمت خودرو را بپردازد، خاطرنشان کرد: مبالغ متقاضیان ثبت‌نام در طرح فروش فوق‌العاده گروه صنعتی ایران خودرو به حساب سه بانک ملت، تجارت و صادرات واریز می‌شود.
4	وی تاکید کرد: بعد از اعلام نتایج قرعه‌کشی کل مبلغ ۱۵ هزار نفر پذیرفته شده در طرح فروش فوق‌العاده به حساب ایران خودرو واریز خواهد شد.
5	معاون مالی ایران خودرو تصریح کرد: یک هفته بعد از انتخاب مشتریان نهایی در قرعه کشی پول سایرین (غیرپذیرفته‌شدگان) از طریق شماره شبای آنان مسترد می‌شود.
6	وی در ارتباط با محدودیت‌های نظر گرفته شده در طرح فروش فوق‌العاده این دوره افزود: در چارچوب‌های منطقی در نظر گرفته شده، مداخله واسطه‌ها در بازار به کمترین حد ممکن کاهش می‌یابد و باید خودرو به دست مشتری واقعی برسد.
