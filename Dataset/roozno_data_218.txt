roozno_data###طالبان: به زودی با آمریکا توافقنامه صلح امضا می‌کنیم###http://roozno.com//fa/news/414040/طالبان-به-زودی-با-آمریکا-توافقنامه-صلح-امضا-می‌کنیم###[]###2020-02-17 14:50:00###۴۱۴۰۴۰###['طالبان', 'امریکا']
1@@@2
1	طالبان با این توافقنامه به خواسته دیرین خود یعنی خروج نیروهای نظامی آمرریکا از افغانستان دست می یابد.
2	گروه طالبان افغانستان اعلام کرد به زودی با ایالات متحده آمریکا توافقنامه صلح امضا خواهد کرد.
3	به گزارش روز نو ، سخنگوی دفتر سیاسی طالبان در شهر دوحه قطر امروز (دوشنبه) با اعلام این خبر گفت: توافقنامه صلح با آمریکا تا پایان ماه جاری میلادی (فوریه) امضا خواهد شد.
4	" سهیل شاهین" سخنگوی دفتر سیاسی طالبان در قطر گفته مذاکرات صلح طالبان با آمریکا خاتمه یافته و به زودی سند توافقتنامه و ضمایم آن نهایی و آماده امضا خواهد شد.
5	توافقنامه صلح طالبان و آمریکاآمریکا و طالبان بیش از 1 سال است که 11 دور مذاکره برای رسیدن به یک توافق صلح داشته‌اند.
6	غالب این مذاکرات در شهر دوحه قطر انجام شده است.
7	بر اساس توافقنامه صلح قرار است ایالات متحده آمریکا رسما روند خروج نیروهایش از افغانستان را آغاز کرده و به طور متقابل گروه طالبان نیز به حملات خود علیه نیروهای آمریکایی و ائتلاف تحت رهبری آمریکا در افغانستان خاتمه دهد.
8	بر اساس این توافقنامه، طالبان متعهد به توقف یک هفته‌ای خشونت شده و آمریکا هم متقابلا تعهد داده در برابر این اقدام طالبان خروج نیروهای خود را از افغانستان آغاز کند.
9	در صورت موفقیت روند 1 هفته‌ای دو طرف متعهد شده‌اند مذاکرات صلح با حضور همه طرف‌های افغان برگزار شود.
10	در این مذاکرات جامع همه طرف‌های افغان از جمله نیروهای مسلح افغانستان حضور خواهند داشت.
11	طالبان همچنین در توافقنامه صلح به صورت مشروط آماده پذیرش روندهای سیاسی در افغانستان شده است.
12	خروج اشغالگران خارجی از افغانستان از همان ابتدای اشغال افغانستان از سوی آمریکا و متحدان غربی این کشور در اکتبر 2001 ، یکی از شروط اصلی طالبان برای پایان دادن به جنگ بوده است.
13	"عبدالله عبدالله " رئیس اجرایی حکومت افغانستان هم امروز (دوشنبه) با استقبال از نهایی شدن توافق صلح آمریکا و طالبان این توافقنامه را به عنوان فرصتی برای اثبات اراده طرف مقابل برای برقراری صلح در افغانستان توصیف کرد.
