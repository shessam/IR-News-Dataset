roozno_data###دفاع جهانگیری از وزیر پیشنهادی کشاورزی: خاوازی نیرویی خودساخته و تواناست /او هیچ وابستگی سیاسی و جناحی ندارد###http://roozno.com//fa/news/421078/دفاع-جهانگیری-از-وزیر-پیشنهادی-کشاورزی-خاوازی-نیرویی-خودساخته-و-تواناست-او-هیچ-وابستگی-سیاسی-و-جناحی-ندارد###[]###2020-04-08 11:43:00###۴۲۱۰۷۸###['دفاع جهانگیری', 'وزیر پیشنهادی']
1
1	معاون اول رئیس جمهور گفت: خاوازی یک نیروی خودساخته و توانایی است و همه سطوح کار را پله پله طی کرده است.
2	به گزارش روز نو ، جلسه علنی روز چهارشنبه مجلس به بررسی رای اعتماد به کاظم خاوازی وزیر پیشنهادی جهاد کشاورزی اختصاص یافته بود.
3	طبق آیین نامه داخلی مجلس در جلسه رای اعتماد دو موافق و دو مخالف وزیر پیشنهادی جهاد کشاورزی هر کدام به مدت ۱۵ دقیقه صحبت می کنند، البته نمایندگان موافق و مخالف می توانند نیم یا تمام وقت خود را به نماینده دیگری بدهند.
4	وزیر پیشنهادی جهاد کشاورزی ۳۰ دقیقه فرصت ارائه برنامه های خود را دارد و رییس جمهوری(معاون اول رییس جمهوری) می تواند به مدت یک ساعت از برنامه های وزیر پیشنهادی خود دفاع کند.
5	اسحاق جهانگیری معاون اول رئیس جمهور که امروز به جای رئیس جمهور به پارلمان آمده بود در دفاع از کاظم خاوازی، گفت: از مجلس تشکر می کنم که در این مقطع بسیار حساس کشور جلسات علنی خود را برگزار کرد و به بررسی رای اعتماد به وزیر پیشنهادی کشاورزی پرداخت.
6	وی ادامه داد: امیدوارم بتوانیم بر مشکلات پیش روی کشور در بخش های مختلف غلبه پیدا کنیم و مردم عزیز ایران که گرفتار کرونا هستند سریعتر از این ویروس منحوس نجات پیدا کنند و خداوند به همه گرفتاران شفای عاجل عنایت کند.
7	جهانگیری با بیان اینکه سال ۹۸ سال بسیار سختی بود، گفت: گرفتاری های متعددی برای جمهوری اسلامی پیش آمد ولی به فضل الهی این سال را با خوبی پشت سر گذاشتیم.
8	با مساله سیل و زلزله درگیر بودیم و تعداد زیادی از استان‌ها گرفتار سیل شدند که بخش قابل توجهی از خسارات بازسازی شده و مابقی هم تکمیل خواهد شد.
9	مساله ترور سردار عزیز و دلاور اسلام سردار سلیمانی رخ داد که حادثه بسیار تلخ و یک جنایت بسیار ضدانسانی بود که آمریکا انجام دادند و قلب ملت ایران و آزادی خواهان جهان را داغدار کرد ولی به فضل الهی ما خونِ پاک این شهید بزرگوار همه مردم را گرد هم جمع کرد و تشییع باشکوه ایشان به آمریکا درس داد تا با ملت بزرگ ایران طور دیگری رفتار کند.
10	سقوط هواپیمای اوکراینی و جان باختن جمعی از هموطنانمان در این حادثه همه یکی دیگر از حوادث تلخ سال گذشته بود.
11	وی با اشاره به شیوع ویروس کرونا در کشور گفت: ما هنوز گرفتار این بیماری هستیم و ستاد مقابله با کرونا که با تصویب شورای عالی امنیت ملی شکل گرفته، به طور مکرر و با حضور رئیس جمهور تشکیل جلسه می‌دهد و به دنبال آن است که هر چه سریع‌تر این مشکل را حل و فصل کنیم.
12	معاون اول روحانی با بیان اینکه ما باید بیماری کرونا را جدی بگیریم، خاطرنشان کرد: باید بدانیم این بحران تبعات سیاسی، اقتصادی و اجتماعی جهانی به دنبال خواهد داشت و لازم است دولت، مجلس و نخبگان درباره تبعات کرونا بررسی‌های لازم را انجام داده و برنامه ریزی هایی را در دستور کار خود قرار دهند.
13	معاون اول رئیس جمهور گفت: یکی از مهمترین کارهایی که دولت در دستور کار خودش قرار داد این است که تاب آوری مردم را افزایش دهد به همین منظور تصمیمات اقتصادی خوبی گرفته شد و بیش از ۱۰۰ هزار میلیارد تومان اعتبار دولتی برای این بخش تامین شد.
14	وی با اشاره به اذن مقام معظم رهبری برای برداشت یک میلیارد یورو از صندوق توسعه ملی برای مقابله با ویروس کرونا گفت: همچنین از ۷۵ هزار میلیارد تسهیلاتی که پیش بینی شده است، ۲۵ هزار میلیارد تومان در قالب وام به یارانه بگیران با بازپرداخت دو ساله تخصیص داده می‌شود و همچنین ۵۰ هزار میلیارد تومان هم به بنگاه‌هایی که تعطیل شده اند داده می‌شود تا بتوانند حقوق کارگران را پرداخت کنند.
15	من امروز جلسه ستاد رفاه را برگزار خواهم کرد که هدف از برگزاری این جلسه، تصمیم گیری درباره این است که از طریق چه اقداماتی اقشار ضعیف جامعه را تحت حمایت قرار دهیم.
16	جهانگیری با بیان اینکه سال ۹۸ با وجود همه تلخی‌ها دستاوردهای بسیار خوبی برای ما در عرصه اقتصادی داشت،افزود: مالیات‌ها در تأمین بودجه ۹۸ نقش مهمی داشت اما در سال گذشته اتکا به درآمد نفتی کاهش یافت و ما کمترین استفاده را از منابع نفتی داشتیم.
17	جهانگیری تاکید کرد: در شرایط تحریم های ظالمانه آمریکا ۱۳۵ مییون تن کالا صادر شد و ۳۵ میلیون تن کالا وارد کشور شد.
18	رشد اقتصادی کشور به سمت مثبت حرکت کرد و همه بخش های اقتصادی کشور رشدش مثبت شد.
19	اسحاق جهانگیری در ادامه گفت: با حمایت های رهبری در محور غرب تا خوزستان با ۸ میلیارد صندوق توسعه توانستیم دهها سد احداث شد و زمین های کشاورزی انجام شد و در منطقه سیستان ۴۶ هکتار منابع تعلق گرفت.
20	او گفت: نتیجه این رفتارها این بود که بازده محصولات کشاورزی بیشتر بوده است.
21	با سیل گذشته بیشترین خرید گندم را از خوزستان داشتیم.
22	کشت گلخانه ای را افزایش دادیم و با آب کمتر محصولات بیشتری را به دنبال داشتیم و بیشترین نیازهای کشور در داخل کشور تامین شده است.
23	او گفت: من لازم می دانم تشکر خود را از مهندس حجتی و همچنین از آقای کشاورز سرپرست وزارت جهاد کشاورزی اعلام کنم.
24	همچنین از رهبری تشکر می‌کنیم که با وجود محدودیت های مجلس اجازه دادند وزارت جهاد کشاورزی بیشتر از سه ماه با سرپرست ادامه پیدا کرد و در اولین جلسات بعد از محدودیت های کرونا وزیر معرفی شود.
25	او گفت: آقای خاوازی یک نیروی خودساخته ای است که از روستا بزرگ شده است و همه سطوح را طی کرده است و به سطح مدیر کلی رسیده است و یکی از بزرگترین طرح ترویجی کشاورزی را راه اندازی کرد.
26	او امروز که به عنوان معاون تحقیقات بزرگترین تحقیقات را انجام داد.
27	جهانگیری گفت: بخش کشاورزی ظرفیت های زیادی دارد .
28	اینکه گفته می‌شود کشاورزی ظرفیت ندارد حرف دقیقی نیست و ما می توانیم با آب کمتر توسعه کشاورزی داشته باشیممعاون اول رئیس جمهور در دفاع از وزیر پیشنهادی کشاورزی گفت: از مهمترین خصیصه اقای خاوازی این است که بدنه کشاورزی را می‌شناسد.
29	من فکر می کنم ما باید به کشاورزی و روستاها توجه کنیم بلاخره به هر دلیلی در انتخاب وزیر تاخیر وجود داشت اما با این رای بیایید به کشاورزان و زندگی آنها کمک کنیم.
30	یکی از افرادی که به افزایش قیمت گندم کمک کرد آقای خاوازی بود.
31	جهانگیری همچنین گفت: در دوران کرونا هستیم و مردم در زندگی با مشکل مواجه هستند همچنین در آستانه تغییر مجلس هستیم و لذا از نمایندگان خواهش می کنم با رای به خاوازی یک عیدی خوب به مردم و کشاورزان و روستاییان بدهیم مطمئن باشید آقای خاوازی صرفا یک مدیر است و وابستگی به جناح‌های سیاسی ندارد می تواند با کمک شما امور را به پیش ببرداو همچنین در صحبت های پایانی خود با تشکر از تعامل مجلس دهم با دولت در این سال ها گفت: من از همه نمایندگان تشکر می کنم و نمایندگانی که در مجلس آینده نیستند امیدوارم در دیگر امور مملکتی شاهد خدمات آنها باشیم و نمایندگانی هم که در مجلس آینده حاضر هستند نیز به آنها تبریک می‌گویم.
