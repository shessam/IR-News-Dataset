asriran_2_data###استقلال و سپاهان جریمه شدند/ 4 جلسه کلاس آموزشی و یک بازی محرومیت برای غلامی###https://www.asriran.com/fa/news/703625/استقلال-و-سپاهان-جریمه-شدند-4-جلسه-کلاس-آموزشی-و-یک-بازی-محرومیت-برای-غلامی###['ورزشی']###2019-12-15 09:37:00###۷۰۳۶۲۵###['استقلال', 'سپاهان']
5@@@6
1	کمیته انضباطی رای دیدار تیم های فوتبال سپاهان اصفهان و استقلال تهران را صادر کرد.
2	به گزارش سایت فدراسیون فوتبال، دیدار تیم های سپاهان اصفهان و استقلال تهران از هفته دوازدهم رقابتهای لیگ برتر فوتبال برگزار شد که از سوی تماشاگران سپاهان اصفهان تخلفاتی مبنی بر مشتعل کردن فشفشه دودزا رخ داد.
3	این تیم به پرداخت 100 میلیون ریال جریمه نقدی محکوم شد.
4	این رای قطعی است.
5	تیم استقلال تهران به دلیل شکستن صندلی و شعار علیه داور از سوی تماشاگرانش به پرداخت 150 میلیون ریال جریمه نقدی محکوم شد.
6	این رای قابل تجدید نظر است.
7	سباستین لئو، مربی تیم استقلال تهران به دلیل فحاشی، توهین و تحریک منجر به اخراج نسبت به یکی از مقامات رسمی مسابقه، به پرداخت 100 میلیون ریال جریمه نقدی محکوم شد.
8	این رای قابل تجدید نظر است.
9	عارف غلامی، بازیکن تیم استقلال تهران به دلیل تحریک تماشاگران و بدرفتاری در قبال مقام رسمی مسابقه به جریمه نقدی 100 میلیون ریالی محکوم شد.
10	وی باید به مدت 4 جلسه حضور در کلاسهای آموزشی فدراسیون فوتبال حضور یابد.
11	این رای قابل تجدید نظر است.
12	گفتنی است، یک جلسه محرومیت از مسابقات لیگ برتر تعلیقی مربوط به بازی هفته چهارم عارف غلامی نیز پس از قطعیت این رای اعمال می شود.
