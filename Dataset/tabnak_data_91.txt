tabnak_data###یورو و پوند قافیه را به دلار باختند!###https://www.tabnak.ir/fa/news/953709/یورو-و-پوند-قافیه-را-به-دلار-باختند###['اقتصادی', 'خارجی']###2020-01-22 13:18:00###۹۵۳۷۰۹###['یورو', 'پوند', 'دلار']
1
1	دلار موفق شد در برابر ارزهای اروپایی پیشروی محسوسی داشته باشد.
2	به گزارش ایسنا به نقل از رویترز، پس از آن که انتشار یک بیماری ویروسی مسری جدید در چین جان چندین نفر را گرفت و گزارشاتی از ابتلا به این بیماری در برخی کشورهای همسایه چین نیز گزارش شد، دلار دست به پیشروی در برابر رقبای خود زد.
3	تارو ساساکی، مسئول بخش مطالعات ژاپن در بانک " جی پی مورگان" گفت: نگرانی از شیوع ویروس جدید بیش از همه اقتصاد مالزی و هنگ کنگ را تحت تاثیر قرار خواهد داد که جز مقاصد نخست گردشگران چینی هستند.
4	با این حال انتشار بیماری متوقف نشود، سنگاپور، تایلند، فیلیپین، ژاپن، کره جنوبی و همه شرق آسیا با کاهش درآمدهای گردشگری خود مواجه خواهند شد.
5	اگر چه در حوزه تجاری نیز پس از ۱۷ ماه جنگ تجاری سرانجام دو اقتصاد بزرگ جهان به توافقی اولیه بر سر آتش‌بس رسیدند و نخست وزیر چین با سفر به واشنگتن به همراه دونالد ترامپ، رئیس جمهور آمریکا فاز نخست توافق را امضا کرد اما ممکن است رشد اقتصادی چین در صورت تشدید وضعیت فعلی مجددا کاهش پیدا کند.
6	چین پذیرفته است تا در ازای برداشته شدن تعرفه اضافی روی محصولات وارداتی این کشور از آمریکا، خرید بیشتری از آمریکا داشته باشد تا کسری تراز حساب تجاری دو کشور به نفع آمریکا کاهش پیدا کند.
7	از سوی دیگر در منطقه خاورمیانه پس از تصمیم اعزام ناوهای نظامی به منطقه خلیج فارس، کره جنوبی نیز از اتخاذ تصمیم مشابهی خبر داده است.
8	به جز ریسک های سیاسی، ریسک ارزی در منطقه کماکان به قوت خود باقی مانده است و لبنان و سوریه کماکان گرفتار بحران ارزی هستند.
9	در لیبی نیز اختلافات داخلی شدیدا تولیدات نفتی را تحت تاثیر قرار داده است.
10	شاخص دلار که نرخ برابری آن در مقابل سبدی از ارزهای جهانی را اندازه می‌گیرد، در معاملات امروز با صعود ۰.
11	۱۱ درصدی نسبت به روز قبل و در سطح ۹۷.
12	۴۰۵ واحد بسته شد.
13	نرخ برابری هر فرانک سوئیس معادل ۱.
14	۰۳۱۱ دلار اعلام شد.
15	روابط آمریکا با اروپا نیز سر مسائل تجاری کماکان متشنج است و پس از تحریم پروژه انتقال گاز روسیه به آلمان توسط آمریکا، تنش‌ها بین متحدان دو سوی اقیانوس اطلس شدت گرفته و آلمان از کشورهای عضو اتحادیه اروپا خواسته است با هم یک سپر دفاعی در برابر تحریم‌ها تشکیل دهند.
16	از سوی دیگر نیز فرانسه آمریکا را تهدید کرده است که در صورت عملی شدن افزایش تعرفه‌ها، پرونده را به سازمان تجارت جهانی خواهد بود.
17	برونو لو مر، وزیر دارایی فرانسه با غیرمنطقی خواندن مواضع آمریکا خواهان بازگشت به میز مذاکره شده است.
18	طبق گفته یک منبع دیپلماتیک، ترامپ در گفتگو با امانوئل مکرون، رئیس جمهور فرانسه موافقت کرده است تا دو طرف فعلا تهدیدات متقابل تعرفه ای خود را عملی نکنند.
19	استفان اینس، استراتژیست بازارهای آسیایی در موسسه " اکسی تریدر" گفت: نرخ برابری ارزهای اروپایی در برابر دلار به رشد اقتصادی جهان حساسیت دارد و خوش بینی به حل و فصل اختلافات تجاری باعث تقویت موضع ارزهای اروپایی در برابر اسکناس سبز خواهد شد.
20	در آخرین دور از معاملات، پوند با افت ۰.
21	۱ درصدی نسبت به روز قبل خود و به ازای ۱.
22	۳۰۵۲ دلار مبادله شد.
23	یورو ۰.
24	۱ درصد عقب نشست تا در محدوده کانال ۱.
25	۱۰ باقی بماند و به ۱.
26	۱۰۸۴ دلار برسد.
27	همچنین نرخ برابری هر دلار آمریکا معادل ۱.
28	۳۰۸۱ دلار کانادا اعلام شد.
29	در برابر همتای سنگاپوری، هر دلار به ازای ۱.
30	۳۴۹ دلار سنگاپور مبادله شد.
31	تحولات انگلیس نشان می‌دهد که باید منتظر اتخاذ موضع سرسختانه تر از طرف لندن در برابر بروکسل به دنبال پیروزی تاریخی محافظه‌کاران در انتخابات بود.
32	احتمالا انگلیس خواهان گرفتن امتیازات بیشتری از اتحادیه اروپا در خصوص توافقات تجاری، بانکی و گمرکی خواهد شد.
33	مجلس جدید انگلیس با اکثریت قاطع آرا به لایحه دولت برای ترک اتحادیه اروپا تا ۳۱ ژانویه سال‌ آینده رای مثبت داد تا برگزیت یک گام بزرگ به سرانجام خود نزدیک شود.
34	با این حال برخی از مسئولین اروپایی نسبت به طولانی شدن دوران گذار در صورت تغییر موضع انگلیس هشدار داده‌اند.
35	ساجد جاوید، وزیر دارایی انگلیس وعده داده است که به زودی رشد اقتصادی انگلیس دو برابر خواهد شد.
36	هنوز مشخص نیست که با توجه به روند خروج شرکت های بزرگ بین‌المللی از انگلیس به دنبال برگزیت، رشد اقتصادی این کشور چگونه خواهد بود.
37	پیش تر مدیر بانک آمریکایی "جی پی مورگان" از انتقال مقر اروپایی این بانک از لندن به پاریس خبر داده بود.
38	تاکنون صدها شرکت، بانک، صندوق سرمایه گذاری و موسسات بیمه ای برای ادامه فعالیت خود در انگلیس طبق شرایط جدید از دولت درخواست مجوز فعالیت کرده اند.
39	در معاملات بازارهای ارزی جهانی، همچنین هر دلار با ۰.
40	۱ درصد افزایش به ۱۱۰.
41	۰۳۷۵ ین رسید.
42	در برابر همتای استرالیایی، هر دلار آمریکا به ازای ۱.
43	۴۶۱۸ دلار مبادله شد.
44	هم‌چنین نرخ برابری دلار معادل ۶.
45	۹۰۵۴ یوان چین اعلام شد.
