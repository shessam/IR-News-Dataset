tabnak_data###صداوسیما تا پایان لیگ امسال هم حق پخش نمی‌دهد###https://www.tabnak.ir/fa/news/980259/صداوسیما-تا-پایان-لیگ-امسال-هم-حق-پخش-نمی‌دهد###['ورزشی', 'ورزشی']###2020-05-23 17:37:00###۹۸۰۲۵۹###['پرسپولیس', 'حق پخش تلویزیونی', 'استقلال و پرسپولیس', 'استقلال', 'تابناک ورزشی', 'صداوسیما']
4
1	در پی تصویب قانونی در مجلس شورای اسلامی همراه لایحه بودجه سال جاری، تفاهم‌نامه‌ای بین صداوسیما و وزارت ورزش در مورد حق پخش تلویزیونی منعقد شده است که بر اساس آن ۳۰ درصد از درآمد تلویزیونی تبلیغات هر بازی به باشگاه‌ها برسد، اما این قانون در ادامه مسابقات لیگ برتر فصل جاری اجرا نمی‌شود.
2	به گزارش تابناک ورزشی، قرار است حق پخش تلویزیونی از فصل آینده لیگ برتر به باشگاه‌ها پرداخت شود تا بخشی از مشکلات مالی آن‌ها را حل کند.
3	البته در مورد درصدی که به باشگاه‌ها تعلق می‌گیرد هم بحث‌های زیادی وجود دارد، اما به‌هرحال، همین که بالاخره قرار است تیم‎‌های لیگ برتری از پخش تلویزیونی مسابقات خود درآمد داشته باشند، خبر خوبی است و باید آن را به فال نیک گرفت؛ هرچند گفته می‌شود رقم بسیار ناچیزی به باشگاه‌ها به خصوص تیم‌های بزرگ و پرتماشاگر مثل استقلال و پرسپولیس می‌رسد.
4	شاید بیش از ۲۰ سال است که مدیران باشگاه‌ها دنبال دریافت حق پخش تلویزیونی مسابقات خود هستند، اما این مسئله هنوز محقق نشده، ولی باید دید در صورت خصوصی شدن استقلال و پرسپولیس، وزارت ورزش این مسئله را پیگیری می‌کند یا مالکان بعدی باشگاه‌ها باید حق خود را از صداوسیما بگیرند.
