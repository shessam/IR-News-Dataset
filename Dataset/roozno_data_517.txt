roozno_data###ضربه سنگين ویروس کرونا به ايران بيشتر از تحریم امريكا/ کرونا باعث شد معترضان به خیابان بازنگردند###http://roozno.com//fa/news/417447/ضربه-سنگين-ویروس-کرونا-به-ايران-بيشتر-از-تحریم-امريكا-کرونا-باعث-شد-معترضان-به-خیابان-بازنگردند###[]###2020-03-09 10:37:00###۴۱۷۴۴۷###['روزنامه اسرائیلی', 'ویروس کرونا', 'تحریم امريكا', 'معترضان', 'ايران']
6@@@2
1	روزنووخیم شدن اوضاع کنونی ایران بسیار فراتر از آن چیزی است که دولت ترامپ با تحریم های امریکا علیه تهران در پی تحقق آن بود.
2	اکنون این ویروس کرونا است که بیش از تحریم های امریکایی توانسته به ایران ضربه بزند چرا که اتباع ایرانی از ورود به کشور ترکیه و کشورهای حوزه خلیج فارس منع شده اند و در صورت ورود به عراق نیز محدودیت های سخت گیرانه ای در انتظار آنان خواهد بود.
3	به گزارش ؛روزنامه چپگرای اسرائیلی "هاارتص" در گزارشی درباره شیوع ویروس کرونا و پیامدهای آن می نویسد:"دولت ایران در آمار رسمی اعلام کرده که بیش از 4500 نفر از شهروندان ایرانی به ویروس کرونا مبتلا شده اند و بیش از 124 نفر بر اثر آن جان خود را از دست داده اند.
4	در حال حاضر، ایران بیش ترین تعداد بیمار مبتلا به ویروس کرونا را در خاورمیانه به خود اختصاص داده است.
5	مقام های دولتی ایران هشدار داده اند که تعداد مبتلایان می تواند به بیش از 450 هزار نفر نیز برسد و تعداد تلفات قربانیان نیز افزایش یابد.
6	وخیم شدن اوضاع کنونی ایران بسیار فراتر از آن چیزی است که دولت ترامپ با تحریم های امریکا علیه تهران در پی تحقق آن بود.
7	اکنون این ویروس کرونا است که بیش از تحریم های امریکایی توانسته به ایران ضربه بزند چرا که اتباع ایرانی از ورود به کشور ترکیه و کشورهای حوزه خلیج فارس منع شده اند و در صورت ورود به عراق نیز محدودیت های سخت گیرانه ای در انتظار آنان خواهد بود".
8	این روزنامه در ادامه می نویسد:"سپاه، ارتش و پلیس در نهایت توانستند بر روی شهر مقدس قم که منشاء اصلی ویروس کرونا در ایران از ژانویه گذشته بوده و ویروس از آنجا به سایر نقاط کشور گسترش یافته نیز محدودیت هایی را اعمال کنند.
9	کلیه ساکنان قم که درصدد خروج از آن شهر هستند باید از ایست های بازرسی در مسیرهای ورودی شهر عبور کنند و باید پیش از عبور معاینه پزشکی انجام دهند.
10	افزایش تعداد مبتلایان به ویروس کرونا باعث شده تا بیمارستان ها با کمبود تختخواب برای بستری کردن بیماران مواجه شوند.
11	دولت ایران چند روز پیش اعلام کرد که 14 بیمارستان سیار را ایجاد می کند که می توانند حدود دو هزار بیمار مبتلا به کرونا را پذیرش کنند با این حال، دولت افزود که در روند استخدام و جذب کادر درمانی با مشکل مواجه شده است.
12	هم چنین، دولت روحانی باید با آن دسته از افرادی که مدعی هستند این ویروس "سلاح ترور بیولوژیکی" است و توسط دشمنان ایران کنترل شده نیز مقابله کند.
13	برخی از افراد مذهبی ویدئوهایی از بوسیده شدن ضریح اماکن مقدس را در رسانه های اجتماعی منتشر کرده اند این در حالی است که مسئولان نسبت به اجتماعات بزرگ هشدار می دهند و مدارس و دانشگاه ها نیز پیش تر تعطیل شده اند.
14	ایران هم چنین به کشوری تبدیل شده که بیش ترین تعداد مقام های دولتی و اعضای نخبگان سیاسی و هیئت حاکمه مبتلا به ویروس کرونا را در خود جای داده است.
15	دست کم 23 نماینده مجلس به این ویروس مبتلا شده اند و دو نفر از آنان جان خود را از دست دادند.
16	به گزارش روزنو؛در این میان، جان باختن "حسین شیخ الاسلام" سفیر سابق ایران در سوریه و مشاور وزیر امور خارجه ایران آن کشور بیش از سایرین مورد توجه قرار گرفت چرا که او در زمره اشغال کنندگان سفارت امریکا در تهران در سال 1979 میلادی و به گروگان گرفتن دیپلمات های امریکایی و نگهداشتن آنان به مدت 444 روز بود در آن زمان از چهره های آشنای جنبش دانشجویی بود که اغلب در کنفرانس های مطبوعاتی حضور داشت تا از وضعیت دیپلمات های امریکایی در گروکان دانشجویان ایرانی گزارش ارائه دهد.
17	او دانشجوی دانشگاه برکلی کالیفرنیا بود و تحصیلات اش را برای شرکت در انقلاب ایران متوقف کرد و پس از آن به عنوان کارشناس ارشد در امور خاورمیانه در دولت های مختلف در ایران فعالیت داشت.
18	او بر فعالیت های مرتبط با تاسیس حزب الله لبنان و در زمینه نظارت بر فعالیت های آن گروه در زمانی که سفیر ایران در دمشق بود نقش مهمی ایفا کرد.
19	پس از گذشت شش سال از خدمت در دمشق او به ایران بازگشت و در مناصب دیگر مرتبط با ایفای مسئولیت سیاست ایران در قبال کشورهای عربی قرار گرفت.
20	در کنار او معمولا یک زن جوان نیز دیده می شد: آن زن "معصومه ابتکار" بود که هم اکنون معاون روحانی در امور زنان است اما نمی تواند به دفترش برود چرا که او نیز به کرونا مبتلا شده است".
21	این روزنامه در بخش پایانی گزارش خود می افزاید:"گزارش های پراکنده از سوی دولت ایران و اطلاعات غیر قابل تایید منتشر شده در رسانه های اجتماعی نشان می دهند که مقابله با ویروس کرونا به یک مسئله سیاسی تهدیدآمیز در ایران تبدیل شده است.
22	شهروندان عادی ایرانی و کارشناسان، دولت ایران را نه تنها به پنهان ساختن اطلاعات متهم کرده اند بلکه از کمبود تختخواب بیمارستان ها و کمبود دارو وسایل پیشگیری از ابتلا به کرونا و مهم تر از همه از عدم اقدام به موقع در اولین روزهای پس از شناسایی مبتلایان به این ویروس متهم کرده اند.
23	انتقاد اساسی منتقدان آن است که چرا دولت زودتر و از روزهای ابتدایی شیوع کرونا شهر قم را قرنطینه نکرد تا مردم سایر شهرها و استان ها مبتلا به ویروس نشوند.
24	دولت نگران بود چنین اقدامی بر تعداد رای دهندگان پای صندوق های رای تاثیر منفی بگذارد و به وجهه و مشروعیت سیاسی نظام سیاسی لطمه بزند آن هم در ایران که مشارکت بالای رای دهندگان در انتخابات امر مهمی قلمداد می شد.
25	به گزارش روزنو؛انتقاد دیگر مطرح شده علیه تصمیم ایران به صادرات بیش از یک میلیون ماسک به چین بوده است.
26	این در حالی است که ماسک در داروخانه های داخلی ایران فروخته نمی شود و عدم وجود دارو به میزان کافی باعث ایجاد این بحث در میان شهروندان عادی و پزشکان می شود که آیا رویکرد ایران در قبال تحریم امریکا را باید مورد سرزنش قرار داد؟ در مقابل، استدلال دولت مبنی بر آن که تحریم های امریکا باعث کمبودهای فعلی ایران شده اند.
27	با این حال، کارشناسان ایرانی می گویند که سیاست ایستادگی و سرسختی در برابر امریکا همان رویکردی است که می تواند باعث افزایش آمار مرگ و میر شود.
28	به نظر می رسد زمامداران ایران تنها می توانند در یک مورد قدردان ویروس کرونا باشند و آن به خیابان نیامدن معترضان است".
