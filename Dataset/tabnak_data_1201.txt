tabnak_data###تسویه بدهی بدهکاران بانکی تا پایان خرداد ماه به تعویق افتاد###https://www.tabnak.ir/fa/news/965249/تسویه-بدهی-بدهکاران-بانکی-تا-پایان-خرداد-ماه-به-تعویق-افتاد###['اقتصادی', 'داخلی']###2020-03-11 14:06:00###۹۶۵۲۴۹###['مجمع تشخیص مصلحت نظام', 'محسن رضایی', 'بدهی بدهکاران بانکی']
1
1	دبیر مجمع تشخیص مصلحت نظام با اشاره به پاسخ مجمع به استفساریه مجلس شورای اسلامی گفت: مجمع تشخیص مصلحت نظام، با اصلاح مهلت و مواعید مصوبه آذرماه خود، تسویه بدهی بدهکاران بانکی را تا پایان خرداد ماه ۱۳۹۹به تعویق انداخت.
2	به گزارش ؛ دکتر رضایی با اشاره به تاخیر بانک مرکزی در ابلاغ دستورالعمل اجرایی، مصوبه مجمع و تاثیر محدودیت‌های احتیاطی اعمال شده در موضوع شیوع بیماری کرونا بر اقتصاد و کسب و کارها، بر لزوم همراهی نظام بانکی با بدهکاران و تعویق سررسید وامها تاکید کرد.
3	وی در خصوص تقاضای استفساریه مجلس شورای اسلامی از مجمع پیرامون طرح دو فوریتی تسهیل تسویه بدهی بدهکاران شبکه بانکی کشور، گفت: مجمع با تفسیر مصوبه خود مهلت پایان تسویه را پایان خرداد ماه اعلام کرد.
4	دکتر محسن رضایی افزود: نظر تفسیری مجمع تشخیص مصلحت نظام به شرح زیر به مجلس ابلاغ شد: «با توجه به مفاد مذاکرات صحن مجمع و تبصره ماده واحده این قانون، مهلت لازم برای مراجعه مشمولان مصوبه ياد شده به بانکها و موسسات اعتباری، از زمان صدور دستورالعمل بانک مرکزی قریب سه ماه تشخیص داده شده بود.
5	لذا مهلت مذکور تا پایان خرداد ۱۳۹۹ ادامه خواهد داشت.
6	»شایان ذکر است مجمع تشخیص مصلحت نظام بیستم آذرماه۱۳۹۸ قانون تسهیل تسویه بدهی بدهکاران شبکه بانکی کشور را با دستورالعمل بانک مرکزی و انجام اصلاحاتی به تصویب رساند.
7	منبع:اداره کل روابط عمومی مجمع
