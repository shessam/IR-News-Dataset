sobhane2###nan###http://sobhanehonline.com/fa/news/203974/دستگیری-شرور-محله‌ی-خراسان###گوناگون###2019-11-12 19:38:00###۲۰۳۹۷۴###['دستگیری', 'شرور', 'خراسان']
1
1	رئیس پایگاه ششم پلیس امنیت عمومی پایتخت از بازداشت شروری خبر داد که با قدرت نمایی با سلاح سرد، باعث ایجاد رعب و وحشت شهروندان محله خراسان شده بود.
2	سرهنگ یعقوبعلی رجبیان در تشریح این خبر گفت: تعدادی از اهالی محله خراسان شکایتی را مبنی بر نزاع، درگیری و ایجاد رعب و وحشت با سلاح سرد توسط فرد شروری طرح کردند که به دفعات متعدد نظم عمومی منطقه را بر هم زده بود.
3	این مقام انتظامی عنوان داشت: با دریافت شکایت تیمی از ماموران پایگاه ششم پلیس امنیت عمومی فاتب بررسی موضوع را بر عهده گرفتند و به سرعت برای دستگیری متهم وارد عمل شدند.
4	وی بیان داشت: در تحقیقات پلیسی، مخفیگاه فرد شرور در حوالی خیابان غیاثی شناسایی و پس از هماهنگی با مقام قضائی، ماموران موفق شدند متهم را در عصر بیستم آبان ماه وی دستگیر و مخفیگاه وی را مورد بررسی قرار دهند.
5	رجبیان افزود: در بازرسی از مخفگیاه این فرد شرور چند قبضه سلاح سرد و تجهیزات دفاعی از قبیل گاز اشک آور، شوکر و غیره.
6	کشف و متهم به همراه تجهیزات کشف شده به پایگاه ششم این پلیس منتقل شد.
7	رجبیان با اشاره به اینکه این فرد شرور از اراذل و اوباش سابقه دار شهر تهران است، گفت: در حال حاضر متهم با قرار وثیقه برای تحقیقات کمیلی در اختیار پلیس امنیت قرار دارد.
8	رئیس پایگاه ششم پلیس امنیت عمومی پایتخت خاطرنشان کرد: پلیس با اقتدار تمام با افرادی که نظم وامنیت عمومی را برای سایر شهروندان بر هم می زند برخورد قاطع و قانونی خواهد کرد.
9	منبع:مهر
