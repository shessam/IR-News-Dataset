tabnak_data###اگر در کشور تسهیلاتی وجود دارد اولویت با تولید است/باید به تولیدکننده تسهیلات داد نه دلالی###https://www.tabnak.ir/fa/news/953397/اگر-در-کشور-تسهیلاتی-وجود-دارد-اولویت-با-تولید-استباید-به-تولیدکننده-تسهیلات-داد-نه-دلالی###['اجتماعی', 'اجتماعی']###2020-01-21 11:06:00###۹۵۳۳۹۷###['رئیس قوه قضاییه', 'تسهیلات', 'الویت', 'تولیدکننده', 'دلالی', 'رئیسی']
50
1	آیت الله رئیسی در ادامه بیان کرد: نیروی انتظامی با سه شرط اساسی مهربانی، اقتدار و تدبیر کارش را انجام می‌دهد که این سه اصل نه فقط برای نیروی انتظامی بلکه برای قضات هم ضروری است و باید کار آن‌ها همراه با مهربانی، قانونمداری و قوت و اقتدار و تدبیر صورت گیرد.
2	وی با بیان اینکه حتما تلاش‌های ایجابی مقدم بر اقدامات سلبی است، شرط موفقیت در ایجاد امنیت اقتصادی را همکاری و همراهی همه بخش‌ها برای ایجاد امنیت دانست.
3	رئیس قوه قضاییه خاطرنشان کرد: همه اجزای اقتصادی در حوزه‌های مختلف، مجریان، دست اندرکاران و فعالان اقتصادی باید نقش ایفا کنند تا امنیت اقتصادی ایجاد شود و تنها با یک بخش کار صورت نمی‌گیرد و همه بخش‌ها باید در این رابطه نقش ایفا نمایند.
4	رئیس قوه قضاییه در ادامه افزود: جرائم اقتصادی، پولشویی، جرائم مالیاتی، قاچاق کالا و نوعی از جرائم که از آن‌ها تحت عنوان فساد اقتصادی یاد می‌کنیم، برای رونق اقتصادی مضر است و حساسیت نسبت به هرگونه کجی و امر نادرست که فضای اقتصادی را آلوده می‌کند، ضرورت دارد.
5	وی یادآور شد: نیروی انتظامی باید در این قضیه هم از ناحیه کارآفرینان و فعالان اقتصادی، هم از ناحیه دستگاه قضایی و هم از طرف همه بخش‌ها حمایت شود تا بتواند فضا را با همکاری خود فعالان اقتصادی به فضای امن و فضای فعالیت و تحرک، تبدیل کند.
6	آیت الله رئیسی با اشاره به فرمایشات مقام معظم رهبری در نماز جمعه هفته گذشته که فرمودند: همه تلاش کنند تا کشور قوی شود، گفت: قوت در اقتصاد به دو امر مهم برطرف کردن موانع تولید و حمایت از تولید بستگی دارد.
7	رئیس قوه قضاییه با بیان اینکه حمایت از تولید با سخن میسر نیست، تصریح کرد: حمایت از تولید، حمایت قانونی و حمایت مالی و پولی و بانکی است.
8	اگر در کشور پولی و تسهیلاتی وجود دارد اولویت با تولید است و باید به تولید تسهیلات تعلق بگیرد نه به دلالی؛ دلالی و سوداگری، فضای تولید را دچار آسیب می‌کند.
9	آیت الله رئیسی افزود: در مواردی حق العمل کاری امری ضروری است.
10	در روند انتقال کالا از جایی به جای دیگر و از مبدا تولید به مصرف طبیعتا باید کار‌هایی صورت گیرد، در همه جای دنیا هم اینگونه است و در شرایط اقتصادی نیز تعریف شده است، ولی منظور از حمایت از تولید در بعد اقتصادی اعطای تسهیلات بانکی به تولید کننده و فعال اقتصادی است.
11	رئیس دستگاه قضا با اشاره به حمایت قضایی از تولید، تصریح کرد: اگر به هر دلیلی فعال اقتصادی دچار مشکل شد و یا با مانع مواجه گردید باید به دستگاه نظارتی مراجعه کند و دستگاه نظارتی از او حمایت و موانع را برطرف نماید.
12	وی با تاکید بر اینکه موانع تولید را باید برطرف کرد، بیان داشت: امروز با منشوری که مقام معظم رهبری در دیدار با فعالان اقتصادی ارائه داشتند، تمام ابعاد ضروری برای فعال شدن حوزه اقتصاد را بیان کردند.
13	اگر همه بخش‌های کشور خودشان را به همان منشور و باید‌ها و نباید‌هایی که رهبر معظم انقلاب فرمودند: ملتزم بدانند و به آن عمل کنند به یقین اقتصاد و تولید رونق می‌گیرد و قوت اقتصادی که دنبال آن هستیم، اتفاق می‌افتد.
14	آیت الله رئیسی با بیان اینکه قوت اقتصادی یک امر جدی است، خاطرنشان کرد: یکسری از موانع، مانع شناختن سرمایه‌ها است، سرمایه‌های مادی و طبیعی بسیار و سرمایه انسانی و نیروی متراکم جوان در کشور داریم که باید شناخته شوند و شناخت این سرمایه‌های مادی و نیروی انسانی متراکم به ویژه نیروی جوان و کارآمد می‌تواند در رونق تولید بسیار موثر باشد.
15	وی تصریح کرد: نکته دوم که می‌توان به آن اشاره کرد نگاه به دست دیگران، به خارج و بیگانه برای گره گشایی از اقتصاد و مشکلات کشور است.
16	نگاه به بیگانه داشتن و منتظر اقدام او شدن و اقتصاد را شرطی کردن؛ به شرطی که او امضا کند، به شرطی که او موافقت کند، به شرطی که او لبخند بزند، خطا است.
17	رئیس قوه قضاییه با تاکید براینکه اقتصاد باید در تعامل با همه کشور‌ها باشد گفت: رویه ما تعامل با دنیا است، مگر کشور‌هایی که با ما دشمنی می‌ورزند.
18	در اقتصاد هم همینطور است؛ باید با همه تعامل کرد، اما منتظر لبخند دیگران نباید شد.
19	منتظر اقدام و اراده دیگران نباید شد؛ نباید اقتصادمان را شرطی کنیم که دیگران تصمیم بگیرند.
20	تجربه نشان داده که نباید به دیگران اعتماد کرد و باید روی پای خود بایستیم.
21	رییس دستگاه قضا تصریح کرد: باید به داشته‌های بسیاری که در این کشور وجود دارد و به دستان توانای فعالان اقتصادی اعتماد کرد.
22	در عرصه‌های پیچیده‌ای که دشمن تصور نمی‌کرد این افراد در عرصه‌های مختلف وارد شدند و موفقیت کسب کردند.
23	وی با اشاره به هشدار مقام معظم رهبری در مورد متکی بودن اقتصاد به نفت، گفت: این موضوع نمی‌گذارد فعالیت بایسته در کشور صورت گیرد، باید با توجه به امکانات، تمهیدات اقتصادی صورت گیرد تا مشکلات توسط بازوان توانایی که در این میدان می‌توانند کارآفرینی و فعالیت کنند، حل شوند.
24	آیت الله رئیسی با اشاره به موضوع جذابیت سرمایه گذاری در اقدامات سوداگرانه به جای سرمایه گذاری در کار‌های مولد و اقتصادی که ایجاد سرمایه برای کشور می‌کند، بیان داشت: اگر سرمایه و نقدینگی به سمت تولید برود، نگرانی وجود نخواهد داشت، ولی اگر به سمت دلالی برود حتما برای کشور دچار مشکل می‌کند.
25	رئیس قوه قضاییه با بیان اینکه واردات بی رویه و قاچاق کالا، تولید کننده را بی انگیزه می‌کند، به موضوع مبارزه با فساد اشاره کرد و گفت: در جلسه‌ای در تبریز تاکید کردم که اگر بروکراسی اداری دادن مجوز‌های لازم را تسهیل کند، هیچ کارآفرین، سرمایه گذار و فعال اقتصادی آماده برای رشوه دادن نیست.
26	وی ادامه داد: تسهیل و شفاف کردن امور، جلوی بسیاری از مفاسد اداری را می‌گیرد.
27	ما نمی‌خواهیم هر روز در دستگاه قضایی شاهد ایجاد یک پرونده باشیم.
28	وی با بیان اینکه مردم از رشوه و روابط ناسالم اداری گله‌مند هستند، ادامه داد: تسهیل و شفاف کردن امور، جلوی بسیاری از مفاسد اقتصادی را می‌گیرد، نظام اداری سالم و کارآمدی که کارآفرین به راحتی درآن کارش را حل کند مورد پسند است.
29	آیت الله رئیسی با بیان اینکه در نظام اداری اگر سالم باشد کار به سهولت انجام می‌شود و زمینه فساد اقتصادی از بین می‌رود، گفت: در نظام اداری سالم، فعال اقتصادی می‌تواند بدون دغدغه و مشکل، کار خود را انجام دهد.
30	وی خاطرنشان کرد:به کار گرفتن سایبر در فضای خدمات راحت است، اما در ارتباط با تولید کار پیچیده‌ای است، در فضای سایبر زمان مطرح نیست و بازنشستگی و تعطیلی وجود ندارد، لذا این فضا نظام نظارتی و کنترلی خود را می‌طلبد.
31	رئیس قوه قضاییه ادامه داد: غربی‌ها و اروپایی‌ها نشان دادند که بیشتر تحت تاثیر آمریکایی‌ها هستند.
32	آمریکایی‌های می‌خواهند در فضای تولید این کنترل و نظارت در اختیار خودشان باشد تا بتوانند فضای اقتصادی دنیا را هم کنترل کنند.
33	آیت الله رئیسی افزود: امروز در ایران اسلامی با توجه به سخنان راهبردی مقام معظم رهبری در زمینه اقتصاد مقاومتی، کاری نو باید صورت گیرد؛ باید اقتصادی متکی بر داشته‌های خود، با کنترل و تحت نظامات خود داشته باشیم.
34	آمریکایی‌ها و اروپایی‌ها تحت تاثیر آمریکایی‌ها، دنبال آن هستند که اقتصاد مستقل بر اساس داشته‌های داخلی، در ایران اسلامی پا نگیرد، جنگ اقتصادی ما با آمریکا از همینجا آغاز می‌شود.
35	آیت الله رئیسی تصریح کرد: در مسئله جنگ اقتصادی، آمریکایی‌ها نمی‌خواهند اقتصاد ما روی پای خود بایستد؛ نمی‌خواهند از فناوری استفاده کنیم؛ درحالی که باید از این فناوری‌ها استفاده کرد و تولید از آن بهره‌مند شود.
36	وی ادامه داد: باید نسبت به مسایل اقتصادی در دنیا ابتکار عمل داشته باشیم، ایران اسلامی می‌خواهد اقتصادی مبتنی بر مسائل خود داشته باشد و روی پای خود بایستد؛ این همان نقطه‌ای است که من از نخبگان اقتصادی می‌خواهم امروز مساله شناسی کنند.
37	وی افزود: قطعا ما می‌توانیم؛ در هر عرصه‌ای که جوانان و زنان و مردان ما وارد شدند موفق عمل کردیم و این شعار نیست؛ در هر عرصه‌ای که ملت ما با اراده تصمیم وارد شد آن عرصه، عرصه موفقیت بوده است، اما زمانی که با تزلزل وارد شدیم و اعتقاد و باور عمیق وجود نداشت با مشکل روبرو بودیم.
38	وی افزود: امروز کشورمان در یک جنگ اقتصادی، رسانه‌ای و روانی قرار دارد، ولی ما از طریق توانایی‌هایی که خداوند به کشورمان عطا کرده است می‌توانیم با کمک فعالان اقتصادی در عرصه تولید و فناوری شرایط را کاملا متفاوت کنیم.
39	رئیس قوه قضاییه بیان داشت: این روزنه امید علیرغم همه دشمنی‌ها و مشکلات کاملا وجود دارد، امیدواریم که هم فعالان اقتصادی و هم مسئولان در حوزه‌های مختلف اجرایی، تقنینی و قضایی و عزیزانمان در حوزه انتظامی و با همکاری و مساعدت همگان، بتوان در این رابطه گام‌های بلندی را برداشت.
40	آیت‌الله رئیسی ادامه داد: برخی‌ها عنوان می‌کنند، برخورد با تعدادی در حوزه مبارزه با فساد اقتصادی، نمی‌تواند تلقی کننده برخورد با فساد باشد، در حالی که ما بار‌ها تاکید کرده‌ایم، باید ساختار‌های فسادزا حذف شود.
41	وی تاکید کرد: لازم است تولید پرونده‌ها کاهش یابد؛ کاهش تولید پرونده در کشور در گرو اصلاح ساختار‌های فسادزا است.
42	آیت الله رئیسی ادامه داد: اگر ساختار‌های فساد اصلاح شود حتماً شاهد کاهش ورودی پرونده و فساد اقتصادی خواهیم بود.
43	وی خطاب به فعالان اقتصادی گفت: بسیاری از اختلافات در بازار را خودتان حل کنید، ریش‌سفیدان بازار و تولید کنندگان خودشان مسائل درون صنف خود را حل کنند.
44	اگر اختلافی درون صنف و مجموعه تولیدی وجود دارد توسط هیئت منصفه اقتصادی حل شود.
45	رئیس قوه قضاییه افزود: هر چه پرونده کمتر به دستگاه قضایی وارد شود ما از شما تشکر خواهیم کرد، لذا اختلافات مالی مربوط به چک، سفته و اختلافات مربوط به تولید کالا، استانداردسازی و سایر مسائل، درون خود اصناف حل شود و از طرفی پلیس نیز همین را می‌خواهد.
46	آیت الله رئیسی گفت: چراکه تولید سالم و کار سالم اقتصادی در گرو مبارزه با فساد اقتصادی و ایجاد امنیت اقتصادی است.
47	رونق اقتصادی نیازمند امنیت اقتصادی است، در این رابطه بیش از همیشه و پیش از همه خود فعالان اقتصادی باید مدعی مبارزه با فساد وزمینه‌های فساد و انحراف و کژی باشند.
48	آیت الله رئیسی با اشاره به نقش و مشارکت مردم در مبارزه با ناهنجاری‌ها در حوزه اقتصادی گفت: کشور ما مبتنی بر رای، نگاه، انتخاب و نظر مردم است، در رابطه با مبارزه با پولشویی، قاچاق کالا و مبارزه با فرار مالیاتی و ناهنجاری‌ها نقش مردم و فعالان، نقش اول است و دستگاه‌های دیگر در منتها الیه هستند، این نگاه می‌تواند گره‌ها را بگشاید.
49	رئیس قوه‌قضاییه ضمن تشکر از فرماندهی نیروی انتظامی و سایر همکاران در عرصه مسائل اقتصادی گفت: امیدوارم آنچه در این جلسه مطرح شد برای رضای خدا باشد و موجب گره‌گشایی از مسائل اقتصادی و کشور شود.
50	رئیس قوه قضاییه گفت: اگر در کشور تسهیلاتی وجود دارد اولویت با تولید است، باید به تولیدکننده تسهیلات داد نه دلالی.
51	به گزارش تابناک، آیت الله رئیسی رئیس قوه قضاییه در همایش «نقش پلیس در امنیت اقتصادی و رونق تولید»، با بیان اینکه امنیت و اقتصاد دوگانه‌ای انفکاک ناپذیر است، گفت: امکان تفکیک بین امنیت و اقتصاد وجود ندارد و رونق تولید و اقتصاد باید همراه با امنیت اقتصادی باشد.
52	وی افزود: تولید کننده و کارآفرین باید با یک آرامش و امنیت، نقش مجاهدانه خود را در رونق تولید و در عرصه اقتصاد ایفا کند.
