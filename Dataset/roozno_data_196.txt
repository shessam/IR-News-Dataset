roozno_data###نشست فوری حزب الله و حشد الشعبی / آیا سید حسن نصرالله موقتا مأموریت سردار سلیمانی را بر عهده گرفته؟###http://roozno.com//fa/news/413808/نشست-فوری-حزب-الله-و-حشد-الشعبی-آیا-سید-حسن-نصرالله-موقتا-مأموریت-سردار-سلیمانی-را-بر-عهده-گرفته###[]###2020-02-16 12:28:00###۴۱۳۸۰۸###['نشست فوری', 'سید حسن نصرالله']
1@@@2
1	خبرگزاری رویترز اخیرا از چهار منبع عراقی و ایرانی، یک گزارش طولانی را پخش کرد، که براساس آن، رهبری حزب الله، نشست های فوری با همتایان خود در گروههای حشد الشعبی عراقی برگزار کرده و هدف او، اتحاد در صفوف مقاومت و پر کردن خلأ حاصل از ترور سردار سلیمانی و ابومهدی المهندس بوده است.
2	ضمن آنکه شیخ محمد الکوثرانی، نماینده حزب الله در عراق، که به سردار سلیمانی نیز نزدیک بود، این نشستها را میزبانی نموده است.
3	به گزارش روز نو : در ادامه این مطلب آمده است: این نشستهای هماهنگی بین حزب الله و گروههای حشد الشعبی، در زمان حاضر، تازه و ناگهانی نیست؛ چرا که تاسیس این گروهها، با اشراف مستقیم سردار سلیمانی، تحت عنوان مقابله با داعش و دفع خطر آن، صورت گرفت و در واقع، حزب الله لبنان و تجربه مبارزه آن با اسرائیل، که منجر به شکست رژیم اشغالگر در اشغال لبنان شد، الگوی اصلی تشکیل این گروههای عراقی بود.
4	بعید نمی دانیم که سید حسن نصرالله، در حال حاضر در جایگاه فرمانده ائتلاف قدیمی تجدید یافته بین گروههای حشد الشعبی و حزب الله لبنان شده و خلأ بزرگی که در اثر ترور سردار سلیمانی ایجاد شده است را با استفاده از کاریزما و ویژگی های برجسته خود در قدرت رهبری این گروهها، پر کند.
5	مساله مهمتر انکه سید حسن نصرالله از احترام زیادی در بین نیروهای مقاومت و فرماندهان آنها برخوردار است، که همین نکته می تواند عامل مهمی در متحد کردن انها باشد.
6	این نشستها، در راستای هماهنگی برای مرحله پس از ترور سردار سلیمانی و ابومهدی المهندس، افزایش یافت و عنوان آن، انتقام از آمریکا و پایگاههای آمریکایی، نه تنها در عراق، بلکه در منطقه خاورمیانه است.
7	برگزاری اینگونه نشستها از این حیث ضروری است که گرفتن انتقام، بدون هماهنگی های از پیش مشخص شده، ممکن نیست.
8	زمینه سازی ها برای انتقام، اماده شده است؛ چه این انتقام به شکل حمله به نیروهای آمریکایی در عراق باشد و چه در خارج آن.
9	گروههای حشدالشعبی منتظر ساعت صفر، برای شروع حملات خود به اهداف مشخص شده در جلسه های هماهنگی هستند.
10	ایران، عین الاسد آمریکایی را در غرب عراق هدف گرفت و بخش بزرگی از آن را نابود کرد.
11	اما این تنها یک سیلی به امریکا بود.
12	سید حسن نصرالله که نبرد آزاد سازی جنوب لبنان را با کفایت عالی خود اداره کرد، حداقل برای مدتی کوتاه و موقتی، در کنار مسئولیتهای بزرگ دیگری که خود دارد، جانشین سردار سلیمانی شده و اداره جنگ علیه ایالات متحده و اسرائیل و حمایت از جنبش های مقاومت در لبنان، یمن، عراقف فلسطین و سوریه را بر عهده می گیرد.
13	اما این ساعت صفر انتقام، چه زمانی و چگونه خواهد بود؟ آیا تنها یک بار اتفاق می افتد یا در چند مرحله و چند جبهه؟به دلیل سرّی بودن این اقدام استراتژیک، دادن پاسخ قاطع به این سوالها، دشوار است؛ اما می توانیم پیش بینی کنیم که تصمیم برای پاسخ دادن به جنایت آمریکا، اتخاذ شده و ساعت صفر، نزدیک است.
