tabnak_data###آغاز رسیدگی به پرونده استرداد آسانژ به آمریکا در دادگاه انگلیس###https://www.tabnak.ir/fa/news/961521/آغاز-رسیدگی-به-پرونده-استرداد-آسانژ-به-آمریکا-در-دادگاه-انگلیس###[]###2020-02-24 21:28:00###۹۶۱۵۲۱###['آسانژ', 'آمریکا', 'استرداد']
1
1	دادگاهی در انگلیس امروز (دوشنبه) جلسات دادرسی را درخصوص مساله ضرورت استرداد جولیان آسانژ به آمریکا تقریبا یک دهه بعد از آنکه او با افشای اسناد محرمانه دولت واشنگتن باعث خشم این کشور شد، آغاز می‌کند.
2	به گزارش ایسنا، به نقل از خبرگزاری رویترز، مقامهای آمریکا از جولیان آسانژ به عنوان یک دشمن خطرناک کشور که امنیت غرب را به خطر انداخته یاد می‌کنند.
3	آسانژ با این حال می‌گوید مساله استردادش به آمریکا در پشت خود دارای انگیزه سیاسی بوده و از سوی کسانی که به دلیل افشاگری‌های وی رسوا شدند، حمایت می‌شود.
4	آمریکا، آسانژ ۴۸ ساله را بر مبنای ۱۸ فقره جرم مرتبط با دسیسه‌چینی برای هک کردن رایانه‌های دولتی و نقض قوانین جاسوسی تحت پیگرد قرار داده‌ و او در صورت محاکمه در آمریکا ممکن است با حکم مجازات چند دهه حبس روبرو شود.
5	او حدود ۱۰ ماه پیش از محل سفارت اکوادور در شهر لندن، جایی که نزدیک به هفت سال در آن پناهنده شده بود، بیرون انداخته شد و حالا وانسا باریتسر، یک قاضی انگلیسی به پرونده استرداد او به آمریکا رسیدگی می‌کند و باید استدلالها در مخالفت یا موافقت با این استرداد را بشنود.
6	جنیفر رابینسون، وکیل آسانژ می‌گوید پرونده موکلش ممکن است منجر به جرم دانستن یک سری فعالیتهایی که برای خبرنگاری تحقیقی مهم هستند بشود، در حالی که کارهای آسانژ سبب روشنگری بی سابقه درباره عملکرد آمریکا در جنگهایش در عراق و افغانستان شد.
7	او اظهار کرد: ما داریم درباره قتلهای متعدد و مدارک مربوط به جنایات جنگی صحبت می‌کنیم.
8	این اسناد یک منبع قابل توجه برای آن دسته از ما که می‌خواهیم دولت را در قبال سوءاستفاده‌هایش پاسخگو کنیم به حساب می‌آیند.
