tabnak_data###فرانسه و آمریکا اتباعشان را از «ووهان» چین خارج می‌کند###https://www.tabnak.ir/fa/news/954453/فرانسه-و-آمریکا-اتباعشان-را-از-ووهان-چین-خارج-می‌کند###[]###2020-01-25 19:15:00###۹۵۴۴۵۳###['فرانسه', 'آمریکا', 'چین']
1
1	به دنبال شیوع ویروس کرونا، فرانسه و آمریکا اتباعشان را از «ووهان» چین خارج می‌کند.
2	به گزارش خبرگزاری مهر به نقل از رویترز، کنسولگری فرانسه امروز شنبه اعلام کرد که پاریس در صدد است تا ده‌ها نفر از اتباع خود را از «ووهان» (Wuhan) واقع در چین خارج کند.
3	در پیام ایمیلی که کنسولگری فرانسه در این شهر صادر کرده، آمده است: مسئول کنسولگری با همکاری مقامات محلی قصد دارد به شهروندان فرانسوی و وابستگان چینی و خارجی خود اجازه دهد با اتوبوس از «ووهان»به «چانگ‌شا» (Changsha) منتقل شوند.
4	این درحالیست که روزنامه آمریکائی وال استریت ژورنال نیز در این باره نوشت: دولت آمریکا قرار است با استفاده از یک فروند هواپیما حدود ۲۳۰ نفر از دیپلمات ها و خانواده هایشان به همراه برخی دیگر از شهروندان آمریکایی را از «ووهان» خارج کند.
5	به گزارش خبرنگار مهر به نقل از ایندیپندنت، مقامات رسمی کشور چین پیشتر از افزایش شمارجان باختن بر اثر ابتلاء به ویروس ناشناخته کرونا خبر داده و آخرین آمار کشته شدگان را ۴۱ نفر اعلام کرده بودند.
6	براساس آمارهای رسمی این کشور، تاکنون ۱۲۸۷ نفر به ویروس کرونا مبتلا شده اند.
7	بررسی حاکی از آن است که ویروس کرونا به اروپا نیز رسیده است.
8	به طوریکه تاکنون ۳ نفر در فرانسه نیز به این ویروس مبتلا شده اند.
