roozno_data###"کرونا ویروس جدید" 5 برابر "سگ جان‌تر" از برآوردهای اولیه###http://roozno.com//fa/news/419651/کرونا-ویروس-جدید-5-برابر-سگ-جان‌تر-از-برآوردهای-اولیه###[]###2020-03-25 11:57:00###۴۱۹۶۵۱###['کرونا ویروس جدید']
1
1	نتایج یک تحقیق جدید در آمریکا نشان می‌دهد کرونا ویروس جدید می‌تواند بسیار بیشتر از برآوردهای اولیه در محیط و روی سطوح مختلف دوام بیاورد.
2	مرکز مدیریت و پیشگیری از بیماری آمریکا (CDC) اعلام کرد ویروس کرونا جدید می‌تواند روی سطوح تا 17 روز فعال باقی بماند.
3	در تحقیقی که روی 2 کشتی تفریحی "دایموند پرنسس" و "گرند پرنسس" در سواحل ژاپن و کالیفرنیا آمریکا به عمل آمده مشخص شده حتی 17 روی پس از تخلیه این کشتی‌های تفریحی مسافربری از مسافران مبتلا به ویروس کرونا، در آزمایش‌های انجام شده از روی سطوح مختلف در کابین این کشتی‌ها، ویروس فعال کرونا مشاهده شده است.
4	مرکز مدیریت و پیشگیری از بیماری آمریکا در گزارشی که در این باره منتشر کرده نوشته پیش از این تخمین زده می‌شد ویروس کرونا به طور میانگین تا 3 روز روی سطوح فعال می‌ماند اما آزمایش‌های انجام شده از کابین‌های 2 کشتی تفریحی "دایموند پرنسس" و "گرند پرنسس" در ژاپن و آمریکا نشان می‌دهد ماندگاری این ویروس در شرایط مطلوب محیطی می‌تواند 5 برابر این تخمین اولیه باشد.
5	ویروس کرونا جدید به دلیل ماندگاری بالا در محیط خارج و نیز امکان سرایت بسیار بالا، شیوعی تصاعدی در دنیا دارد و کارشناسان نگران هستند که اگر سیاست های محدودکننده و قرنطینه در سرتاسر جهان به اجرا درنیاید، این ویروس تا 1 سال آتی جمیعیتی بیش از نصف مردم کره زمین را درگیر کند.
6	یر اساس تخمین‌ها یک فرد ناقل ویروس در ظرف مدت 1 ماهه اگر قرنطینه نشود و فعالیت عادی کند، می‌تواند بیش از 400 نفر را آلوده کند، در صورتی که اگر همین فرد 1 ماه در قرنطینه باشد حداکثر 3 نفر از اطرافیان و اعضای خانواده خود را آلوده می‌کند.
7	کارشناسان بهداشتی و پزشکی با توجه به امکان سرایت و ماندگاری بالای ویروس کرونا جدید در محیط، ضدعفونی مداوم سطوح و شستشوی مکرر دست ها در طول روز را یکی از روش های مبارزه موثر با این ویروس می دانند.
