sobhane1###nan###http://sobhanehonline.com/fa/news/208347/آغاز-کلاس‌های-جبرانی-تعطیلات-آلودگی-هوا###گوناگون###2020-01-08 18:40:00###۲۰۸۳۴۷###['الودگی هوا', 'تعطیلی مدارس', 'جبرانی']
1
1	برخی مدارس دولتی شهر تهران برای جبران زمان از دست‌رفته دانش‌آموزان به دلیل تعطیلات دو هفته‌ای آلودگی هوا، کلاس‌های جبرانی را آغاز کردند.
2	تعطیلات پیش‌بینی‌نشده تا به امروز حدود دو هفته مدارس را فقط در پایتخت به تعطیلی کشانده است، این مسئله منجر به از دست دادن بخشی از زمان آموزش، دانش‌آموزان در مدارس دولتی کشور شد.
3	هم‌اکنون برخی از مدارس دولتی به‌ویژه در دوره ابتدایی به خانواده‌ها خبر داده‌اند، کلاس‌های جبرانی به‌منظور جبران ساعات آموزشی از پنجشنبه ۱۹ دی‌ماه برگزار خواهد شد.
4	پیش‌ از این برخی معلمان و خانواده‌ها می‌گفتند: موضوع مهم از دست رفتن ساعات آموزش دانش‌آموزان با این تعطیلات ناخواسته است و نتیجه آن‌هم می‌شود تدریس سریع مطالب کتاب‌های درسی بدون تعمیق یادگیری آن‌هم در کلاس‌های شلوغ مدارس دولتی که در شرایط عادی هم فرصت کافی برای تعمیق یادگیری دانش‌آموز وجود ندارد.
5	وزارت آموزش‌وپرورش نیز از برنامه‌ریزی برای جبران تعطیلات پیش‌بینی‌نشده مدارس خبر داده بود؛ رضوان حکیم‌زاده معاون آموزش ابتدایی وزارت آموزش‌وپرورش درباره برگزاری کلاس‌های جبرانی به تسنیم گفته بود:‌ در برنامه کوتاه‌مدت، یک بسته پیشنهادی را تهیه و آن را ارائه کردیم که به‌زودی توسط وزارت آموزش‌وپرورش ابلاغ خواهد شد، در این بسته پیشنهادی، موارد مختلفی همچون استفاده از ساعات جبرانی قیدشده است.
6	به گفته او با توجه به اینکه در روزهای تعطیلی دانش‌آموزان، معلمان نیز تعطیل بودند و باید این ساعات‌ازدست‌رفته آموزش به نحوی جبران شود، برگزاری کلاس‌های جبرانی با توجه به شرایط مدارس و ظرفیت‌هایی همچون استفاده از روز پنجشنبه یا اضافه کردن به ساعات آموزش در مدارس تک شیفت مدنظر است.
7	حکیم‌زاده در پاسخ به این پرسش که "هم‌اکنون این نگرانی وجود دارد که کتاب‌های درسی تمام نشود و ممکن است تدریس دروس با عجله انجام شود، آموزش‌وپرورش چه زمانی برنامه جبرانی را اعلام خواهد کرد" افزود: یادگیری معنادار هدف است و تمام کردن کتاب درسی مهم نیست، تحقق یادگیری نیاز دارد زمان‌های از دست‌رفته را جبران کنیم بنابراین مدارس باید ساعت‌های جایگزین را طراحی کنند، مدارس تک شیفت می‌توانند ساعت آموزش روزانه خود را افزایش دهند، مدارس دو شیفت نیز از ظرفیت روزهای پنجشنبه، استفاده کنند به هرحال حتماً باید زمان از دست‌رفته جبران شود.
8	منبع:تسنیم
