roozno_data###سخنگوی قوه قضاییه: ۸ نفر از زندانیان سقز، همچنان متواری هستند/ نامه هنرمندان برای آزادی محمد امامی، هنرمندانه نبود###http://roozno.com//fa/news/421958/سخنگوی-قوه-قضاییه-۸-نفر-از-زندانیان-سقز-همچنان-متواری-هستند-نامه-هنرمندان-برای-آزادی-محمد-امامی-هنرمندانه-نبود###[]###2020-04-14 13:19:00###۴۲۱۹۵۸###['سخنگو قوه قضاییه', 'زندانیان سقز']
1
1	سخنگوی قوه قضاییه: ۸ نفر از زندانیان سقز، همچنان متواری هستند/ نامه هنرمندان برای آزادی محمد امامی، هنرمندانه نبودسخنگوی قوه قضاییه در خصوص ناآرامی در زندان‌های سقز و شیراز، گفت: اکثر قریب به اتفاق زندانیان فراری از جمله تمامی زندانیانی که جرایم سنگین داشتند، با کمک ماموران و بخشی هم با کمک مردم و اطلاعاتی که خود مردم منطقه به مامورین دادند، دستگیر شدند، اما همچنان حدود ۸ نفر از جمعیت ۷۴ نفره بیرون هستند که جزء مجرمان خطرناک نیستند.
2	به گزارش روز نو ، غلامحسین اسماعیلی، سخنگوی قوه قضاییه در گفت‌وگو با برنامه پارک شهر رادیو تهران در خصوص اعطای مرخصی به زندانیان مطابق بخشنامه اخیر رییس قوه قضاییه، اظهار کرد: حدود صد هزار نفر از زندانیان توانستند در این ایام کرونایی از مرخصی بهره‌مند شوند و در کنار خانواده باشند و دغدغه‌ سلامت خود و خانواده آن‌ها کاهش یابد؛ همچنین حدود ده هزار نفر از مجموع زندانیان، مشمول عفو مقام معظم رهبری شدند و پرونده محکومیت آن‌ها خاتمه یافت.
3	وی افزود: امروزه شیوع ویروس کووید ۱۹ را در کشور‌های مختلف داریم و میزان آلودگی به ویروس و تعداد مبتلایان و جانباختگان در بسیاری از کشور‌های مدعی حقوق بشر به مراتب بیش از کشور ما است، تعداد زندانیان آن‌ها هم بیشتر است اما اهتمام آن‌ها به بهداشت زندانیان به اندازه ما نیست.
4	وی ادامه داد: یک اهتمام بسیار جدی در جهت رعایت پروتکل‌های بهداشتی در سازمان زندان‌ها انجام شد تا از ابتلای کسانی که در زندان هستند پیشگیری شود و مبتلا به ویروس نشوند.
5	سخنگوی قوه قضاییه تصریح کرد: این اقدام هم در جهت حوزه سلامت و هم در اعطای مرخصی در کشور‌های مختلف دنیا اصلا شبیه و نظیر ندارد و هیچ یک از کشورها نتوانستند چنین اقدامی انجام دهند و واقعا یک اقدام بی نظیر در نظام حکمرانی کشورها بود.
6	۸ نفر از زندانیان فراری، همچنان متواری هستنداسماعیلی در خصوص نا آرامی در زندان‌های سقز و شیراز نیز گفت: موضوع زندان سقز یک حادثه و استثنا بود؛ اقدامی درآمیخته از توطئه تعدادی از زندانیان و دو سه نفر از پرسنل حوزه زندانبانی که برخلاف جمع کثیری از زندانبانان و پرسنلی که وظیفه شناس و هوشمند هستند، به نوعی قصور و تقصیر کردند و این حادثه در آن زندان اتفاق افتاد و منجر به فرار تعدادی از زندانیان شد.
7	وی افزود: در وهله اول پرسنل مقصر حادثه، شناسایی و بازداشت شدند و با هماهنگی و انسجامی که نیرو‌های امنیتی و انتظامی داشتند و با پیگیری‌های مجدانه همکاران قضایی، اکثر قریب به اتفاق زندانیان فراری از جمله تمامی زندانیانی که جرایم سنگین داشتند، با کمک ماموران و بخشی هم با کمک مردم و اطلاعاتی که خود مردم منطقه به مامورین دادند، دستگیر شدند.
8	سخنگوی قوه قضاییه خاطرنشان کرد: در حال حاضر حدود ۸ نفر از جمعیت ۷۴ نفره بیرون هستند که جز مجرمین خطرناک نیستند.
9	در جمع زندانیان فراری چند نفری بودند که خود یا خانواده، آن‌ها را به زندان معرفی کردند و امیدواریم مابقی نیز به لحاظ اینکه محکومیت سنگین ندارند، خودشان را معرفی کنند.
10	اسماعیلی افزود: اولویت در مقام دستگیری، کسانی بود که جرایم سنگین و خشن انجام داده بودند که همه آن‌ها دستگیر شدند.
11	در زندان شیراز نیز تعدادی از زندانیان به دنبال این بودند تا ببینند آیا می‌توانند اقدامی را انجام دهند که با هوشیاری‌ها و آمادگی‌ها نتوانستند کاری انجام دهند و در آنجا حادثه مهمی رخ نداد.
12	وی در پاسخ به سوالی درباره محکومان دیه و مهریه در شرایط کرونایی و تحت تاثیر قرار گرفتن درآمد افراد و با توجه به اینکه این افراد از قوه قضاییه و دادگاه‌ها خواستار نگاه همراه با عطوفت بوده‌اند، بیان کرد: حتما این کار انجام می‌شود و نحوه اجرای محکومیت‌ها منبعث از وضعیت اقتصادی و میزان درآمد محکوم علیه است.
13	سخنگوی قوه قضاییه تصریح کرد: وقتی به هر دلیل درآمد محکوم علیه کاهش پیدا کند همکاران قضایی این توجه را دارند.
14	در جلسه هفته گذشته که ریاست قوه قضاییه با همه روسای کل دادگستری و دادستان‌های مراکز استان ها داشتند توصیه‌هایی در ارتباط با دادرسی در ایام شیوع ویروس کرونا داشتند از جمله اینکه همکاران در این شرایط را در ارتباط با محکومان مالی خصوصا محکومان غیرعمد مثل دیه و مهریه حتما عنایت لازم را داشته باشند.
15	نامه هنرمندان برای آزادی محمد امامی، هنرمندانه نبودوی در خصوص نامه برخی از چهره‌های سینمایی در مورد آزادی یکی از متهمان پرونده بانک سرمایه و صندوق ذخیره فرهنگیان نیز اظهار کرد: نامه موسوم به نامه برخی هنرمندان و سینماگران، هنرمندانه نبود؛ در این نامه از کسی که حداقل در مظان اتهامات اقتصادی است تعریف و تمجید‌هایی شده بود؛ البته حکم این پرونده هنوز صادر نشده و نمی‌توانم جزییات را اعلام کنم.
16	سخنگوی قوه قضاییه ادامه داد: نکته دوم عدم شفافیت در جمع آوری امضا‌ها بود که برخی از افراد گفتند ما اصلا امضا نکردیم یا متن دقیق را نگفته بودند.
17	نکته سوم نیز انتشار این نامه در فضای مجازی بود.
18	اگر یک جمعی نامه‌ای به یکی از مقامات می‌نویسند باید صبر کنند تا در چارچوب ضوابط قانونی و رعایت عدل و انصاف موضوع بررسی شود.
19	سخنگوی قوه قضاییه در پاسخ به این سؤال که تعدادی از مسئولان قوه قضاییه بخشی از درآمدشان را در ارتباط با کمک به آسیب دیدگان از کرونا اهدا کرده‌اند، بیان کرد: پیشگام این موضوع رهبر معظم انقلاب بودند که در فرمایشات نیمه شعبان در ارتباط با این کمک‌های مهربانانه به نیازمندان صحبت کردند.
20	بخش‌هایی از جامعه و مردم این خواسته را اجابت کردند.
21	مسئولان قوه قضاییه نیز داوطلبانه تصمیم گرفتند بیست درصد از حقوقشان را به مدت سه ماه به نیازمندان آسیب دیده از موضوع کرونا اختصاص دهند و این اقدام انجام شد و بخش های دیگری نیز می توانند به این پویش بپیوندند.
