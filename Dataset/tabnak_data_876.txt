tabnak_data###ترامپ: درباره مداخله روسیه در انتخابات ۲۰۲۰ چیزی به من گفته نشده است###https://www.tabnak.ir/fa/news/961775/ترامپ-درباره-مداخله-روسیه-در-انتخابات-۲۰۲۰-چیزی-به-من-گفته-نشده-است###[]###2020-02-25 19:21:00###۹۶۱۷۷۵###['ترامپ', 'روسیه', 'انتخابات']
1
1	رئیس‌جمهور آمریکا در جریان سفرش به هند تاکید کرد که آژانس‌های اطلاعاتی آمریکا درباره تلاش‌های مداخله‌جویانه ادعایی روسیه در انتخابات ریاست جمهوری ۲۰۲۰ به وی هیچ اطلاعاتی نداده‌اند و این عجیب است که دیگر نامزدهای انتخاباتی به نوعی پیش از وی به چنین اطلاعاتی دست یافته‌اند.
2	به گزارش ایسنا، به نقل از پایگاه خبری هیل، پیش‌تر رسانه‌های آمریکایی گزارش داده بودند که جامعه اطلاعاتی آمریکا به برخی از قانونگذاران درباره تلاش‌های ادعا شده روسیه برای مداخله در انتخابات ریاست جمهوری ۲۰۲۰ اطلاع داده‌اند اگرچه مسکو مرتبا هرگونه مداخله در امور داخلی آمریکا را رد کرده است.
3	دونالد ترامپ، رئیس جمهور آمریکا گفت: آژانس‌های اطلاعات هرگز درباره این موضوع اطلاعی به من نداده‌اند و این عجیب است که آژانس‌های اطلاعات چنین اطلاعاتی را به برنی سندرز، نامزد دموکرات‌ها در انتخابات ریاست جمهوری آمریکا داده‌اند.
4	وی ضمن اعلام اینکه این اطلاعات درباره اتهامات آژانس‌های اطلاعاتی آمریکا علیه روسیه احتمالا درز کرده، بار دیگر ادعاهای پیشین خود را تکرار کرد؛ ادعاهایی دال بر اینکه آدام شف، رئیس کمیته اطلاعات مجلس نمایندگان آمریکااحتمالا در درز این اطلاعات دست داشته است.
5	او همچنین گفت که مساله آزادی مذهب را با نارندرا مودی، نخست‌وزیر هند در میان گذاشته است.
6	وی افزود: در هند آنها کارهای بزرگی انجام می‌دهند تا آزادی مذهب را داشته باشند.
7	مودی خودش نیز خواستار آزادی مذهب است.
