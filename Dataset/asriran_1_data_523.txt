asriran_1_data###استوکس: فعلا برنمی‌گردم/ تهدیدات باشگاه اهمیت ندارد###https://www.asriran.com/fa/news/715507/استوکس-فعلا-برنمی‌گردم-تهدیدات-باشگاه-اهمیت-ندارد###['ورزشی']###2020-02-25 10:40:00###۷۱۵۵۰۷###['استوکس', 'پرسپولیس']
3
1	مهاجم ایرلندی پرسپولیس هیچ تصمیمی برای بازگشت به تمرینات این تیم ندارد.
2	به گزارش مهر، آنتونی استوکس مهاجم ایرلندی پرسپولیس که قرار بود جمعه هفته گذشته از سفر دبی برای حضور در تمرینات پرسپولیس بازگردد فعلا به تهران نیامده است تا یحیی گل محمدی مجبور به ارسال پرونده غیبت این بازیکن به کمیته انضباطی باشگاه شود.
3	با این حال مسئولان باشگاه پرسپولیس بطور مرتب با مدیر برنامه های آنتونی استوکس در ارتباط هستند تا بتوانند مهاجم خود را راضی به بازگشت از دبی کنند.
4	آنها به مهاجم ایرلندی خود اعلام کرده اند بابت غیب در تمرینات و بازی های رسمی پرسپولیس جریمه خواهد شد اما استوکس هیچ توجهی به تهدیدات باشگاه مبنی بر جریمه‌اش ندارد.
5	وی در آخرین گفتگوی خود با مدیربرنامه هایش اعلام کرده فعلا قصدی برای بازگشت به تهران ندارد و تهدیدات باشگاه را نیز نمی پذیرد.
6	استوکس معتقد است باشگاه پرسپولیس با وجود بندهای مندرج در قراردادش حق جریمه او را ندارد و این بازیکن تا زمانی که ویروس کرونا در کشور وجود دارد می تواند به تعطیلات خود ادامه دهد!ادعایی که مسئولان باشگاه پرسپولیس نپذیرفته اند اما هنوز هم قصدی برای ارجاع پرونده او به کمیته انضباطی فیفا برای اعلام شکایت رسمی از استوکس ندارند.
