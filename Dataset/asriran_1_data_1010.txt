asriran_1_data###آزادی بیش از ۵۰۰۰ زندانی در مصر به مناسبت عید فطر###https://www.asriran.com/fa/news/730196/آزادی-بیش-از-۵۰۰۰-زندانی-در-مصر-به-مناسبت-عید-فطر###['بین الملل']###2020-05-25 14:36:00###۷۳۰۱۹۶###['عید فطر', 'زندان']
3
1	رئیس جمهوری مصر به مناسبت عید سعید فطر دستور عفو و آزادی افزون بر ۵۰۰۰ زندانی را صادر کرد.
2	به گزارش ایسنا، به نوشته روزنامه فرامنطقه‌ای الشرق الأوسط، عبدالفتاح سیسی، رئیس جمهوری مصر همچنین دستور داد تا هدایای مادی در نظر گرفته شده برای فرزندان و خانواده‌های شهدا و مجروحان، در چارچوب تدابیر پیشگیرانه دولت برای حفظ امنیت شهروندان و مقابله با شیوع ویروس کرونا، در منازلشان واقع در تعدادی از استان‌های این کشور تقدیم شود.
3	سرهنگ "تامر الرفاعی"، سخنگوی نیروهای مسلح مصر گفت، این اقدام در چارچوب مشارکت عبدالفتاح سیسی، رئیس جمهوری، فرمانده عالی نیروهای مسلح در شادی فرزندان و خانواده‌های شهدا و مجروحان به مناسبت عید سعید فطر انجام می‌شود.
4	همزمان، سیسی به مناسبت عید سعید فطر حکم آزادی برخی از محکومان که شرایط عفو را دارا بودند، صادر کرد.
5	وزارت کشور مصر اعلام کرد: بخش زندان‌ها، کمیته‌هایی را برای بررسی پرونده زندانیان مصر تشکیل داد تا افراد درخور آزادی را مشخص کند.
6	فعالیت کمیته‌ها به آزادی پنج هزار و ۵۳۲ زندانی ختم شد.
7	وزارت کشور در بیانیه‌ای تاکید کرد، این امر به عنوان ادامه اجرای چارچوب‌های سیاست تنبیهی در مفهوم مدرن آن، فراهم کردن جوانب مختلف مراقبت از زندانیان و فعال‌سازی نقش اجرایی شیوه‌های آزادی محکومانی که صلاحیت ادغام در جامعه را دارند، صورت می‌گیرد.
