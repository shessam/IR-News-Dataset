asriran_1_data###ایران و آسیا در انتظار رای نهایی AFC###https://www.asriran.com/fa/news/709729/ایران-و-آسیا-در-انتظار-رای-نهایی-afc###['ورزشی']###2020-01-20 11:03:00###۷۰۹۷۲۹###['ایران', 'آسیا']
4
1	طی چند روز گذشته هر خبری پیرامون سلب میزبانی از نماینده های ایران منتشر شد جنبه غیررسمی و گمانه زنی های برخی رسانه های حاشیه خلیج فارس بود و بس.
2	به گزارش "ورزش سه"، در تمام سال های گذشته روال این گونه بود که اگر کنفدراسیون فوتبال آسیا تصمیمی در خصوص اتفاقات فوتبالی قاره کهن اتخاذ می کرد بلافاصله به صورت رسمی این تصمیم را از طریق سایت یا صفحات مجازی منتسب به خود اطلاع رسانی می کرد اما با گذشت چند روز از حواشی که پیرامون سلب میزبانی از نماینده های ایران در لیگ قهرمانان آسیا رقم خورده هیچ موضع رسمی از سوی AFC منتشر نشده است.
3	کنفدراسیون فوتبال آسیا که مقر آن در شهر کوالالامپور قرار دارد با وجود گمانه زنی ها و شایعاتی که رسانه های عربی حاشیه خلیج فارس به آن دامن زده و هر یک مدعی سلب میزبانی از نماینده های ایران در لیگ قهرمانان آسیا شدند هنوز هیچ موضع رسمی از خود در قبال این تصمیم کلیدی و سرنوشت ساز نشان نداده و کنکاش ها برای یافتن یک خبر و موضع از سوی این کنفدراسیون تا الان بی نتیجه بوده است.
4	از همین رو به اذعان بسیاری تا زمانی که کمیته اجرایی AFC به صورت رسمی موضع خود را اعلام نکند نمی توان گفت امتیاز میزبانی از ایرانی ها گرفته شده است.
5	به همین خاطر باید منتظر ماند و دید این اتفاق تا ساعات آتی رخ خواهد داد یا نه؟ جایی که چشم بسیاری از ایرانی ها همین طور فوتبالدوستان قاره کهن به سایت ای اف سی همین طور صفحات این کنفدراسیون در شبکه های مجازی دوخته شده تا در قبال میزبانی ایران اعلام رسمی صورت بگیرد.
