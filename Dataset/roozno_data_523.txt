roozno_data###موضوع بیوتروریسم را بپذیریم###http://roozno.com//fa/news/417531/موضوع-بیوتروریسم-را-بپذیریم###[]###2020-03-10 09:07:00###۴۱۷۵۳۱###['بیوتروریسم', 'فلاحت پیشه']
1@@@2@@@3
1	بیوتروریسم؛ این موضوعی است که حشمت الله فلاحت پیشه عضو کمیسیون امنیت ملی درباره ویروس کرونا در ایران مطرح کرد.
2	موضوعی که بعد از آن باقی مقامات هم آن را تکرار کردند تا نوبت به جلسه روز گذشته کمیسیون بهداشت و وزیر بهداشت رسید جلسه‌ای که در آن مدعی شدند آنچه درایران وجود دارد دونوع ویروس است یکی ویروسی که از چین آمده و دیگری ویروسی که بیوتروریسم بوده و در قالب حمله به ایران طرح ریزی شده است.
3	درباره این ادعا و قانع پذیر بودن آن به سراغ یکی از بانیان این نظریه یعنی حشمت الله فلاحت پیشه رفتیم و در این باره از او پرسیدیم.
4	به گزارش روز نو :آقای فلاحت پیشه، روز گذشته در جلسه فوق‌العاده کمیسیون و وزیر بهداشت، سخن از دونوع ویروس کرونا درایران شد؛ ویروسی که از چین آمده و ویروسی که ریشه بیوتروریسم دارد و ایران را هدف قرارداده است و اعلام کردند ویروس دوم خطرناکتر و کشنده‌تر از اولی است.
5	شما از نخستین کسانی بودید که موضوع بیوتروریسم را در باره کرونا خیلی پیش ازاین جلسه مطرح کردید.
6	شما، وزیر و همفکرانتان چه اصراری دارید تا حتی کرونا که اکنون در جهان فراگیر شده را کار دشمن و نوعی ترور قلمداد کنید؟حداقل در حوزه سیاسی، این گونه حملات مسبوق به سابقه است، به هرحال موضوع بیوتروریسم را در قالب پدافند غیر عامل تعریف می‌کنیم، اما اکنون پدافند غیر عامل ما در مسائل فیزیکی و یا اخیرا‌ آی‌تی پروژه‌هایی را دنبال می‌کند.
7	اینکه چرا بیوتروریسم را پیرامون کرونا مطرح می‌کنم سوالاتی است که برای من وجود دارد.
8	ایران جزو بهداشتی ترین مردم، حداقل در منطقه است و به جرات می‌گویم خیلی از حداقل بهداشتی که در دنیا رعایت نمی‌شود در ایران رعایت می‌شود، اما اکنون کشورما بدون اینکه ویژگی منفی خاصی داشته باشد بیشترین آمار مبتلایان روزانه در جهان پیرامون کرونا را دارد و ما بیش از هر جای دنیا هر شب به تعداد مبتلایانمان اضافه می‌شود و یکی از دغدغه‌های امروز این است که چگونه در چین، کره جنوبی و ژاپن، به یکباره کاهش حداکثری مبتلایان را داریم ولی اکنون ایران افزایش حداکثری دارد و قرار است تا پنجم فروردین همین طور درصد مبتلایان به اوج برسد، از همین‌رو نمی‌توان این موضوع را کاملا به پدیده موضوع بهداشت مرتبط دانست، من به عنوان کسی که خیلی از کشورهای منطقه و دنیا را دیدم، معتقدم ایرانیان به خاطر اینکه بخشی از سبک زندگی‌شان بهداشتی است بیشترین رعایت‌ها را دارند در حالیکه اکنون بیشترین قربانی‌ها از ایرانی‌هاست.
9	همین الان هم در بسیاری از کشورهای منطقه‌ای که با این مشکل دست به گریبان نیستند کمترین موارد بهداشتی رعایت می‌شود.
10	البته این بدان معنی نیست که ما سهل انگاری‌های مدیریتی را نبینیم، اما واقعیت این است که ما همواره در خطر حمله بیوتروریستی هستیم.
11	اگر حتی به فرض موضوع بیوتروریسم را از شما بپذیریم باز هم در این موضوع عملکرد پدافند غیرعامل مطرح است.
12	بله مطمئنا گاهی ضعف مدیریت وجود دارد.
13	پدافند غیر عامل ایران فعالیت‌هایش را در حوزه زیرساختی و عمرانی در پیش گرفته و به تازگی حوزه IT را به خاطر جنگ‌های سایبری پوشش می‌دهد، اما در حوزه بیوتروریسم کار زیادی صورت نگرفته است.
14	در این حوزه یک سازمان مستقلی نداریم، در حالیکه تا سی سال آینده بشر درگیر انواع ویروس‌هاست.
15	هیچ‌کس نتوانسته است نقش بیوتروریسم را در شکل‌دهی به ویروس‌هایی که در مقابل داروهای امروز مقاوم است انکار کند.
16	اما باهمین سوال شما بودند کسانی که در مقابل من موضوع بیوتروریسم کرونا را رد کردند تا همه چیز به گردن نظام مدیریتی بیفتد در حالیکه من اولین کسی بودم که مصاحبه کردم و گفتم کسانی که در قبال موضوع کرونا و منتقل کردنش به ایران سهل انگاری کرده‌اند حتما باید محاکمه شوند.
17	اما آن چیزی که در ایران وجود دارد این است که ما نظامی با دشمنان فراوان هستیم و باید موضوع بیوتروریسم را بپذیریم.
18	دیروز در مجلس بیان شده که ما دو نوع ویروس کرونا در ایران داریم یکی ویروسی که از چین آمده و دیگری ویروسی که بیوتروریسم است و خاص حمله ایران بوده و این دو ویروس با هم متفاوتند، اگر این موضوع را بپذیریم در این بحث تناقض به وجود می‌آید.
19	چون از یک طرف، ما در چین آمار مبتلایان به مراتب گسترده‌تر با تلفات بیشتری را شاهد بودیم، درحالیکه این کشور با مدیریت بسیار سخت و قاطع‌تر از ایران نیز با این بیماری برخورد کرد، یک شهر را قرنطینه نمود، بیمارستان‌ها ساخت و غیره.
20	اما دامنه این ویروس گسترده‌تر از ایران بود تا سرانجام مهار شد.
21	بنابراین اگر بیوتروریسمی در کار باشد باید ابتدا دامن چین را گرفته باشد نه ایران.
22	حال آنکه امروز در مجلس ویروسی که از چین آمده را ویروس متفاوت و بهتر از ویروس بیوتروریسمی که مخصوص ایران است میدانیم و از دو نوع متفاوت ویروس سخن می‌گوییم چگونه می‌توان این تناقض را پاسخ داد؟من به موضوع چین وارد نمی‌شوم.
23	البته معتقدم چین و آمریکا چالش‌های خودشان را بر سر مسائل بین المللی دارند.
24	هدف ترامپ به تعویق‌انداختن هژمونی چین به جای آمریکاست.
25	ترامپ کسی است که با سیاست‌های مختلف که بیوتروریسم هم می‌تواند شاملش باشد دراین حوزه فعالیت می‌کند.
26	در مورد کرونای چین و بیوتروریسم بودن آن خود چینی‌ها باید وارد بحث شوند.
27	اما آنچه در ایران رخ داده به هیچ وجه امری طبیعی نیست.
28	زمانی که موضوع بیوتروریسم را مطرح کردیم به من هجمه کردند اما امروز ویروس نوع دوم که ویروس بیوتروریسم است، ویروسی است که میان مسئولان در آن اجماع صورت گرفته است.
29	بیوتروریسیم یک موضوع جدی است.
30	یک واحد مستقل را برای بررسی آن می‌طلبد.
31	ایران اگر از ابتدا با نگرش بیوتروریسمی با کرونا برخورد می‌کرد حتما حاکمیتی تر، صیانتی‌تر و امنیتی تر، با این ویروس مقابله می‌شد اما ما دیدیم که خیلی احساسی با این موضوع برخورد شد که مثلا قم نباید قرنطینه شود.
32	در حالیکه الان شهرهای مختلف کشورمان را می‌بینیم که تنها خواسته شان این است که قرنطینه شوند و جالب اینکه در ایتالیا هم خود مردم هستند که خواستار قرنطینه شدن منطقه هستند چون با قرنطینه شدن تراکم نیروهای پزشکی و پرستار هم در آنجا بیشتر و متمرکز می‌شود.
33	اما ما دیدیم که در مورد قم خیلی موضوع را احساسی کردند.
34	در مورد قم هم این اتفاق افتاد.
35	همین حالا هم باید موضوع را امنیتی حاکمیتی و صیانتی ببینیم.
36	در عرصه بین الملل نظامی که دشمن دارد هر حادثه‌ای حتی اگر حادثه طبیعی هم در آن شکل می‌گیرد باید با نگاه بدبینانه به آن نگاه کند.
37	در مورد ویروس کرونا اگر در جایی دیگر هم ویروسی طبیعی بود ما باید اقدامات صیانتی و پیشگیرانه را در قالب تروریسم انجام میدادیم اما این اتفاق نیفتاد.
38	اکنون هم باید موضوع را جدی و امنیتی بدانیم.
39	تعداد فوتی‌ها و مبتلایان مسئول آن قدر زیاد است که جای سوال دارد، دلیل این امر را باید چه دانست؛ همان بیوتروریسم هدفمند که مسئولین را در نظر دارد؟ یا اینکه این موضوع بیانگر آن است که آمار فوتی‌ها و مبتلایان به صورتی است که شاهد نفوذ در بین مسئولان هم هستیم یا آنکه موارد بهداشتی در بین مسئولین رعایت نشده است؟البته نمی‌توان تحقیق نشده دراین باره صحبت کرد.
40	اما متاسفانه در میان مسئولین، به این بیماری بعضا به عنوان یک بیماری لوکس و پوپولیستی نگاه می‌کنند و حتی کرونا گیری تبدیل به پوپولیسم هم شد، بخشی از مسئولین کاملا چنین رنگ و بویی به آن دادند.
41	اتفاقا افرادی از مسئولین جان‌باختند که بیماری شان اعلام نشد، مرحوم رهبر، مرحوم شیخ الاسلام، مرحوم میرمحمدی و غیره.
42	یعنی کسانی که خبر درگذشت‌شان به کرونا درز پیدا نکرد درگذشتند اما آن‌هایی که خبر ابتلایشان رسانه‌ای شد سالم ماندند.
43	بنابراین باید بخش پوپولیسم را از این ماجرا جدا کنیم.
44	پس بخشی از این مسئولین که اعلام می‌کنند این بیماری را گرفتند در واقعیت این بیماری را نگرفتند؟حالا نمی‌خواهم اینگونه بیان کنم، اما این سوال است که چرا بسیاری از مسئولینی که فوت کردند بیماریشان اعلام نشده بود ولی آن‌هایی که اعلام شد همگی سالم ماندند.
45	ولی در مجموع باید بگویم که موضوع کرونا خیلی جدی‌تر از آن است که برخی بخواهند پوپولیستی آن را نگاه کنند.
46	من زمانی که بیوتروریسم را مطرح کردم، هدفم ترساندن نبود.
47	من یک واقعیتی را مطرح کردم.
48	اما با توجه به این دشمنان زیادی که داریم موضوع کرونا را باید دربدبینانه ترین حالت یعنی بیوتروریسم ببینیم.
49	ضمن اینکه در کنار این موضوع باید دیپلماسی کرونا را نیز فعال کنیم.
50	وزارت خارجه در شرایط کنونی وقت قهر با نهادهای بین المللی را ندارد.
51	وزارت خارجه باید در قالب نامه‌ای به شورای امنیت وظایف سازمان ملل متحد در قبال کرونا در ایران را گوشزد کند و درخواست تعلیق در تحریم‌های ایران کند و خواستار جذب بخش اعظم کمک‌های پانزده میلیارد دلاری که در سازمان‌های ملل متحد و بانک جهانی و صندوق بین المللی پول مطرح شده را داشته باشد.
52	از سویی نوع رفتار امروز ما در قبال چین نیز بسیار مهم است.
53	ایران سعی کرد تا در زمان شیوع کرونا در چین در قبال این کشور از خود پایبندی نشان دهد و اکنون بخشی از گرفتاری مردم ایران هم ناشی از همین پایبندی به چین بود، مطمئنا باید دانش و فناوری مبارزه با کرونا از چین را حتما به دست بیاوریم.
