tabnak_data###ماهاتیر محمد: درصورت حمایت پارلمان به عنوان نخست وزیر به کار بر می‌گردم###https://www.tabnak.ir/fa/news/961976/ماهاتیر-محمد-درصورت-حمایت-پارلمان-به-عنوان-نخست-وزیر-به-کار-بر-می‌گردم###[]###2020-02-26 17:00:00###۹۶۱۹۷۶###['ماهاتیر محمد', 'مالزی', 'پارلمان']
1
1	نخست وزیر موقت مالزی امروز (چهارشنبه) گفت، اگر پارلمان از وی حمایت کند، به کارش به عنوان نخست وزیر کشور بر می‌گردد و زمام دولت را به دست می‌گیرد.
2	به گزارش ایسنا، به نقل از خبرگزاری رویترز، ماهاتیر محمد، نخست وزیر مستعفی مالزی همچنین گفت، می‌خواهد دولتی تشکیل دهد که با هیچ حزب سیاسی متحد نباشد.
3	وی همچنین بابت ناآرامی سیاسی در کشور در نتیجه استعفای ناخواسته اش در روز دوشنبه عذرخواهی کرد.
4	نخست وزیر موقت مالزی در یک سخنرانی تلویزیونی گفت: من دولتی را پیشنهاد دادم که به هیچ حزبی وابسته نیست و تنها اولویت‌هایش منافع کشور است.
5	این اظهارات از سوی ماهاتیر محمد در حالی مطرح شده که حامیان انور ابراهیم گفتند وی به دنبال نخست وزیری است.
6	کشمکش بین انور ابراهیم و ماهاتیر محمد سیاست در این کشور جنوب شرق آسیا را برای بیش از دو دهه شکل داده و تنش های بین دو طرف عامل بحران کنونی است.
7	انور ابراهیم پس از دیدار با پادشاه مالزی گفت: همه چیز خوب پیش می رود.
8	اختیار در دست پادشاه است.
9	به همین دلیل من اوضاع و امور را تمام و کمال به دست پادشاه می سپارم.
10	پادشاه مالزی امروز (چهارشنبه) با قانونگذاران برای دومین بار به منظور حل خلاء سیاسی در کشور در نتیجه استعفای نخست وزیر رایزنی‌های غیرمعمولی داشت.
11	حکم پادشاه در مالزی تشریفاتی است اما می تواند فردی را با حمایت اکثریت در پارلمان به عنوان نخست وزیر تصویب کند.
12	سلطان عبدالله سلطان احمد شاه، پادشاه مالزی روز سه شنبه با ۸۳ قانونگذار این کشور دیدار کرد و با ۱۳۹ قانونگذار دیگر به منظور تعیین اینکه چه کسی را قانونگذاران به عنوان نخست وزیر جدید حمایت کنند و آیا قانونگذاران می خواهند انتخابات جدید برگزار شود یا خیر، رایزنی کرد.
13	ماهاتیر محمد ۹۴ ساله به عنوان نخست وزیر و رهبری حزب برساتو استعفا کرد؛‌ اقدامی که به گفته متحدانش اعتراض به طرح حزب برای همکاری با دولت فاسد سابق است.
14	ماهاتیر محمد بعد از آن تصمیم به استعفا گرفت که گزارش شد جدال سیاسی در داخل ائتلاف میان حزب وی و حزب انور ابراهیم که قرار بود در آینده نزدیک نخست وزیر جدید مالزی شود، بالا گرفته است.
15	رسانه‌ها گزارش دادند که حامیان ماهاتیر محمد در داخل این ائتلاف برای کنار گذاشتن حزب انور ابراهیم از ائتلاف حاکم تلاش کرده‌اند.
16	این در حالی است که انور ابراهیم قبل از انتخابات ۲۰۱۸ با ماهاتیر محمد بر سر جانشینی وی در نخست وزیری توافق کرده بود.
17	پادشاه مالزی نیز در پاسخ به استعفای ماهاتیر محمد گفته است که این استعفا را می‌پذیرد اما از او می‌خواهد فعلا به عنوان نخست وزیر موقت به کارش ادامه دهد.
18	این حزب پیشتر خبر کنار رفتن ماهاتیر محمد از رهبری حزب را اعلام کرده بود.
19	حزب انور ابراهیم حامیان ماهاتیر محمد را به سازماندهی یک "کودتای خودی‌ها" متهم کرد.
20	انور ابراهیم یکشنبه شب حامیان ماهاتیر محمد و عده ای از اعضای حزب خودش را متهم به "خیانت" به خود کرد.
21	انور ابراهیم دوشنبه یک نشست شتابزده با ماهاتیر محمد تشکیل داد و بعد از این نشست گفت، هنوز شانس برقراری یک صلح موقت در داخل ائتلاف حاکم وجود دارد.
22	او به حامیانش گفت که نشستش با ماهاتیر محمد "بسیار خوب" بوده و تحت تاثیر "نگرش" و موضعش در مخالفت با کسانی که به دنبال غصب قدرت بدون یک دستور کار هستند قرار گرفته است.
23	ماهاتیر محمد ماه مه ۲۰۱۸ برای بار دوم بعنوان نخست وزیر مالزی انتخاب شد.
