roozno_data###وزارت بهداشت: ۶۶۲۲۰ مبتلا، ۳۲۳۰۹ بهبودیافته و ۴۱۱۰ فوتی کرونا###http://roozno.com//fa/news/421282/وزارت-بهداشت-۶۶۲۲۰-مبتلا-۳۲۳۰۹-بهبودیافته-و-۴۱۱۰-فوتی-کرونا###[]###2020-04-09 23:00:00###۴۲۱۲۸۲###['وزارت بهداشت']
1
1	براساس اعلام وزارت بهداشت در پنجاهمین روز از شیوع کرونا در کشور ۶۶۲۲۰ نفر به این بیماری مبتلا شده‌اند که از این تعداد ۴۱۱۰ نفر فوت شده و ۳۲۳۰۹ نفر بهبود یافته‌اند.
2	براساس اعلام وزارت بهداشت در پنجاهمین روز از شیوع کرونا در کشور ۶۶۲۲۰ نفر به این بیماری مبتلا شده‌اند که از این تعداد ۴۱۱۰ نفر فوت شده و ۳۲۳۰۹ نفر بهبود یافته‌اند.
3	معاون بهداشت وزارت بهداشت از غربالگری ۷۰ میلیون و دویست و پنجاه هزار نفر از هموطنان در قالب بسیج ملی مقابله با کرونا تا ظهر امروز خبر داده و گفته است؛ از این تعداد به میزان ۱۶ میلیون و هشتصد هزار نفر از افراد زیر ۱۵ سال و تعداد ۵ میلیون و ششصد هزار نفر افراد بالای ۶۰ سال طی این مدت غربالگری شدند.
4	فرمانده ستاد مقابله با کرونا در کلانشهر تهران نیز اعلام کرده است؛ اگر بصورت غیرضروری در سطح شهر حضور یابیم بار ناشی از این حضور به طور متوسط بین ۱۴۵ روز بعد در قالب افزایش مراجعان در بیمارستانها مشخص می شود و دو هفته بعد نیز بصورت موارد خیلی بدحال خود را در بخش های ویژه نشان می دهد.
5	پس همچنان باید در منزل بمانیم و از ترددهای غیرضروری خودداری کنیم.
6	آمار مبتلایان به بیماری کووید ۱۹ به ۶۶۲۲۰ نفر رسید«کیانوش جهانپور» سخنگوی وزارت بهداشت اعلام کرد: از دیروز تا امروز ۲۱ فروردین ۱۳۹۹ و بر اساس معیارهای قطعی تشخیصی ۱۶۳۴ بیمار جدید مبتلا به کووید۱۹ در کشور شناسایی شد.
7	با احتساب موارد جدید، مجموع بیماران کووید ۱۹ در کشور به ۶۶۲۲۰ نفر رسید.
8	جهانپور افزود: متاسفانه در طول ۲۴ ساعت گذشته، ۱۱۷ بیمار کووید۱۹ جان خود را از دست دادند و در مجموع تاکنون ۴۱۱۰ نفر از بیماران، جان خود را از دست داده اند و دیگر در بین ما نیستند.
9	خوشبختانه روند بهبود یافتگان سرعت بالایی گرفته و تا کنون ۳۲۳۰۹ نفر از بیماران، بهبود یافته و ترخیص شده اند.
10	وی تصریح کرد: ۳۹۱۸ نفر از بیماران مبتلا به کووید۱۹ در وضعیت شدید این بیماری تحت مراقبت قرار دارند.
11	همچنین تاکنون ۲۳۱ هزار و ۳۹۳ آزمایش تشخیص کووید۱۹ در کشور انجام شده است.
12	تداوم مرگ و میرهای ناشی از بیماری کرونا نگران کننده است«مسعود مردانی» عضو کمیته کشوری بیماری های عفونی وزارت بهداشت در گفت‌وگو با خبرنگار ایلنا، در پاسخ به این پرسش که آیا رفتار ویروس کرونا، در کشور ما نسبت به چین تفاوتی دارد؟ گفت: تئوری این است که ویروس کووید ۱۹، دو نوع s و L دارد.
13	زمانی که L برجسته شود، بیشتر با مرگ ‌و میر همراه است.
14	بیش‌تر افرادی که نجات پیدا می‌کنند، دارای ژن S هستند.
15	البته صحت و سقم این اخبار باید در مطالعات چند اپیدمی بررسی شود.
16	مردانی گفت: ما همچنان مرگ و میر داریم و نگرانی باید وجود داشته باشد.
17	وقتی گیلان اوضاع بحرانی داشت، بسیاری از افراد به این استان سفر کردند.
18	اگر بخواهیم با صحبت‌های نابجا به مردم امید واهی بدهیم، مردم از ما جلوتر می‌روند و بحران را درک نمی‌کنند.
19	وی بیان کرد: آنگونه که در انستیتو پاستور فیبوژنتیک ویروس را بررسی کردند، ویروسی که در کشور ما وجود دارد، همان ویروس بومی ووهان است.
20	البته مشکل ویروس در چین رفع شد، به این دلیل که آن‌ها کار علمی کردند، به موقع بیمارستان هزار تخت‌خوابی زدند، به موقع قرنطینه کردند، اما ما اینجا تا یک بیمارستان تاسیس کنیم، چندین سال طول می‌کشد.
21	عضو کمیته کشوری بیماری‌های عفونی وزارت بهداشت گفت: با توجه به اینکه دیگر زمان قرنطینه گذشته است، رعایت مسائل بهداشتی، شستن دست، ضدعفونی و تعطیلی ادارات بهترین کار برای مقابله با کروناست.
22	درباره نحوه ارزیابی دانش‌آموزان ابتدایی به جمع‌بندی نهایی نرسیده‌ایم«رضوان حکیم زاده» معاون آموزش ابتدایی آموزش و پرورش در گفت‌وگو با خبرنگار ایلنا، درباره ارزیابی دانش آموزان مقطع ابتدایی که به صورت توصیفی است، توضیح داد: این مساله جمع بندی نهایی نشده است و از سوی شورای عالی آموزش و پرورش اعلام خواهد شد.
23	شرایط در حال حاضر به گونه‌ای نیست که بتوانیم چیزی را با قطعیت اعلام کنیم.
24	وی ادامه داد: با توجه به فعالیت‌هایی که معلمان ما از آغاز تعطیلی مدارس انجام دادند، این مساله برای ما بسیار حائز اهمیت است که بدانیم فعالیت‌های معلمان منجر به نتیجه بوده است.
25	در این میان آموزش و پرورش نیز اقدامات تکمیلی خود را انجام خواهد داد و به طور منسجم و هماهنگ فعالیت‌های فضای مجازی را مدیریت و نظارت خواهد کرد.
26	معاون وزیر آموزش و پرورش گفت: حفظ سلامت دانش آموزان و همچنین حفظ آرامش روانی خانواده‌ها برای ما بسیار مهم است.
27	در عین حال تا جایی که ممکن است تلاش می‌کنیم، محتوای درسی را به دانش آموزان ارائه دهیم.
28	حکیم زاده در پاسخ به این سوال که چند درصد از محتوای درسی مقاطع ابتدایی آموزش داده شده است؟ گفت: ما در حال بررسی این مساله هستیم، زیرا شرایط استان‌های مختلف با یکدیگر متفاوت است، از طرفی دانش آموزان هم در استان‌ها شرایط مختلفی دارند از این رو تلاش شده تا اقدمات متنوعی صورت بگیرد تا هیچ دانش آموزی از درس جا نماند.
29	وی خاطرنشان کرد: شاید در برخی نقاط دسترسی به اینترنت و تلویزیون ممکن نباشد و چون این دسترسی وجود ندارد، بسته‌های آموزشی از طریق راهبران آموزشی تهیه شده تا به دست دانش آموزان آن مناطق برسد.
30	برای ما همه دانش آموزان مهم هستند.
31	حکیم زاده با تاکید بر یادگیری قابل قبول دانش‌آموزان گفت: این امر برای ما مهم است که دانش آموزان با توجه به شرایط متفاوتی که دارند، همگی به یک سطح قابل قبولی از یادگیری دست پیدا کنند.
32	اکنون ما در حال جمع آوری یک سری گزارشات از وضعیت استان‌ها هستیم که به محض تکمیل شدن آن، درباره اقدامات بعدی تصمیم گیری می‌کنیم.
33	معاون آموزش ابتدایی وزارت آموزش و پرورش گفت: در همه استان‌ها بخشی از دانش آموزان به اینترنت و تلویزیون دسترسی دارند و بخشی دیگر هم ندارند.
34	از این رو ما دستورالعملی را ابلاغ کردیم که طی آن دستور العمل خواستیم هر منطقه و هر مدرسه در دوره‌های ابتدایی و متوسطه از وضعیت دانش‌آموزانی که به اینترنت و تلویزیون دسترسی ندارند، آمارگیری به عمل آورد و لیست دانش آموزان را استخراج کند.
35	اکنون این اقدامات در حال نهایی شدن است تا ما بدانیم دقیقا اقدامات جبرانی را برای چه دانش آموزانی باید انجام دهیم.
36	معاون وزیر آموزش و پرورش در پایان اظهار داشت: برخی استان‌ها مانند چهار محال و بختیاری این اسامی را کاملا احصا کرده‌اند، یعنی آمار دقیق دانش آموزانی که به هیچ فناوری، تلویزیون و اینترنت دسترسی ندارند را جمع آوری کردند و اقدامات جبرانی را برایشان انجام دادند.
37	ما به دیگر استان‌ها این دستورالعمل را ارسال کردیم و قرار شده آنها اطلاعات لازم را به ما بدهند.
38	چیزی که برای ما خیلی اهمیت دارد این است که علی الرغم تمام این تنوع شرایط همه استان‌ها تلاش‌های فوق العاده خوبی داشتند تا دانش آموزان را تحت پوشش خدمات و جریان آموزشی قرار بدهند.
39	نیازمند یک وحدت رویه در این شرایط هستیم«قاسم میرزائی نیکو» عضو کمیسیون شوراها و امور داخلی مجلس در گفت و گو با خبرنگار ایلنا معتقد است: اکنون همه در این اصل مشترک هستند که شرایط نرمال نیست که همه چیز به وضعیت عادی خود بازگردد، بلکه ممکن است بدتر و حادتر نیز بشود، بنابراین فاصله گذاری اجتماعی و تقسیم بندی محدودیت برای بخش های مختلف از نیازها و ضروریاتی است که همه باید به آن اهتمام بورزند.
40	او می گوید که نحوه چگونگی این اقدام برمنبای ابلاغ سیاست های کلان است و ادامه می دهد: وقتی دولت می گوید دو سوم کارمندان سر کار حاضر شوند، این افراد خود به خود با استفاده از ناوگان حمل ونقل عمومی وارد جریان شلوغی می شوند، چرا که همه خودروی شخصی ندارند و این یک عملی است که نزدیکی افراد به همدیگر و ترافیک و شلوغی به همراه دارد.
41	میرزایی نیکو با تاکید بر اینکه نیازمند یک وحدت رویه در این شرایط هستیم به مساله تامین مالی در شرایط شیوع کرونا اشاره می کند و می گوید: این قضیه نیازمند تامین مالی است و دولت به دنبال این است که اقتصاد را که رکن اصلی برطرف کردن گرفتاری های مردم است، مدیریت کند.
42	عضو کمیسیون شوراها و امور داخلی مجلس تاکید دارد که ادارات باید به سمت دورکاری بیشتر بروند و ادامه می دهد: اگر این اصل انجام شود خیلی از موارد دیگر و شلوغی ها که در پی آن به وجود می آید از بین می رود.
43	«زهرا نژاد بهرام» عضو هیات رئیسه شورای شهر تهران معتقد است به نسبت تعطیلات عید تهران شلوغ تر شده است، اما شهر شلوغ نیست و تعداد محدودی از افراد آن هم به ضرورت کار در خیابان ها هستند.
44	او در گفت و گو با خبرنگار ایلنا می گوید: از طرفی به مردم توصیه کردیم از خودروهای عمومی استفاده نکنند و اکثرا با خودروی شخصی در شهر هستند، طرح ترافیک هم برداشته شد تا مشکلی وجود نداشته باشد و ادارات نیز باز هستند و در این شرایط طبیعی است که خودروی بیشتری در سطح شهر بینیم.
45	این شرایط طبیعی تهران در مقایسه با سال های قبل نیست، اما آمار تردد در شهر به نسبت ایام عید افزایش یافته است.
46	شلوغی شهر به سیاست های اتخاذ شده باز می گرددنژاد بهرام در پاسخ به این سوال که چرا با وجود لغو چند روزه طرح، ترافیک ناوگان حمل ونقل عمومی به نسبت تعطیلات عید شلوغ تر شده و این در حالی است که طرح فاصله گذاری اجتماعی هنوز به پایان نرسیده می گوید: تردد در مترو به نسبت سال گذشته 50 درصد کاهش داشته است، اما با این وجود شاهد تجمع هستیم که منکر آن نمی شویم و این به سیاست های کلان ستاد مبارزه با کرونا باز می گردد.
47	ما پیشنهادات خود را مطرح می کنیم اما تصمیم گیرنده اصلی ستاد است.
48	او می افزاید: شورای شهر در ایام عید پیشنهاد تعطیلی ناوگان حمل و نقل عمومی را مطرح کرد و یا اینکه طرحی برای جلوگیری از شلوغی در این ناوگان اجرایی شود، اما تعطیلی ناوگان حمل و نقل عمومی مردود شد و تنها به تغییر سرفاصله حرکت مترو و اتوبوس ها بسنده شد.
49	عضو هیات رئیسه شورای شهر به نقل از مدیرعامل شرکت متروی تهران می گوید: طی صحبتی که با مدیرعامل شرکت بهره برداری مترو داشتم ایشان معتقدند که ایستگاه ها گذری هستند و یک عده سوار می شوند و یک عده پیاده می شوند و هرچقدر هم که بخواهیم آن را کنترل کنیم امکان پذیر نیست.
50	نژادبهرام می گوید با این مساله موافقم که گاهی برای اجرا نکردن اقدامی می گویند نمی شود اما درباره این موضوع خاص پیشنهادات خود را ارائه می دهیم و آنهایی که در آن محیط مشغول به کار هستند باید نظر نهائی را بدهند.
51	او می گوید به نظر خیلی نیازی به آزمون و خطا نیست و تجربه دنیا خیلی به ما کمک می کند چرا که مبنی بر این است که خودقرنطینگی را جدی بگیریم و الزامی کنیم.
52	نژادبهرام که به آغاز به کار مجدد دو سوم از کارمندان دولت منتقد است، ادامه می دهد: مگر کرونا رخت بربسته است که می گوییم دو سوم کارمندان سر کار حاضر شوند؟ آیا سیستم بهداشتی و درمانی کشور به این جمع بندی رسیده است که شیوع کرونا کاهش یافته است که مجددا می خواهیم تجمع را در معابر و ادارات و ناوگان حمل ونقل عمومی افزایش دهیم؟ هر چقدر هم که بگوییم مردم از خودروی شخصی استفاده کند، تنها می توانیم مساله را تقلیل دهیم، اما خیلی از مردم خودروی شخصی ندارند و از ناوگان حمل ونقل عمومی استفاده می کنند.
53	قرار نبود شهر انقدر شلوغ باشد!او که معتقد است مدام انتظارات را به مدیریت شهری برمی گردانیم به تصمیم گیری نهایی در ستاد مبارزه با کرونا اشاره می کند و می گوید: مدیریت شهری تنها در برابر اقداماتی که ستاد کرونا تصمیم می گیرد راهکار ارائه می دهد.
54	ما که نمی دانستیم قرار است از دو سوم کارمندان در محل کار حاضر شوند، در مورد زمان قرنطنیه و اتمام شرایط هم هیچ سناریویی مطرح نیست، لذا آزمون و خطا با توجه به شرایط مطرح است.
55	تجارب دنیا نشان می دهد قرنطینه شدت شیوع را کاهش داده است و هر کشوری به آن اجرا نکرده، با رشد شیوع روبرو شده است و دنیا با آزمون و خطا درباره این ویروس روبرو است و این تنها متعلق به ایران نیست.
56	ما در جریان تصمیم گیری نهایی نیسیتم و نمی دانیم دولت چه زمانی می خواهد ادارات را به شرایط عادی بازگرداند.
57	او ادامه می دهد: ما در گذشته نیز با جابجایی مردم توسط اتوبوس ها مشکل داشتیم و مگر مدیریت شهری چه کار خارق العاده ای می تواند بکند جز اینکه مدیریت کند؟ قرار نبود شهر آنقدر شلوغ باشد و یکباره دیدیم از شنبه جمع کثیری از شهروندان در سطح شهر حضور یافتند و بلافاصله با حداکثر ظرفیت ناوگان ما در حال کار است.
58	تهران مدیریت واحد، منسجم و هماهنگ نداردنژاد بهرام با اشاره به عدم پذیرش پیشنهاد تعطیلی حمل و نقل عمومی توسط ستاد کرونا می گوید: ما به تنهایی تصمیم گیر نیستیم و این شهر مدیریت واحد، منسجم و هماهنگ ندارد و دستگاه های مختلف در آن نظرات مختلف می دهند.
59	طبیعتا باید در این شرایط یک شورای هماهنگی وجود داشته باشد که اکنون ستاد کرونا است.
60	نظر ما تعطیلی است و نظر ستاد اینگونه نیست و با این شرایط ما حداکثر ناوگان را به کار می گیریم.
61	تنها راه این است که میزان مراجعه به مترو و اتوبوس کمتر باشد و پیشنهاد برداشتن طرح ترافیک را مطرح کردیم، اما این طرح تا 20 فروردین است، پس از آن نمی دانیم چه می شود؟ آیا شیوع بیماری در حدی کنترل شده است که بخواهیم فعالیت ها را به حالت عادی برگردانیم و از اقدامات بازدارنده عقب بنشینیم؟او می گوید: ابزارهای مدیریت شهری محدود است و به همین طرح ترافیک و ناوگان حمل و نقل عمومی بازمی گردد؛ ما هم نمی توانیم به مردم بگوییم در خیابان ها حضور نداشته باشند.
62	ما کارکنان خودمان را دورکار کردیم و حداقل حضور را برای آنها منظور کردیم.
63	شهرداری مقصر نیست؛ ظرفیت همین قدر است!نژادبهرام در پاسخ به این سوال که در این شرایط تنها بسنده کردن به تعطیلی مترو و تغییر سرفاصله حرکت کافی نبود و با توجه به عبور و مرور در ناوگان، باید سناریوهای مختلف نوشته و به صورت پایلوت به اجرا گذاشته می شد تا در هر ایستگاه و هر قسمتی به حداقل حضور جمعیت رسید می گوید: ظرفیت ما همین میزان است و سناریوهای مختلفی در کمیسیون عمران و حمل ونقل و شهرداری به طور مداوم مطرح شده است، اما ظرفیت همین است، آیا از این بیشتر که به دنبال تعطیلی مترو بودیم؟!
64	با همین سناریو نتوانستیم به جواب برسیم.
65	الان هم اگر ادارات باز باشد و مردم به همان روال بخواهند سر کار حاضر شوند، شهرداری مقصر نیست، نه اینکه مقصر نباشد، بلکه نمی تواند کاری کند، چرا که ابزاری ندارد.
66	سردرگمی نداریم، مرحله به مرحله تصمیم می گیریم«یوسف حجت» سرپرست معاونت حمل و نقل عمومی شهرداری تهران در گفت و گو با خبرنگار ایلنا معتقد است: سردرگمی وجود ندارد و مرحله به مرحله در حال تصمیم گیری هستند.
67	در تاکسیرانی تصمیم گرفتیم سه نفر بیشتر سوار تاکسی نشوند که تصمیم خوبی است و از این بهتر چه اتفاقی می خواستید بیفتد؟!او درباره ایده اتوبوسرانی مبنی بر اینکه مسافران در صندلی اتوبوس ها یک در میان بنشینند و نحوه ایستادن افراد در اتوبوس مشخص شود، می گوید: این الگویی است که در کشورهای دیگر مطرح شده است و مساله مهم این است که اگر مسافری برای اتوبوس وجود داشته باشد، چطور می توانیم به مسافر بگوییم سوار نشود؟ همین حالا بسیاری از مسافران منتظر بی آر تی خلوت بعدی نمی مانند.
68	مشکل ما این نیست که مسافران در اتوبوس چطور قرار گیرند، خود مردم هم این مساله را می فهمند که با چه فاصله ای از هم بنشینند، ما هنوز درخصوص اتوبوسرانی تصمیم خاصی نگرفتیم و در مترو و اتوبوس تمام تلاشمان این است که با مدیریت سرفاصله تراکم را کم کنیم.
69	حجت معتقد است اکنون تعداد مسافران اتوبوس زیر ۱۰ درصد و در مترو حدود ۱۵ درصد است و ۸۰ درصد ظرفیت مترو را برای ۱۵ درصد مسافر به کار می گیریم بنابراین مشکل اساسی نداریم و می گوید: در تمام خطوط فاصله ها رعایت می شود.
70	به غیر از گلوگاه های پرتراکم از جمله ایستگاه صادقیه و امام خمینی که در ساعات پیک مشکل زا می شوند و دنبال راهی هستیم تا شلوغی در این گلوگاه ها برطرف شوند.
71	سرپرست معاونت حمل ونقل و ترافیک در پاسخ به این سوال که در شرایطی که اجازه تجمعات ده نفری هم داده نمی شود، این حجم از تجمع در یک محیط سربسته مناسب نیست، می گوید: اکثریت قطارها و اتوبوس ها در این روزها با ظرفیت خالی جابجا می شوند، اما در برخی از ساعات و در برخی خطوط که گلوگاه شده است شلوغی وجود دارد و باید این گلوگاه ها را رفع کنیم.
72	اگر می توانید سوار مترو نشوید!او در پاسخ به این سوال که آیا با توجه به حضور مردم در ایستگاه های مختلف سناریوهای متفاوتی برای تنظیم فاصله گذاری اجتماعی در ایستگاه ها و به حداقل رساندن حضور و ارتباط مردم وجود دارد؟ گفت: تعداد بسیار زیادی پوستر تبلیغاتی منتشر شده است و اخیرا دستور دادیم پوستری بزنند با محتوای اینکه اگر می توانید سوار مترو نشوید، اما نمی توانیم بالای سر هر فردی یک پلیس بگذاریم، خود مردم فهمیده هستند و رعایت می کنند.
73	ما تنها باید کاری کنیم که ظرفیت برای مردم کافی باشد و در روزهای گذشته با توجه به افزایش جمعیت، با مدیریت سرفاصله ها از ازدحام جلوگیری کردیم.
74	حجت در خصوص اثربخش بودن اقداماتی که در طی شیوع کرونا در ناوگان حمل و نقل عمومی صورت گرفته است، گفت: اگر جمعیت مترو کم شده است، این دست آورد ما نبوده است، یعنی اصولا کاهش جمعیت و کاهش تقاضا به مد حمل ونقلی ربطی ندارد.
75	کاهش تقاضا به دلیل تعطیلی و مراعات کردن مردم است و ما این کاهش را مدیریت می کنیم.
76	اما این انتظار که مد حمل و نقلی تقاضا را مدیریت کند، درست نیست، چرا که نمی توانیم کاری کنیم.
