asriran_2_data###دردسر جدید حمید استیلی؛ قلعه‌نویی نورافکن را به تیم امید نمی‌دهد###https://www.asriran.com/fa/news/703449/دردسر-جدید-حمید-استیلی-قلعه‌نویی-نورافکن-را-به-تیم-امید-نمی‌دهد###['ورزشی']###2019-12-14 09:58:00###۷۰۳۴۴۹###['قلعه نوعی', 'استیلی']
4
1	سرمربی سپاهان اعلام کرد کاپیتان تیم امید در دیدارهای آتی این تیم حضور نخواهد داشت.
2	به گزارش ایلنا، امیر قلعه‌نویی در نشست خبری پس از بازی مقابل پیکان در بخشی از صحبت‌هایش با تمجید از عملکرد امید نورافکن، ستاره تیمش عنوان کرد که او را در اختیار تیم امید قرار نخواهد داد.
3	تیم امید بازی‌های مهمی در دور مقدماتی المپیک در پیش دارد و در این راه امید نورافکن، ستاره و کاپیتان تیم است و نبود او دردسر بزرگی برای استیلی در مسیر صعود به المپیک ۲۰۲۰ خواهد بود.
4	از طرفی حضور بازیکنان در تیم امید شامل قانون بازیکنان ملی‌پوش که با عبور تعدادشان از ۳ نفر باعث تعویق زمان دیدار یک تیم می‌شود نیست و سپاهان هم از این جهت حق دارد که حاضر نباشد بدون ستاره خودش در بازی‌های حساس لیگ و جام حذفی حاضر نشود.
5	باید دید در نهایت این مشکل با تعامل میان مسئولان تیم امید و باشگاه سپاهان حل خواهد شد یا نورافکن تیم امید را در مسیر راهیابی به المپیک همراهی نخواهد کرد.
