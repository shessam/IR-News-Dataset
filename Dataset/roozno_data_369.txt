roozno_data###قم قرنطینه نسبی است###http://roozno.com//fa/news/415434/قم-قرنطینه-نسبی-است###[]###2020-02-25 15:28:00###۴۱۵۴۳۴###['قم', 'قرنطینه نسبی']
1@@@2
1	نایب رئیس کمیسیون بهداشت و درمان مجلس درباره لزوم قرنطینه شهر قم اظهار کرد: در حال حاضر قم قرنطینه نسبی است و شاید به قرنطینه کامل نیاز نباشد.
2	در هر صورت باید از حضور آحاد در اجتماعات پرهیز شود.
3	نایب رییس کمیسیون بهداشت و درمان مجلس با بیان اینکه شهر قم قرنطینه نسبی است گفت: برای رفع نگرانی‌ها از شیوع ویروس کرونا، پیشنهاد شده مدارس و دانشگاه‌ها تا اطلاع ثانوی تعطیل شوند.
4	به گزارش روز نو ، سید مرتضی خاتمی در گفت‌وگو با ایسنا در واکنش به شیوع ویروس کرونا در کشور گفت: مردم عزیز باید یکسری اقدامات پیشگیرانه را برای جلوگیری از شیوع ویروس کرونا انجام دهند که از جمله آن پرهیز از حضور در اجتماعات و رعایت بهداشت فردی و شستشوی مرتب دست‌ها و عنداللزوم استفاده از ماسک محافظ است؛ وقتی کسی مشکوک به ابتلاء است باید ضمن استفاده از ماسک چه ایشان و چه اطرافیان ایشان، به نزدیکترین مرکز درمانی هدایت شود تا آزمایشات و احیانا اقدامات در مورد او انجام شود.
5	وی افزود: در این بین برخی از مبتلایان علائم نداشته و یا در صورت داشتن علائم با استراحت و مراقبت در منزل بهبود پیدا می کنند پس جای نگرانی نخواهد بود و تنها موارد تک گیر به مراقبت‌های ویژه نیاز پیدا می کنند بخصوص کسانی که دچار مشکلات تنفسی می شوند یا به دلیل داشتن بیماری مضعف زمینه ای، یا استفاده از داروهای کاهنده سطح ایمنی بدن.
6	نایب رئیس کمیسیون بهداشت و درمان مجلس با تاکید مجدد بر اینکه جای نگرانی برای اکثر افراد جامعه وجود ندارد گفت: کرونا عارضه ای شبیه آنفلوآنزا است که مردم ما بارها آن را تجربه کرده اند.
7	نکته مهم، در مورد آن دسته از افراد جامعه است که به دلیل مصرف داروها، سطح ایمنی بدنشان پایین آمده یا اینکه خدای ناکرده مبتلا به سرطان و دیابت پیشرفته و کنترل نشده هستند همچنین گروه‌های سنی سالمند و نیز کودکان، ولی در مورد سایر اقشار جامعه جای نگرانی نیست.
8	البته باید اصل پیشگیری دقیقا رعایت شود.
9	خاتمی درباره منشاء ورود ویروس کرونا به کشور گفت: اولین موارد ابتلا به این ویروس، احتمالا به علت تردد اتباع کشورهای مختلف به ویژه چین به کشورمان باشد به هر حال فارغ از منشا ورود این ویروس باید این موضوع را مورد توجه قرار داد که ویروس در کشور ما چه عملکردی خواهد داشت و چه سطحی از بیماری‌زائی را بروز خواهد داد.
10	وی همچنین با دفاع از پیشنهاد تعطیلی مدارس و دانشگاه‌ها برای کنترل ویروس کرونا در کشور گفت: بهتر است برای رفع نگرانی‌ها تا اطلاع ثانوی مدارس و دانشگاه‌های شهرهائی که موارد ابتلاء به کرونا در آن دیده شده‌، تعطیل شوند که این موجب کاهش نگرانی خانواده ها و جامعه می شود.
11	کما اینکه در جلسه اخیر کمیسیون بهداشت با معاونان محترم وزارت بهداشت، این پیشنهاد داده شد و قرار شد موضوع در جلسه دولت مطرح شود.
12	نایب رئیس کمیسیون بهداشت و درمان مجلس در پایان درباره لزوم قرنطینه شهر قم اظهار کرد: در حال حاضر قم قرنطینه نسبی است و شاید به قرنطینه کامل نیاز نباشد.
13	در هر صورت باید از حضور آحاد در اجتماعات پرهیز شود.
