roozno_data###ووهان چین پس از دو ماه قرنطینه: تعداد مبتلایان تک رقمی شد###http://roozno.com//fa/news/417983/ووهان-چین-پس-از-دو-ماه-قرنطینه-تعداد-مبتلایان-تک-رقمی-شد###[]###2020-03-12 14:21:00###۴۱۷۹۸۳###['ووهان چین', 'قرنطینه']
1
1	روند کاهشی نتیجه هفته‌ها اقدامات دقیق برای کنترل رفت‌و‌آمد مردم، ترافیک، قوانین محدود‌کننده شهری و قرنطینه یک شهر 11 میلیون نفری است.
2	چین در روز گذشته از شناسایی 8 مبتلای جدید به ویروس کرونا در استان "هوبی" خبر داد.
3	این اولین باری است که پس از ظهور "کووید 19" در استان هوبی، میزان مبتلایان عددی تک رقمی را نشان می دهد.
4	به گزارش روز نو ، شناسایی 8 فرد آلوده در حالی صورت می‌گیرد که مقامات محلی با احتیاط و به شکلی سخت‌گیرانه شروع به باز کردن برخی از صنایع کلیدی، دفاتر و ادارات کرده‌اند.
5	کمیسیون "بهداشت ملی چین" در روز پنج شنبه اعلام کرد: "ووهان" مرکز استان هوبی، در روز گذشته از شناسایی 8 فرد مبتلای جدید به ویروس کرونا خبر داده است.
6	در حالی که ویروس به سرعت در تمام جهان شیوع می‌یابد، گسترش آن در چین در 7 روز گذشته به شکل قابل توجهی کاهش یافته است.
7	این روند کاهشی نتیجه هفته‌ها اقدامات دقیق برای کنترل رفت‌و‌آمد مردم، ترافیک، قوانین محدود‌کننده شهری و قرنطینه یک شهر 11 میلیون نفری است.
8	عکس هوایی از خیابان‌های شهر ووهان 10 مارس 2020 شهردر قرنطینه است/ عکس: AFPشهر ووهاندر خارج از استان "هوبی" نیز 7 کیس مبتلا شناسایی شده که 6 نفر از آنها از خارج به چین رفته‌اند.
9	استان "گوانگ‌دونگ" 3 مورد از مسافران مبتلا را شناسایی کرده است.
10	2 مورد از مسافران مبتلای در استان "گانسو" و یک از آنها در استان "هنان" به ثبت رسیده‌اند.
11	شناسایی 15 مورد آلوده به ویروس در چین کاهش چشمگیری را نسبت به 24 مورد مبتلا در روز سه‌شنبه نشان می‌دهد.
12	با این آمار، تعداد موارد مبتلا به کرونا در سرزمین اصلی چین به 80 هزار و 793 نفر می‌رسد.
13	تا روز سه‌شنبه حدود 60 هزار و 793 نفر از مبتلایان بهبود یافته و از بیمارستان مرخص شده‌اند.
14	این آمار حکایت از بهبود 80 درصدی کل مبتلایان دارد.
15	در پایان روز چهارشنبه، میزان کل جان‌باختگان کرونا در چین به 3 هزار و 169 نفر رسید.
16	میزان جان‌باختگان کرونا در روز چهارشنبه 11 نفر بیشتر از روز سه شنبه برآورد شد.
17	7 نفر از جان‌باختگان در ووهان و 3 نفر از دیگر مناطق استان هوبی بودند.
18	یک مرگ نیز در خارج از استان هوبی رخ داد.
19	"پیپل دیلی" روزنامه حزب کمونیست چین در سرمقاله خود هشدار داد: اگرچه شمار مبتلایان در چین در حال کاهش است، اما شرایط همچنان سخت است و خطر شیوع بیشتر وجود دارد.
20	چین با کند شدن روند شیوع ویروس در حال راه‌اندازی مجدد کارخانه‌ها و مشاغل است.
21	کارخانه‌ها و کسب‌و‌کارهای چین در هفته‌های گذشته تحت تاثیر سیاست‌های مهار کرونا آسیب دیده‌اند.
22	سیاست‌های مقابله با کرونا پس از سال نوی قمری چین مانع از مسافرت و بازگشت میلیون‌ها انسان به سر کارشان در استان هوبی شده است.
23	فعالیت کارخانه‌ها در ماه فوریه (ماه بهمن) به بدترین سطح خود در ماه فوریه رسید.
24	برخی از کارخانه‌ها در ماه گذشته با کاهش اقدامات مهار کرونا مجددا فعال شدند.
25	کارشناسان و تحلیلگران انتظار ندارند روند فعالیت کارخانه‌ها تا پایان ماه آوریل (اردیبهشت) به حالت عادی بازگردد.
26	بازدید رئیس‌جمهور چین از شهروندان قرنطینه ووهان که مرکز شیوع بیماری کرونای جدید در جهان است/ او برای شهروندان قرنطینه شهر دست تکان می‌دهد 10 مارس 2020/ عکس:رویترزرئیس جمهور چین در شهر ووهانخطوط هوایی در هفته‌های گذشته به شدت آسیب دیدند.
27	خطوط هوایی چینی از ضرر 20.
28	96 میلیارد یوانی خود در ماه فوریه (بهمن) خبر دادند.
29	سازمان حمل و نقل هوایی چین اعلام کرد:مجموع مسافران خطوط هوایی در ماه گذشته در مقایسه با مدت مشابه سال قبل حدود84.
30	5 درصد کاهش یافته است.
31	روزنامه "چاینا دیلی" نیز در سرمقاله خود نوشت: مقامات محلی باید تمام تلاش خود را برای بازگشت مردم به سر کار انجام دهند.
32	دو زن ماسک‌پوش چینی خارج از یک اداره در پکن 11 مارس 2020/ عکس: رویترزادارات پکناین روزنامه نوشت: بسیاری از مشاغل هنوز با کمبود نیروی کار و مشکل در زنجیره تامین مواجه‌اند.
33	به نوشته این روزنامه، شیوع کرونا فشار زیادی به شرکت‌های کوچک و متوسطه به ویژه در بخش خدمات وارد کرده و تاخیر بیشتر می‌تواند به ورشکستگی بیشتر منجر شده و ثبات اجتماعی را به خطر اندازد.
