asriran_1_data###نامه جدید وزیر ورزش به شیخ سلمان: میزبانی استقلال از الکویت در پنجم بهمن ماه###https://www.asriran.com/fa/news/709963/نامه-جدید-وزیر-ورزش-به-شیخ-سلمان-میزبانی-استقلال-از-الکویت-در-پنجم-بهمن-ماه###['ورزشی']###2020-01-21 14:14:00###۷۰۹۹۶۳###['استقلال', 'آسیا', 'وزیر ورزش']
3
1	وزیر ورزش و جوانان با ارسال نامه‌ای جدید به کنفدراسیون فوتبال آسیا خواستار برگزاری مسابقات لیگ قهرمانان آسیا در ایران شد.
2	به گزارش ایلنا، در پی ارسال نامه روز گذشته دبیرکل کنفدراسیون فوتبال آسیا درباره میزبانی تیم های ایرانی در فصل جدید لیگ قهرمانان آسیا روز گذشته جلسه ای با حضور مسولان فدراسیون و مدیران عامل باشگاه‌های پرسپولیس، سپاهان، استقلال و شهر خودرو در محل فدراسیون برگزار شد.
3	طبق اعلام رئیس کمیته ملی المپیک، حمایت نمایندگان مجلس شورای اسلامی و وزیر ورزش و جوانان در کنار فدراسیون فوتبال مشخص شد باشگاه‌های ایرانی حاضر به میزبانی در کشور ثالث نیستند و کنفدراسیون فوتبال آسیا باید از مواضع خود کوتاه بیاید.
4	به دنبال پیگیری‌های مسعود سلطانی فر، وزیر ورزش و جوانان، او امروز طی نامه‌ای جدید به شیخ سلمان،‌ رئیس کنفدراسیون فوتبال آسیا پیشنهاد جدیدی به این نهاد تاثیرگذار ارائه شد.
5	وزیر ورزش ضمن تکرار مواضع باشگاه‌های ایرانی جهت عدم میزبانی در کشور ثالث به شیخ سلمان پیشنهاد کرد، این امکان وجود دارد تا در صورت موافقت AFC برای تاریخ پنجم بهمن‌ماه مقدمات میزبانی تیم استقلال تهران در ورزشگاه آزادی در مرحله پلی آف مسابقات لیگ قهرمانان آسیا از تیم الکویت کویت را فراهم کند.
6	در صورتی که کنفدراسیون فوتبال آسیا با پیشنهاد جدید وزیر ورزش موافقت کند، به غیر از تیم استقلال سه نماینده دیگر ایران در مسابقات فصل آینده لیگ قهرمانان آسیا هم می‌توانند بدون مشکل ماجرای میزبانی در کشور ثالث را به پایان برسانند.
7	گفتنی است؛ در تقویم AFC قرار بود تیم استقلال تهران امروز در ورزشگاه آزادی از نماینده کویت میزبانی کند.
