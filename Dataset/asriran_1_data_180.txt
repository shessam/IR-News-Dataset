asriran_1_data###ویروس «کرونا» موزه‌های هنگ‌کنگ‌ را هم تعطیل کرد###https://www.asriran.com/fa/news/711232/ویروس-کرونا-موزه‌های-هنگ‌کنگ‌-را-هم-تعطیل-کرد###['بین الملل']###2020-01-29 12:23:00###۷۱۱۲۳۲###['کرونا', 'هنگ کنگ']
3@@@4@@@5
1	از آن‌جایی که موزه‌ها و موسسه‌های عمومی چین هفته پیش در راستای کنترل ویروس «کرونا» تعطیل شدند، مقامات هنگ‌گنگ نیز از تعطیلی موزه‌های این منطقه خبر دادند.
2	به گزارش ایسنا به نقل از آرت نت نیوز، مقامات هنگ‌کنگ اعلام کردند از روز بیست‌ونهم ژانویه موزه‌ها،‌ استادیوم‌ها و دیگر مکان‌های عمومی را در راستای پیشگیری و کنترل ویروس مرگبار «کرونا» تعطیل خواهند کرد.
3	«کری لم» رهبر هنگ‌کنگ نیز اعلام کرد ورود و خروج شهروندان هنگ‌هنگ به چین را محدود خواهد کرد.
4	سیستم‌های ریلی به حالت تعلیق درآمده‌اند و خدمات هوایی نیز به یک‌دوم کاهش پیدا کرده است.
5	منع صدور ویزای گردشگری نیز شرایط بسیاری از مسافران را تحت تاثیر قرار خواهد داد.
6	روز بیست‌وسوم ژانویه، یعنی تنها چند روز مانده به سال نو چینی‌ها، بزرگ‌ترین موسسه‌های فرهنگی و مقاصد گردشگری چین از تعطیلی خود خبر دادند.
7	موزه ملی هنر چین و موزه هنر گانگ‌دانگ نیز بیست‌وچهارم ژانویه درهای خود را به روی مردم بستند.
8	مکان‌های دیدنی دیگری همچون موزه ملی چین، دیوار بزرگ چین و شهر ممنوعه نیز اعلام کردند در راستای اقدامات پیشگیرانه پذیرای بازدیدکنندگان نخواهند بود.
9	موزه‌های خصوصی چین هم ساعت‌های فعالیت خود را کاهش داده‌اند.
