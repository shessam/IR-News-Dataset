roozno_data###سازمان جهانی بهداشت هشدار داد: برداشتن قرنطینه مرگبار خواهد بود/ دولت ها عجله نکنند###http://roozno.com//fa/news/421373/سازمان-جهانی-بهداشت-هشدار-داد-برداشتن-قرنطینه-مرگبار-خواهد-بود-دولت-ها-عجله-نکنند###[]###2020-04-11 09:28:00###۴۲۱۳۷۳###['سازمان جهانی بهداشت']
1
1	سازمان جهانی بهداشت، خطاب به دولت‌ها هشدار داده است که در برداشتن محدودیت‌های کرونا نباید عجله کرد و گرنه موج مرگبار دیگری به سرعت باز خواهد گشت.
2	«تدروس آدهانوم» مدیرکل سازمان جهانی بهداشت، گفته هرگونه تعجیل در برداشتن محدویت‌های کرونا «بازگشت مرگبار» این ویروس را در پی خواهد داشت.
3	وی که از طریق ویدئو کنفرانس و از مقر سازمان جهانی بهداشت در ژنو سخن می‌گفت، از «آمارهای امیدوارکننده» در کشورهای اروپایی ابراز خرسندی کرد و اظهار داشت: سازمان جهانی بهداشت در حال همکاری با دولت‌ها است تا به آنها برای اتخاذ بهترین استراتژی تسهیل محدودیت‌ها کمک کند اما تاکید دارد که برداشتن سریع این محدودیت‌ها بسیار خطرناک خواهد بود.
4	مدیرکل سازمان جهانی بهداشت، عنوان داشته است که اگر راهکار خروج از بحران با مدیریت صحیحی همراه نباشد، مسیر رو به پایین نمودار کرونا هم می‌تواند به اندازه مسیر صعودی این بحران خطرناک باشد.
