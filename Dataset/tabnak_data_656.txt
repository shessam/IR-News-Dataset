tabnak_data###بیانیه منچسترسیتی پس از محرومیت ۲ساله اروپایی###https://www.tabnak.ir/fa/news/958994/بیانیه-منچسترسیتی-پس-از-محرومیت-۲ساله-اروپایی###['ورزشی', 'ورزشی']###2020-02-15 08:38:00###۹۵۸۹۹۴###['یوفا', 'منچسترسیتی', 'محرومیت', 'تابناک ورزشی']
9
1	باشگاه انگلیسی نسبت به حکم صادر شده علیه خودش واکنش نشان داد.
2	به گزارش تابناک ورزشی، باشگاه منچسترسیتی با انتشار بیانیه‌ای نسبت به حکم اتحادیه فوتبال اروپا (یوفا) مبنی بر محرومیت ۲ ساله این تیم از رقابت‌های اروپایی به علت نقض مکرر قوانین «بازی جوانمردانه اقتصادی» واکنش نشان داد.
3	در این بیانیه آمده است: باشگاه منچسترسیتی از تصمیم امروز یوفا ناامید است، اما شگفت زده نیست.
4	باشگاه همواره نیاز وجود نهادی مستقل برای بررسی با بی‌طرفی را پیش بینی کرده بود که از شواهد غیرقابل انکار در چنین موقعیتی حمایت کند.
5	در دسامبر سال ۲۰۱۸، رئیس تحقیقات یوفا قبل از هرگونه تحقیقات به طور علنی نتیجه مورد نظر را به منچسترسیتی اعلام کرد.
6	در نتیجه‌ای که او ارائه می‌کرد شک کمی وجود داشت.
7	باشگاه رسما از مرجع انضباطی یوفا شکایت کرد؛ شکایتی که بر اساس حکم دادگاه CAS معتبر است.
8	این پرونده توسط یوفا آغاز شد و توسط یوفا پیگیری شد و توسط یوفا داوری شده است.
9	با پایان این روند همراه با پیش داوری، باشگاه در سریع‌ترین زمان ممکن داوری بی‌طرفانه را پیگیری و در اولین فرصت این کار را از طریق دادگاه داوری ورزش (CAS) آغاز می‌کند.
