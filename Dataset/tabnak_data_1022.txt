tabnak_data###سقوط دو جنگنده سوریه بر فراز ادلب از سوی جنگنده های ترکیه###https://www.tabnak.ir/fa/news/962922/سقوط-دو-جنگنده-سوریه-بر-فراز-ادلب-از-سوی-جنگنده-های-ترکیه###[]###2020-03-01 19:05:00###۹۶۲۹۲۲###['سوریه', 'ادلب', 'ترکیه']
1
1	منابع سوری سقوط دو جنگنده این کشور از سوی جنگنده های ترکیه در ادلب را تایید کرد.
2	به گزارش خبرگزاری مهر، خبرنگار سانا گزارش داد: نیروهای رژیم تروریستی ترکیه دو جنگنده سوریه را بر فراز ادلب هدف قرار داده اند که خلبانان با چتر بیرون پریده اند و در سلامت هستند.
3	یک منبع نظامی سوری اعلام کرد: در ساعت ۱۳:۲۵ امروز دو جنگنده سوریه در حال انجام ماموریت علیه گروههای تروریستی در ادلب بودند که جنگنده ها ترکیه آنرا هدف قرار دادند و در داخل سوریه سرنگون کردند و خلبانان با چتر بیرون پریدند.
4	این در حالی است که اسکای نیوز دقایقی قبل از سرنگونی دومین سوخو ۲۴ سوریه در حومه ادلب خبر داده بود.
5	ساعتی قبل اسکای نیوز از سرنگونی اولین سوخو ۲۴ سوریه بر فراز سراقب خبر داده بود.
6	گروه دیده بان حقوق بشر سوری وابسته به مخالفان سوری که مقر آن در لندن قرار دارد هم اعلام کرد که جنگنده های اف ۱۶ ترکیه که در حال پرواز گسترده در مرز ترکیه با سوریه هستند با موشک هوا به هوا دو جنگنده سوریه را ساقط کرده اند و این دو جنگنده در آسمان مناطق تحت کنترل ارتش سوریه سقوط کرده اند.
7	این در حالی است که خلوصی آکار وزیر دفاع ترکیه از شروع عملیات موسوم به سپر بهار ارتش ترکیه علیه ارتش سوریه در ادلب خبر داد و مدعی شد که این عملیات با موفقیت ادامه دارد.
