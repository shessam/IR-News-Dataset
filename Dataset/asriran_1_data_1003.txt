asriran_1_data###جان بولتون: ارسال سوخت از ایران به ونزوئلا خطرناک است###https://www.asriran.com/fa/news/730099/جان-بولتون-ارسال-سوخت-از-ایران-به-ونزوئلا-خطرناک-است###['سیاست خارجی']###2020-05-24 11:56:00###۷۳۰۰۹۹###['نفت', 'ونزوئلا', 'ایران', 'جان بولتون']
4
1	مشاور امنیت ملی پیشین آمریکا با ابراز نگرانی نسبت به همکاری قانونی ایران و ونزوئلا در حوزه انرژی گفت: ما در کنار خوان گوایدو (رهبر مخالفان ونزوئلا) در برابر ایران ایستاده ایم.
2	به گزارش ایسنا، جان بولتون مشاور امنیت ملی پیشین کاخ سفید در یک پیام توئیتری نسبت به همکاری قانونی ایران و ونزوئلا در حوزه انرژی هشدار داد و حتی آن را خطرناک توصیف کرد.
3	وی در پیام خود با تکیه بر ادعاهای واهی و ساختگی آمریکا علیه کشورمان نوشت: ما همگی از مداخله مجدد چین، روسیه، کوبا و ایران در ونزوئلا ناراحت هستیم.
4	انتقال بنزین ایران برای کمک‌ به دولت شکست خورده مادورو برای ایالات متحده و تمام کشورهای آمریکای جنوبی خطرناک است.
5	ما در مخالفت با نفوذ ایران در کنار خوان گوایدو (رهبر مخالفان ونزوئلا) ایستاده ایم.
6	بولتون هفته گذشته نیز با انتشار پیامی در حساب کاربری خود در توئیتر، نارضایتی اش را از ارسال کشتی های حامل سوخت ایران به ونزوئلا اعلام کرد و نوشت: ایران با سرپیچی از کارزار فشار حداکثری آمریکا و برای کمک به ونزوئلا و رها کردن مادورو از کمبود سوخت، پنج نفت‌کش بزرگ ارسال کرده است.
7	باید با تلاش ایران برای مخالفت با اولویت‌های آمریکا برخورد شود.
8	چین، ایران و ونزوئلا نمی‌توانند موفق شوند.
9	این در حالی است که وزیر نفت ونزوئلا ساعاتی پیش طی پیامی در توئیتر اعلام کرد که اولین نفتکش ایرانی با اسکورت کشتی های نظامی ونزوئلا وارد منطقه اقتصادی انحصاری این کشور شده است.
