roozno_data###نتایج انتخابات درون حزبی دموکرات‌ها:بوتجج در انتخابات مقدماتی آیووا سندرز را شکست داد/ سندرز دوم و بایدن چهارم شدند###http://roozno.com//fa/news/412350/نتایج-انتخابات-درون-حزبی-دموکرات‌هابوتجج-در-انتخابات-مقدماتی-آیووا-سندرز-را-شکست-داد-سندرز-دوم-و-بایدن-چهارم-شدند###[]###2020-02-07 11:32:00###۴۱۲۳۵۰###['انتخابات درون حزبی دموکرات\u200cها']
1
1	«حزب دموکرات آیووا» پس از تاخیری طولانی در انتشار نتایج آرا، «پت بوجیج» را رسما به عنوان برنده انتخابات درون حزبی دموکرات‌ها در این ایالت معرفی کرد.
2	بوتیجیج ۳۷ ساله که پیشتر شهردار «ساوث بند» در ایالت ایندیانا بوده، با کسب ۲۶.
3	۲ درصد آرا برنده شد.
4	این در حالی است که «برنی سندرز» سناتور ایالت ورمونت با فاصله‌ای بسیار اندک و کسب ۲۶.
5	۱ درصد آرا در جایگاه دوم قرار گرفت.
6	همچنین «الیزابت وارن» سناتور ایالت ماساچوست با ۱۸ درصد، «جو بایدن» معاون رییس جمهوری سابق آمریکا ۱۵.
7	۸ درصد و «ایمی کلوبوشار» سناتور ایالت مینه‌سوتا با کسب ۱۲.
8	۳ درصد آرا به ترتیب در جایگاهای سوم، چهارم و پنجم قرار گرفتند.
9	به نوشته ایرنا دموکرات‌ها و جمهوریخواهان دوشنبه انتخابات درون حزبی خود برای معرفی نامزدها نهایی خود در انتخابات ریاست جمهوری را از ایالت آیووا آغاز کردند.
10	رأی‌دهندگان و اعضای حزبی در آیووا دوشنبه شب به وقت محلی در حدود یک هزار و ۷۰۰ جلسه یا مجمع حزبی که در اماکنی همچون مدارس، کتابخانه‌ها و کلیساها برگزار شد، شرکت کردند و به طور شفاهی به نامزد مورد نظر خود رأی دادند.
11	این ایالت در مجموع ۴۱ هیأت یا رأی دارد و نامزدها و هوادارانشان برای کسب بخشی از این هیأت‌ها تلاش کردند.
12	انتخابات درون حزبی در همه ۵۰ ایالت آمریکا برگزار می‌شود و ایستگاه بعدی این انتخابات، ایالت نیوهمپشایر است.
13	در انتخابات درون حزبی جمهوریخواهان در آیووا دونالد ترامپ رییس جمهوری برنده شد اما نتیجه انتخابات دموکرات‌ها به تاخیر افتاد.
14	قرار بود بلافاصله پس از پایان رأی‌گیری، نتایج آن اعلام شود اما تأخیر در اعلام آن نگرانی‌ها، تردیدها و اضطراب زیادی در میان اعضای حزب دموکرات ایجاد کرد.
15	مقام‌های حزب دموکرات ابتدا گفتند که این تأخیر به دلیل تلاش‌های مسؤولان برای «کنترل کیفیت» نتایج است.
16	اما بعدا اعلام شد که این تاخیر به دلیل «مشکل فنی» در شمارش آرا بوده است.
