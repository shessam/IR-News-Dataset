roozno_data###ظریف پایان تحریم های آمریکا برای مقابله با کرونا را خواستار شد###http://roozno.com//fa/news/418049/ظریف-پایان-تحریم-های-آمریکا-برای-مقابله-با-کرونا-را-خواستار-شد###[]###2020-03-12 15:43:00###۴۱۸۰۴۹###['ظریف', 'تحریم های آمریکا']
1
1	وزیر خارجه کشورمان با ارسال نامه‌ای به دبیر کل سازمان ملل متحد، پایان تحریم‌های دولت ایالات متحده — را که مانع عمده ای برای مبارزه با شیوع کرونا در کشورمان است— خواستار شد.
2	به گزارش روزنو ، محمد جواد ظریف وزیر امور خارجه کشورمان با ارسال نامه‌ای به آنتونیو گوترش دبیر کل سازمان ملل متحد که رونوشت آنرا برای رؤسای همه سازمان‌های بین المللی و همتایان خود در سراسر جهان فرستاد، پایان تحریم‌های دولت ایالات متحده — را که مانع عمده ای برای مبارزه با شیوع کرونا در کشورمان است— خواستار شد.
3	ظریف در این نامه تاکید کرده است که علی‌رغم توانمندی علمی و تعهد نظام سلامت ایران برای مبارزه با شیوع کروناویروس، تحریم‌های ایالات متحده بر تجارت قانونی و پیش شرط‌های اخیر مقامات ایالات متحده برای ممانعت از فروش دارو، تجهیزات پزشکی و کالاهای بشردوستانه، تلاش‌ها برای مبارزه با شیوع کووید ۱۹ در ایران را با موانع جدی مواجه کرده است.
4	وزیر امور خارجه، تأثیر تحریم‌های ثانویه بر فروش نفت و هم چنین دیگر صادرات کشور توسط بخش خصوصی و در نتیجه کاهش توان دولت برای تأمین یارانه کالاهای اساسی شهروندان ایرانی، و کاهش توان بخش خصوصی برای تولید و اشتغال، چندلایه بودن تحریم‌های بخش‌های مالی، حمل و نقل، بیمه و بانکی برای ممانعت از فروش دارو و تجهیزات پزشکی به ایران، عدم تأمین لوازم و نرم‌افزارهای ناوبری مورد استفاده شرکت‌های هواپیمایی ایران با هدف زمین‌گیر کردن بخش هوایی ایران و اقدامات اخیر شرکت‌های آمریکایی برای مانع‌تراشی در استفاده از فناوری اطلاعات در جلوگیری از شیوع کووید ۱۹ را به عنوان مثال‌هایی از اقدامات آمریکا بر شمرده که تا حدی در بی‌عملی جامعه جهانی در مقابل اقدامات غیرقانونی دولت ایالات متحده ریشه دارد.
5	ظریف در پایان، توقف فوری تروریسم اقتصادی دولت ایالات متحده علیه مردم ایران را الزامی دانسته و بر وظیفه سازمان ملل متحد و کشورهای عضو در همراهی با درخواست مردم و دولت ایران در توقف سیاست دولت ایالات متحده تاکید کرده است و از دبیرکل درخواست کرده است که متن این نامه به عنوان سند مجمع عمومی و شورای امنیت منتشر شود.
