asriran_1_data###گل محمدی: مرتضی تبریزی بهترین مهاجم ایران است###https://www.asriran.com/fa/news/709084/گل-محمدی-مرتضی-تبریزی-بهترین-مهاجم-ایران-است###['ورزشی']###2020-01-16 09:23:00###۷۰۹۰۸۴###['تبریزی', 'گل محمدی']
8
1	در شماره قبلی نوشتیم باشگاه پرسپولیس به مرتضی تبریزی پیشنهاد داده نیم‌فصل دوم در این تیم بازی کند.
2	با توجه به شرایط نه چندان مطلوب مرتضی تبریزی در استقلال، انتشار این خبر تعجب خیلی‌ها را به دنبال داشت در حالی که واقعیت داشت.
3	به گزارش خبر ورزشی، دیروز معاون باشگاه استقلال در خصوص اینکه گفته می‌شود مرتضی تبریزی در آستانه پیوستن به پرسپولیس بوده و به همین دلیل باشگاه رضایتنامه او را صادر نکرده، گفت: «تیم‌های شهرخودرو، تراکتور، ذوب‌آهن و فولاد خوزستان خواهان جذب تبریزی بوده و از طرف پرسپولیس هم ظاهراً با خود تبریزی صحبت کرده بودند.
4	تبریزی در لحظه آخر گفت می‌خواهد در استقلال بماند و حقش را بگیرد!»شاید باور نکنید، اما یحیی گل‌محمدی در محافل خصوصی همواره می‌گوید مرتضی تبریزی بهترین مهاجم ایران است!
5	این طرز تفکر به خاطر عملکرد این بازیکن در دوران حضور یحیی گل‌محمدی در ذوب‌آهن اصفهان است.
6	مرتضی تبریزی در تیم اصفهانی برگ برنده یحیی گل‌محمدی بود که در دیدار‌های ذوب‌آهن به ویژه برابر همین پرسپولیس گل زده و تیمش را نجات داده است.
7	بر همین اساس یحیی گل‌محمدی از مدیران باشگاه پرسپولیس خواست به هر شکل ممکن مرتضی تبریزی را جذب کنند.
8	سرمربی جدید پرسپولیس تصور می‌کرد مرتضی تبریزی در لیست مازاد استقلال قرار گرفته و فرهاد مجیدی او را نمی‌خواهد.
9	گل‌محمدی هم به استناد به این تصور به دنبال خرید مرتضی تبریزی رفت تا او را احیا کند.
10	شنیدیم سرمربی جدید پرسپولیس حتی مدعی شده بود اگر تبریزی به این تیم بیاید دوباره او را به روز‌های اوج برمی‌گرداند.
