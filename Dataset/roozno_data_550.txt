roozno_data###اتمام حجت دادستان با مدیران/ دادن آمار اشتباه ممنوع###http://roozno.com//fa/news/417886/اتمام-حجت-دادستان-با-مدیران-دادن-آمار-اشتباه-ممنوع###[]###2020-03-11 15:41:00###۴۱۷۸۸۶###['دادستام', 'آمار اشتباه']
1
1	دادستان کل کشور در پی اعلام برخی آمار و ارقام در خصوص بیماری کرونا از سوی افراد غیرمسئول اطلاعیه‌ای صادر کرد.
2	به گزارش روز نو ، در پی اعلام برخی آمار و ارقام در خصوص بیماری کرونا از سوی افراد غیرمسئول، حجت الاسلام و المسلمین منتظری، دادستان کل کشور اطلاعیه‌ای صادر کرد.
3	متن اطلاعیه دادستان کل کشور به شرح ذیل است:بسم الله الرحمن الرحیمبا توجه به برخی اظهارات و نقل قول‌های غیرمسئولانه و بعضا مغایر واقعیت روز‌های اخیر توسط تعدادی از مدیران و مسئولان و سایر اشخاص حقیقی و حقوقی در بخش‌های دولتی و عمومی، در محافل و نشست‌های مختلف رسمی و اداری و نیز انتشار این گونه مطالب در رسانه‌های عمومی و سایر رسانه‌های مکتوب، دیداری، شنیداری و شبکه‌های اجتماعی در فضای مجازی نسبت به آمار مرتبط با بیماری کوید ۱۹ (کرونا) که موجب تشویش اذهان عمومی، برهم زدن امنیت روانی جامعه، تزلزل آفرینی در اعتماد و انسجام اجتماعی و اخلال در فرآیند ارائه خدمت در نظام سلامت و سایر عرصه‌های مدیریتی کشور شود، علاوه بر اینکه به موجب مواد ۲۸۶، ۶۹۸ و ۷۴۶ قانون مجازات اسلامی (تعزیرات و مجازات‌های بازدارنده) عملی مجرمانه و مستوجب تعقیب قضایی و مجازات است، تبعات نگران کنند‌ه‌ای را به دنبال دارد.
4	نظر به اینکه به موجب مصوبات لازم الاجرای ستاد ملی مدیریت بیماری کرونا، اطلاع رسانی در این خصوص، صرفا باید از طریق آن ستاد انجام شود و هر اظهارنظری خارج از روال مقرر، اقدامی خلاف مصالح و امنیت ملی کشور تلقی و با مرتکب بر اساس قوانین مربوط برخورد خواهد شد.
5	با توجه به مراتب مذکور، در این شرایط از آحاد مردم فهیم، دلسوز و هوشمند جامعه انتظار می‌رود، ضمن توجه موکد به توصیه‌ها و تدابیر دلسوزانه مسئولان و کارکنان ایثارگر نظام سلامت کشور، با همدلی و همیاری بیشتر و ارتقاء و ترویج حس تعاون و نوع دوستی، دست اندرکاران و جهادگران این عرصه را مورد حمایت و پشتیبانی جدی قرار دهند و با کسانی که با بی توجهی یا عامدانه، زمینه ایجاد ناامنی روانی در جامعه را فراهم می‌کنند، از جمله بیگانگان خائن به عزت و شرف ملت عزیز ایران اسلامی همراهی نداشته باشند.
