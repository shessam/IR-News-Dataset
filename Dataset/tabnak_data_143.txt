tabnak_data###پنتاگون احتمالا امسال بررسی استقرار جهانی نیروهایش را آغاز کند###https://www.tabnak.ir/fa/news/954129/پنتاگون-احتمالا-امسال-بررسی-استقرار-جهانی-نیروهایش-را-آغاز-کند###[]###2020-01-24 16:19:00###۹۵۴۱۲۹###['پنتاگون', 'آمریکا', 'نیرو']
1
1	وزیر دفاع آمریکا اظهار کرد، در سال جاری میلادی به عنوان بخشی از اقدام برای تمرکز دوباره پنتاگون بر چالش‌های مرتبط با چین و روسیه، احتمالا آماده آغاز بررسی استقرار نیروها در سطح جهانی خواهد بود.
2	به گزارش ایسنا، مارک اسپر، وزیر دفاع آمریکا اظهار کرد، نمی‌خواهد برای تکمیل این طرح موسوم به "بررسی در گستره نظامی" زمان‌بندی دقیقی تعیین کند.
3	به گزارش خبرگزاری رویترز، او با اشاره به تقویم مالی دولت برای سال جاری میلادی که از یکم اکتبر آغاز می‌شود، اظهار کرد: اگر مجبور باشم تاریخی را برای پایان این بررسی تعیین کنم، دوست دارم مطمئن شوم که تا آغاز سال مالی آینده در وضعیت خوبی قرار داریم.
4	بنابراین می‌خواهم سرعت این اقدام به طور متناسب تعیین شود.
5	این اظهارات طی سفر اسپر به میامی برای بررسی ماموریت نظامی آمریکا در آمریکای لاتین بیان شد که بخشی از بررسی استقرار نیروهای آمریکا در سطح جهانی است و اسپر امیدوار است که این طرح به او این امکانم را بدهد تا نیروهای بیشتری را به آسیا اعزام کند و باقی سربازان مستقر در خارج از آمریکا را به این کشور بازگرداند.
6	کارشناسان بسیاری بر این باورند که با توجه به پیشرفت‌های نظامی چین طی دو دهه گذشته و در زمانی که آمریکا در عراق، افغانستان و سوریه و دیگر مناطق بر عملیات مبارزه با تروریسم متمرکز بوده، این اقدام دیرتر از زمانی که باید، صورت می‌گیرد.
7	وزیر دفاع آمریکا در بخش دیگری از سخنانش خاطرنشان کرد: وقتی از بررسی استقرار نیروها صحبت می‌کنیم، همه فکر می‌کنند منظورمان کاهش حضور نیروها است اما لزوما این طور نیست.
