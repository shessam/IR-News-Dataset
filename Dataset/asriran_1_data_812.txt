asriran_1_data###یک تیم دیگر ایتالیایی خواهان سردار آزمون###https://www.asriran.com/fa/news/721319/یک-تیم-دیگر-ایتالیایی-خواهان-سردار-آزمون###['ورزشی']###2020-03-31 13:23:00###۷۲۱۳۱۹###['آزمون', 'لاتزیو']
4@@@5
1	مهاجم ایرانی تیم فوتبال زنیت سن‌پترزبورگ پیشنهادات خوبی از لیگ ایتالیا دریافت کرده است.
2	به گزارش خبرورزشی، آکاردیوش میلیک، مهاجم تیم فوتبال ناپولی قراردادش را با این باشگاه تمدید نکرده و قصد دارد این تیم را ترک کند.
3	به همین دلیل مسئولان باشگاه ناپولی به فکر خرید یک جایگزین برای وی هستند.
4	اولین بازیکن مدنظر ناپولی «ودات موریقی» مهاجم تیم فنرباغچه است.
5	البته این بازیکن مشتریان دیگری غیر از ناپولی هم داد؛ یوونتوس، تاتنهام، منچستریونایتد، لسترسیتی و اینتراخت فرانکفورت هم از دیگر باشگاه‌های خواهان موریقی هستند.
6	گزینه دوم مسئولان باشگاه ناپولی برای جایگزینی میلیک، سردار آزمون مهاجم ایرانی تیم زنیت است.
7	آزمون یک فصل خوب را در زنیت سن‌پترزبورگ داشته و می‌تواند گزینه خوبی برای این ناپولی باشد.
8	البته هم موریقی و هم آزمون گزینه‌های جدی لاتزیو هم هستند.
9	ناپولی با وجود تعداد زیاد مشتریان خواهان خرید موریقی، خیلی به جذب این بازیکن امیدوار نیست.
10	به همین خاطر در صورتی که آنها اطمینان پیدا کنند نمی‌توانند مهاجم فنرباغچه را جذب کنند، آماده اقدام برای خرید سردار آزمون هستند.
11	این در شرایطی است که آزمون هم پیشنهادی از لاتزیو دارد و اگر بداند که نمی‌تواند به ناپولی برود، راهی این تیم خواهد شد.
