tabnak_data###گردهمایی های دانشگاهی تعطیل شد###https://www.tabnak.ir/fa/news/960885/گردهمایی-های-دانشگاهی-تعطیل-شد###['اجتماعی', 'دانشگاه']###2020-02-22 14:21:00###۹۶۰۸۸۵###['گردهمایی', 'دانشگاه', 'تعطیل', 'کرونا']
1
1	رئیس سازمان امور دانشجویان اعلام کرد: بعدازظهر امروز جلسه ای با حضور وزیر علوم در خصوص بحث پیشگیری و کنترل کرونا در وزارت علوم برگزار می شود.
2	به گزارش تابناک، مجتبی صدیقی صبح امروز در مراسم تقدیر از دانشجویان نمونه کشوری که در دانشگاه تهران برگزار شد، در خصوص اقدامات وزارت علوم در مقابله و پیشگیری با ویروس کرونا در دانشگاه‌ها گفت: صبح امروز یک جلسه در وزارت علوم برگزار شده و یک جلسه با حضور وزیر علوم بعدازظهر امروز برگزار خواهد شد.
3	بحث‌های مربوط به پیشگیری از این ویروس مطرح خواهد شد و همچنین قرار است دستورالعمل‌های پیشگیری و کنترل در این خصوص مفصل تر شده و به دانشگاه‌ها ابلاغ شود.
4	البته یک بخش آن نیز ۵ شنبه به دانشگاه ابلاغ شده است.
5	وی افزود: بیشتر در این موضوع بحث روانی آن مطرح است.
6	موارد و گزارش‌هایی ارائه شده که برخی از آنها شایعه بوده و ۲۳ مورد نیز در این خصوص که مربوط به دانشگاه ایلام بود، برای انجام تست و آزمایش معرفی شدند.
7	مورد دانشگاه خواجه نصیر نیز منفی بود و وی به بخش منتقل شده است.
8	در این شرایط ایجاد نگرانی به صلاح نیست.
9	مراکز آموزش عالی در این خصوص تصمیمات خود را گرفته‌اند و دانشگاه قم نیز تصمیم خود را به دانشجویان اعلام کرده است.
10	به دانشگاه قم اعلام کردیم اگر دانشجویان به نزد خانواده خود رفته‌اند، برای آنها غیبت لحاظ نشود.
11	از طرفی نیز اگر به دانشگاه بازگشتند، تست پزشکی از آنها گرفته شود.
12	صدیقی تصریح کرد: تمام گردهمایی‌ها و نشست‌های غیر اولویت‌دار تا اطلاع ثانوی تعطیل است.
13	واحدهای عملی مانند استخر، سالن‌های ورزشی منتفی است.
14	رئیس سازمان امور دانشجویان درباره توزیع ماسک و مواد بهداشتی در خوابگاه‌ها نیز گفت: به دانشگاه‌ها نیز در این خصوص ابلاغ شده، مواد بهداشتی و ماسک در صورت نیاز در دانشگاه‌ها توزیع می‌شود.
15	وی در خصوص اینکه برنامه‌ای برای تعطیلی سلف سرویس‌ها ندارید، خاطرنشان کرد: در این خصوص برنامه‌ای نداریم.
16	برخی از دانشگاه‌ها با اجرای دستورالعمل‌های بهداشتی شروع به توزیع غذا در درب‌های یک بار مصرف کرده‌اند.
17	وی در خصوص اینکه برنامه‌ای برای تعطیلی خوابگاه ندارید؟ گفت: نه اگر موردی باشد به صورت وسواس پیگیری می‌شود و در هر فصلی که باشد دانشگاه در مورد آن تصمیم می‌گیرد.
