roozno_data###سلحشوری: تاوان قرنطینه‌نشدنِ قم را می‌پردازیم###http://roozno.com//fa/news/418586/سلحشوری-تاوان-قرنطینه‌نشدنِ-قم-را-می‌پردازیم###[]###2020-03-16 10:57:00###۴۱۸۵۸۶###['سلحشوری', 'قرنطینه شدن']
1@@@2@@@3
1	در کشور ما سه امر بسیار مهم رایج است.
2	ابتدا پنهان‌کاری، دوم دروغ و سوم سیاسی کردن موارد مختلف.
3	یعنی اگر مسوولان زورشان به پنهان‌کاری و دروغ نرسید و مساله همچنان مطرح بود، توهم توطئه دارند.
4	به گزارش روز نو :جهان صنعت: پروانه سلحشوری نماینده اصلاح طلب مجلس درباره شیوع کرونا گفت: تاوان قرنطینه نکردن قم را می پردازیم.
5	آ‌ن‌هایی که مانع قرنطینه شدن قم شدند باید به مردم و درگاه خدا پاسخگو باشند.
6	در کشور ما سه امر بسیار مهم رایج است.
7	ابتدا پنهان‌کاری، دوم دروغ و سوم سیاسی کردن موارد مختلف.
8	یعنی اگر مسوولان زورشان به پنهان‌کاری و دروغ نرسید و مساله همچنان مطرح بود، توهم توطئه دارند.
9	حکمرانی مطلوب در کشور ما وجود ندارد.
10	اگر آمار واقعی را به مردم بگویند ناکارآمدی دولت عیان می‌شود به همین دلیل مدام پنهان‌کاری می‌کنند.
11	اگر آمارهای واقعی را اطلاع‌رسانی کنند مردم قضیه را جدی می‌گیرند اما حکومت تنها به فکر این است که ناکارامد‌ی‌اش عیان نشود و با شفافیت مخالف است.
12	نمی‌توانیم به کارگری که برای لقمه نانی در خیابان است بگوییم در خانه بشین زیرا نمی‌توانیم آن را حمایت کنیم.
13	هیچ ننگی بالاتر از این نیست مردم کشوری که غرق در نفت هستند از گرسنگی و فقر در رنج باشند.
14	مردم دیگر مانند سابق به مسوولان و رسانه‌ها اعتماد ندارند و خطرناک‌ترین موضوع یعنی بدتر از کرونا بی‌اعتمادی مردم است.
15	متاسفانه مردم هم به خودشان رحم نمی‌کنند و هر روز ما شاهد تردد سیل عظیمی از مردم در خیابان و مراکز خرید هستیم.
16	وگرنه چگونه پزشکان، پرستاران و سایر کارکنان بیمارستان دارند جان می‌دهند، ولی مردم به خرید می‌روند.
17	در این بحران اگر کشور دیگری بود حتما هواپیمایی ماهان را به خاطر قصوراتی که انجام داده عامل اصلی شیوع این بیماری می‌دانست و حتما قوه قضاییه آنها را مورد بازخواست قرار می‌داد.
18	ولی در کشور ما افرادی بازداشت می‌شوند که دغدغه این موضوع را دارند و در این مدت بیشتر نگران اوضاع مردم هستند.
19	به جای بازداشت مهدی حاجتی و محمد مختاری، باید سازمان هواپیمایی ماهان را که به خاطر پول جان مردم را در خطر قرار دادند، یا افرادی که در قم جان مردم را با اعتقادات خرافی معامله کردند و صدا و سیما که یک روز قبل از انتخابات کرونا را شایعه نامیده بود، از طرف قوه قضاییه مورد پیگرد قرار گیرند.
