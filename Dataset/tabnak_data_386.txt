tabnak_data###واکنش وزیر نفت به شیوع ویروس کرونا###https://www.tabnak.ir/fa/news/956502/واکنش-وزیر-نفت-به-شیوع-ویروس-کرونا###['اقتصادی', 'داخلی']###2020-02-03 15:44:00###۹۵۶۵۰۲###['وزیر نفت', 'بیژن زنگنه', 'ویروس کرونا']
1
1	وزیر نفت با بیان اینکه بازار نفت به دلیل شیوع ویروس کرونا تحت فشار قرار گرفته و به همین دلیل قیمت نفت به زیر ۶۰ دلار برای هر بشکه رسیده است، گفت: باید تلاش شود بازار نفت به تعادل برسد.
2	به گزارش ایسنا، بیژن زنگنه امروز (دوشنبه، ۱۴ بهمن‌ماه) پس از نشست با اتحادیه صادرکنندگان فرآورده‌های نفتی، گاز و پتروشیمی ایران در جمع خبرنگاران درباره برگزاری نشست فوق‌العاده وزارتی اوپک به دلیل شیوع ویروس کرونا اظهار کرد: در پی شیوع این ویروس در چین و در پی آن توقف فعالیت بعضی از کارخانه‌ها، صنعت حمل ونقل و .
3	.
4	، مقدار مصرف نفت در این کشور تحت تاثیر قرار گرفته و سبب کاهش تقاضا برای نفت خام شده است.
5	وی با اشاره به اینکه با کاهش تقاضا و ثبات عرضه، قیمت نفت با افت همراه شده است، تصریح کرد: در صحبتی که با رئیس دوره‌ای اوپک داشتم عنوان کردم اگر قرار باشد پیش از نشست از پیش تعیین شده در ماه مارس نشستی برگزار شود، باید درباره کاهش تولید توسط همه اعضا آمادگی و اطمینان وجود داشته باشد، اما اگر قرار باشد در نشستی فوق‌العاده مذاکره کنیم و بعد تصمیم بگیریم، ضرورتی برای برگزاری نشست پیش از موعد مقرر وجود ندارد و نشست ۱۷۸ در همان تاریخ چهارم و پنجم مارس ۲۰۲۰ (۱۵ و ۱۶ اسفندماه) برگزار شود.
6	بنا بر اعلا وزارت نفت، محمد عرقاب، وزیر انرژی و معادن الجزایر هم اکنون ریاست دوره‌ای نشست‌های اوپک را به عهده دارد.
7	پیش از این الکساندر نواک، وزیر انرژی روسیه و محمد عرقاب، وزیر انرژی و معادن الجزایر و رئیس دوره‌ای نشست‌های اوپک از احتمال زیاد برگزاری نشست ۱۷۸ فوق‌العاده وزیران نفت و انرژی اوپک و نشست مشترک اوپک و غیراوپک در ماه فوریه خبر دادند.
8	وزیران نفت و انرژی اوپک در یکصدوهفتادوهفتمین نشست عادی این سازمان در وین به همراه تولیدکنندگان غیرعضو این سازمان، بر سر افزایش ۵۰۳ هزار بشکه و در مجموع یک میلیون و ۷۰۳ هزار بشکه‌ کاهش عرضه توافق کردند.
9	سهم اعضای اوپک در توافق برای تعمیق کاهش تولید نفت روزانه ۳۷۲ هزار بشکه و سهم کشورهای غیرعضو اوپک ۱۳۱ هزار بشکه بوده است، بر این اساس ۱۰ عضو اوپک باید روزانه یک میلیون و ۱۷۰ هزار بشکه از تولید خود بکاهند، ایران، لیبی و ونزوئلا از توافق کاهش عرضه مستثنا شده‌اند.
