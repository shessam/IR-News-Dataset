asriran_1_data###مزایده پیراهن تیری آنری برای کمک به کادر پزشکی###https://www.asriran.com/fa/news/723342/مزایده-پیراهن-تیری-آنری-برای-کمک-به-کادر-پزشکی###['اجتماعی ']###2020-04-14 10:40:00###۷۲۳۳۴۲###['آنری', 'کرونا']
5
1	پیراهن تیری آنری که با آن یکصدمین گل خود در آرسنال را به ثمر رساند برای امور خیریه به فروش رسید.
2	به گزارش ایسنا و به نقل از تلگراف، تیری آنری ، مهاجم پیشین آرسنال و رابی ساوج، هافبک سابق لستر که هم اکنون مجری تلویزیون است، بیش از ۱۶ هزار پوند برای بنیاد خیریه خدمات ملی بهداشت (NHS) جمع آوری کردند.
3	این دو بازیکن پیشین با فروش پیراهن تیری آنری در حراج این مبلغ را به دست آوردند.
4	این پیراهن آنری از آن نظر ماندگار است که او توانست یکصدمین گل خود را برای توپچی‌های لندنی آرسنال به ثمر برساند.
5	آنری که در مجموع ۲۲۸ گل برای آرسنال به ثمر رساند ، در سال ۲۰۰۳ مقابل بیرمنگام به رکورد صدمین گل برای توپچی‌ها رسید که ساویج در آن زمان بازی می‌کرد.
6	در همین ارتباط رابی ساوج در توییتر خود نوشت: با حراج یک پیراهن تیری آنری از مجموعه لباس‌هایی که در اختیار داشتم، ۱۶ هزار پوند باور نکردنی برای امور خیریه جمع آوری کردم؛ خریدار از شما بسیار سپاسگزارم ، مقدار باورنکردنی.
7	پیش از این رابی ساوج، کارشناس فعلی تلویزیون انگلیس گفته بود که در ابتدا آنری نمی‌دانست که در آن بازی مقابل بیرمنگام به رکورد ۱۰۰ گل برای آرسنال رسیده است.
8	بعدها ، پس از دانستن این موضوع آنری برای مدت طولانی از ساوج خواست تا پیراهن خود را به او برگرداند.
9	ساوج در سخنرانی خود در تلویزیون پیشنهاد کرد که تیری آنری پیراهن را پس بگیرد، اما بازیکن فرانسوی موافقت کرد تا برای جمع آوری پول برای کمک به پزشکان، آن را به حراج بگذارد.
