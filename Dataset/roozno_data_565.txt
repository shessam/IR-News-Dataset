roozno_data###آنقدر علیه دولت سمپاشی کردند که اصلاح‌طلبان نتوانستند کاری کنند/ به این مجلس رای ندادم/ مجلس جای مباحثه است نه جای کاغذ آتش زدن و گلابی خوردن و فحش دادن!###http://roozno.com//fa/news/417769/آنقدر-علیه-دولت-سمپاشی-کردند-که-اصلاح‌طلبان-نتوانستند-کاری-کنند-به-این-مجلس-رای-ندادم-مجلس-جای-مباحثه-است-نه-جای-کاغذ-آتش-زدن-و-گلابی-خوردن-و-فحش-دادن###[]###2020-03-11 10:20:00###۴۱۷۷۶۹###['اصلاح طلبان', 'سمپاشی']
1
1	یک فعال سیاسی اصلاح‌طلب معتقد است: اصلاح‌طلبان در این دوره از انتخابات مجلس، هیچ کار خاصی نمی‌توانستند انجام دهند برای اینکه اجازه ندادند، آقای روحانی موفق عمل کند و به نوعی اگر برجام نیز ادامه پیدا می‌کرد، یقینا اصلاح‌طلبان و طرفداران روحانی پیروز می‌شدند.
2	به گزارش رور نو :«مصطفی هاشمی طبا»، فعال سیاسی اصلاح‌طلب، در پاسخ به این سوال که اصلاح‌طلبان در انتخابات امسال (98) چه اقداماتی انتظار می‌رفت انجام دهند که انجام ندادند، به خبرنگار سیاسی برنا گفت: اصلاح‌طلبان در این دوره از انتخابات مجلس، هیچ کار خاصی نمی‌توانستند انجام دهند.
3	برای اینکه اجازه ندادند روحانی موفق عمل کند و به نوعی اگر برجام ادامه پیدا می‌کرد، یقینا اصلاح‌طلبان و طرفداران روحانی پیروز می‌شدند.
4	به هر حال روحانی همان شعار امید اصلاح‌طلبان را مطرح کرد در حالی که از اصلاح‌طلبان نبود.
5	در نتیجه برخی با ایجاد ناامیدی، آنقدر علیه دولت سمپاشی کردند و مسائل مختلف در مملکت ایجاد شد که در نتیجه بسیاری از مردم نیامدند رأی بدهند و در نهایت طیف ثابتی که همواره به اصولگرایان رأی می‌دهند، آمدند.
6	بنابراین اصلاح‌طلبان به رغم این هجمه‌ها، کار خاصی نمی‌توانستند انجام بدهند برای اینکه بسیاری سعی کردند تا همه تقصیرها را گردن روحانی بیاندازند.
7	او در این باره که بسیاری حتی خود اصلاح‌طلبان معتقدند که اصلاح‌طلبان از خط مشی اصلاح‌طلبی خود دور شدند و باید به اصلاح‌طلبی واقعی بازگردند.
8	با توجه به اینکه در دوره قبل لیست امید ترکیبی از اصولگرایان و اصلاح‌طلبان برای مجلس بود، تصریح کرد: نمی‌دانم خط مشی اصلاح‌طلبی چیست.
9	اگر در دوره قبل، اصلاح‌طلبان لیست این چنینی برای مجلس ارائه نمی‌کردند پیروز نمی‌شدند.
10	به هر حال در دوره قبل، از افراد اصولگرا استفاده نشد.
11	از سوی دیگر مردم اینگونه نیستند که با دیدگاه سیاسی به مسائل نگاه کنند بلکه نگاه می‌کنند ببینند، چگونه وضعیت اقتصادی‌شان ممکن است خوب شود.
12	در واقع آنهایی که رأی ندادند امیدی نداشتند و آنهایی که رأی دادند فکر کردند اگر اصولگرایان روی کار بیایند، خوب می‌شود در حالی که اصلا همچین چیزی نیست.
13	او درباره سخنان سیدمحمد حسینی، وزیر ارشاد دوره احمدی‌نژاد، مبنی بر اینکه چگونه سیل عظیمی از مردم در مراسم تشییع سردار سلیمانی حضور پیدا می‌کنند اما جمعیت کمی از مردم پای صندوق می‌آیند، بیان کرد: حضور مردم در مراسم سردار سلیمانی بسیار بی‌نظیر بود.
14	مردم واقعا احساس کردند سردار سلیمانی به کشورش خدمت کرده است اما در عین حال احساس می‌کنند مسئولان به مردم خدمت آنچنانی نکردند.
15	از این رو مردم، مجلس را قبول ندارند و می‌گویند مجلس خاصیتی ندارد.
16	بنابراین این سوال را مطرح می‌کنند که به چه دلیل باید رأی دهند؟!
17	بنده هم که رأی دادم به خاطر مجلس نبوده بلکه به این خاطر بوده که وفاداری خود را به نوعی به جمهوری اسلامی اعلام کنم.
18	مردم معتقد بودند آقای سلیمانی به مردم خدمت کرده اما در عین حال می‌بینند، مجلس خاصیتی نداشته و مجلس را قبول ندارند، در نتیجه نیامدند.
19	این فعال سیاسی اصلاح‌طلب درباره عملکرد مجالس گذشته و نوع نگاه مردم به این مجلس تاکید کرد: نارضایتی مردم از این مجلس به علت حرکاتی است که در مجلس دهم صورت گرفت.
20	مجلس دهم برای جامعه کاری نکرد.
21	در مجلسی که کاغذ آتش می‌زدند و بنر می‌زدند و شعار می‌دهند، این مجلس نمی‌تواند عملکرد خوبی داشته باشد.
22	درباره جایگاه مجلس، بارها امام (ره) و رهبری گفته بودند، مجلس محل بحث و مباحثه و ایجاد راه درست است نه جای شعار دادن، فحش دادن و گلابی خوردن، چراکه این اقدامات باعث سلب اعتماد مردم از مجلس می‌شود.
