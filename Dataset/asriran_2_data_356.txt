asriran_2_data###وریا غفوری، سرمربی موقت استقلال###https://www.asriran.com/fa/news/702653/وریا-غفوری-سرمربی-موقت-استقلال###['ورزشی']###2019-12-09 13:43:00###۷۰۲۶۵۳###['استقلال', 'استراماچونی']
3
1	کاپیتان تیم فوتبال استقلال لیست ۱۸ نفره آبی‌ها را برای بازی امروز برابر پیکان اعلام کرده است.
2	به گزارش باشگاه خبرنگاران جوان، تیم فوتبال استقلال در حالی امروز برابر پیکان در چارچوب رقابت‌های لیگ برتر بازی می‌کند که استراماچونی در تمرین آخر تیمش و حتی اردوی آبی‌ها حضور پیدا نکرد تا رسما کناره گیری خود را از این تیم بیان کرده باشد.
3	با این وجود با استعفای استراماچونی بازیکنان برای اینکه آماده بازی با پیکان شوند در اردوی هتل المپیک حضور پیدا کردند تا امروز به مصاف حریف بروند.
4	در این میان شنیده می‌شود وریا غفوری در نقش یک سرمربی لیست ۱۸ نفره بازیکنان برای بازی امروز را هم اعلام کرده است.
5	همچنین غفوری آخرین تمرین بازیکنان قبل از بازی با پیکان را هم زیر نظر داشته است.
