roozno_data###استرالیا به درمان احتمالی کرونا رسید###http://roozno.com//fa/news/418818/استرالیا-به-درمان-احتمالی-کرونا-رسید###[]###2020-03-17 12:55:00###۴۱۸۸۱۸###['استرالیا', 'درمان احتمالی کرونا']
1
1	محققان استرالیایی می‌گویند موفق شده‌اند با یک روش درمانی، حال برخی از بیماران آلوده به کروناویروس را بسیار بهبود ببخشند.
2	گروهی از محققان استرالیایی ادعا می‌کنند که درمانی برای کروناویروس جدید و کشنده پیدا کرده‌اند و امیدوارند که آن را در یک آزمایش سراسری روی بیماران آزمایش کنند.
3	به گزارش روز نو ، پروفسور "دیوید پترسون" مدیر مرکز تحقیقات بالینی دانشگاه کوئینزلند گفت که محققان از دو دارو استفاده کرده‌اند که در درمان عوارض ناشی از کروناویروس در آزمایشات نتایج خوبی به جا گذاشته است.
4	استرالیا به درمان احتمالی کرونا رسیدبه گفته وی، یکی از این داروها که به تعدادی از اولین کسانی در استرالیا که تست ابتلا به کووید۱۹ آنها مثبت بود، داده شده است، باعث ناپدید شدن ویروس از بدن آنها و به دنبال آن بهبودی کامل بیمار از عفونت شده است.
5	به نوشته ایسنا، "پترسون" همچنین پزشک متخصص بیماری‌های عفونی در بیمارستان رویال بریزبن و بیمارستان زنان است و ادعا می‌کند که استفاده از این داروها نباید به عنوان درمان ذکر شود، بلکه فعلا یک درمان بالقوه است.
6	وی گفت: این داروها یک درمان به طور بالقوه موثر است.
7	بیماران پس از پایان درمان، دیگر به هیچ وجه شاهد وجود کروناویروس در بدن خود نیستند.
8	گفتنی است که هر دو دارو قبلاً در استرالیا ثبت شده، مجوز گرفته و در دسترس هستند.
9	"پترسون" افزود: آنچه ما در حال حاضر می‌خواهیم انجام دهیم، یک کارآزمایی بالینی بزرگ در سراسر استرالیا است تا ۵۰ بیمارستان را بررسی کنیم و آنچه را که می‌خواهیم مقایسه کنیم، یک دارو در مقابل یک داروی دیگر و همچنین در مقابل ترکیبی از این دو دارو است.
10	پزشکان با توجه به تاریخچه استفاده از این داروها، تجربه طولانی مدتی از سازگاری آنها با سیستم ایمنی بدن انسان دارند.
11	به این معنی که با این درمان، هیچ عارضه جانبی در انتظار بیمار نخواهد بود.
12	استرالیا احتمالا درمان کروناویروس را به جهان عرضه می‌کند"پترسون" با استناد به درمان‌های به کار گرفته شده در کشورهایی نظیر سنگاپور و چین گفت: تجربیات مثبتی در مبارزه با کروناویروس خارج از مرزهای استرالیا نیز ثبت شده است.
13	گروه تحقیقاتی من اطمینان دارند که می‌توانند این داروها را به بیماران دیگر کشورها منتقل کنند.
14	وی افزود: ما می‌خواهیم بهترین درمان را برای استرالیایی‌ها به ارمغان بیاوریم و نه حدس‌های شخصی یا تجربیات چند نفر.
15	محققان ما امیدوارند تا پایان ماه مارس به یک درمان قطعی دست یافته و آن را روی بیماران آغاز کنند.
16	درمان جدید مبتنی بر اچ‌.
17	آی‌.
18	وی استاین تحقیق از بیماران چینی الهام گرفته شده است که در ابتدا این دارو را در استرالیا دریافت کردند.
19	"پترسون" گفت: پزشکان ما بسیار شگفت زده شده‌اند که یک داروی اچ‌.
20	آی‌.
21	وی موسوم به "sic" در واقع می‌تواند در مقابل کروناویروس جدید به خوبی عمل کند.
22	وی افزود: این دارو روی اولین موج از بیماران چینی که ما در استرالیا داشتیم، خیلی خوب عمل کرد.
23	این امیدبخش است، چرا که ما اینجا به چیزهای واقعاً خوبی رسیده‌ایم.
24	یک درمان مفید برای مقابله با کووید۱۹ که جهان را فرا گرفته و بیش از ۱۵۰ هزار نفر را در جهان آلوده کرده است، در صورت واقعی بودن مانند یک معجزه خواهد بود.
25	نخستین واکسن آزمایشی کرونا به دواطلبان در آمریکا تزریق شدهمچنین در سیاتل آمریکا که کانون اولیه شیوع ویروس کرونا در آمریکا شناخته می‌شود، ۴۵ داوطلب تندرست نخستین واکسن آزمایشی کرونا ۲۰۱۹ را دریافت کردند.
26	دانشمندان امیدوارند این واکسن که حاوی ویروس کرونا ۲۰۱۹ نیست و تنها بخشی از هویت ژنتیکی آن را در بردارد سیستم ایمنی دواطلبان را در برابر ویروس واقعی ایمن کند.
27	به نوشته بی بی سی، داوطلبان روز دوشنبه، ۱۶ مارس، نخستین تزریق خود را در مرکز تحقیقاتی شرکت کیزر پرمننته در سیاتل دریافت کردند که یکی از بزرگترین شرکت‌های بیمه درمانی با مجموعه بیمارستان‌ها و کلینیک‌های اختصاصی خود در آمریکاست،این واکسن برخلاف واکسن‌های رایج که حاوی نسخه ضعیف شده یا کشته شده ویروس است، حاوی ویروس کرونا ۲۰۱۹ نیست و تزریق آن نمی‌تواند داوطلبان را به بیماری کووید۱۹ مبتلا کند.
28	کارشناسان می‌گویند با وجود آغاز آزمایش این واکسن بروی انسان، هنوز ممکن است ماه‌ها طول بکشد تا نتایج این تزریق آزمایشی قابل تعمیم به عموم ارزیابی شود.
29	همزمان با این تجربه در سیاتل آمریکا، دانشمندان بسیاری در نقاط دیگر جهان مشغول تهیه واکسن ویروس کرونا ۲۰۱۹ هستند.
30	این واکسن که هزینه‌های تحقیقاتی آن از سوی وزارت بهداشت آمریکا تامین شده توانسته بی نیاز از گام نخست معمول برای ساخت واکسن باشد که معمولا دانشمندان را ملزم می‌کند نمونه نخستین را بروی حیوانات آزمایش کنند و نتیجه آن بروی سیستم دفاعی بدن حیوانات بررسی کنند.
31	اما شرکت مدرنا تراپیوتیکز که تحقیقات و ساخت این واکسن را برعهده داشته می‌گوید در تهیه این واکسن از ترکیباتی استفاده کرده که همه آنها قبلا از آزمایش‌های معمول عبور کرده است.
32	دکتر جان ترگونینگ، متخصص بیماریهای عفونی در دانشگاه ایمپریال کالج لندن در بریتانیا می‌گوید: "این واکسن از ترکیباتی استفاده کرده که شناخته شده‌اند و فناوری آنها موجود بوده".
33	"این واکسن با رعایت استاندارهای بسیار بالا تهیه شده.
34	در تهیه آن از ترکیباتی استفاده شده که ایمن تشخیص داده شده اند و ما از قبل آنها را می‌شناسیم و بی ضرر بودن آنها برای انسان تایید شده بوده، ضمن این که کسانی که در تهیه این واکسن مشارکت داشته‌اند به صورت دقیق تحت نظارت و ارزیابی بوده‌اند.
35	""بله.
36	خیلی سریع آماده شده اما باید بدانیم که این مسابقه و رقابت در حقیقت علیه ویروس شکل گرفته نه این که دانشمندان با هم رقابت کنند، و باید بدانیم که همه این اقدامات برای منافع بشریت صورت گرفته است.
37	"بسیاری از واکسن‌های معمول از ویروس‌های کشته شده یا تضعیف شده تهیه شده‌اند اما این واکسن آزمایشی که ام.
38	آر.
39	آن.
40	ای ۱۲۷۳ نام گرفته حاوی ویروس کووید۱۹ نیست.
41	در عوض این واکسن حاوی بخشی از کدهای ژنتیکی این ویروس است که دانشمندان توانسته‌اند در آزمایشگاه آن را تهیه کنند.
42	آنها امیدوارند که این واکسن بتواند بدن دریافت‌کنندگان را در برابر ویروس واقعی ایمن کند.
43	داوطلبان تزریق بعدی خود را ۴ هفته دیگر (۲۸ روز) دریافت خواهند کرد اما آن‌طور که گزارش شده حتی در صورت نتایج مثبت این گروه، برای آماده شدن واکسن در سطح عمومی ممکن است ۱۸ ماه دیگر زمان لازم باشد.
