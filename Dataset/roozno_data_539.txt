roozno_data###باورهایی اشتباه درباره کروناویروس جدید###http://roozno.com//fa/news/417587/باورهایی-اشتباه-درباره-کروناویروس-جدید###[]###2020-03-10 09:59:00###۴۱۷۵۸۷###['کرونا ویروس', 'باورهای اشتباه']
1@@@2
1	تمام گروه های سنی می توانند با ویروس SARSCoV2 آلوده شوند.
2	بیشتر موارد ابتلا به بیماری تاکنون بین بزرگسالان بوده است اما این گونه نیست که کودکان در برابر آن مصون باشند.
3	کروناویروس جدید که به نام SARSCoV2 شناخته می شود از شهر ووهان در چین به هر قاره ای در جهان به استثنای قطب جنوب گسترش یافته است.
4	باورهایی اشتباه درباره کروناویروس جدیدبه گزارش روز نو ، با ظاهر شدن واژه «همه گیری» در تیتر اخبار، میزان ترس مردم نیز افزایش یافته و به واسطه این شرایط اطلاعات نادرست و شایعات نیز شکل می گیرند.
5	در ادامه برخی باورهای اشتباه درباره کروناویروس جدید ارائه شده اند:اسپری الکل یا کلر روی پوست موجب از بین رفتن ویروس ها در بدن می شوداستفاده از الکل یا کلر روی بدن می تواند مضر باشد، به ویژه اگر این مواد وارد چشم ها یا دهان شوند.
6	این کار موجب از بین رفتن ویروس های وارد شده به بدن نمی شود.
7	تنها افراد مسن و افراد جوان در معرض خطر قرار دارندویروس SARSCoV2 همانند کروناویروس های دیگر می تواند افراد در هر سنی را آلوده کند.
8	با این وجود، افراد مسن یا آنهایی که به بیماری هایی مانند دیابت یا آسم مبتلا هستند، احتمال بیشتری دارد بیماری شدید را تجربه کنند.
9	کودکان به بیماری کووید19 مبتلا نمی شوندتمام گروه های سنی می توانند با ویروس SARSCoV2 آلوده شوند.
10	بیشتر موارد ابتلا به بیماری تاکنون بین بزرگسالان بوده است اما این گونه نیست که کودکان در برابر آن مصون باشند.
11	در حقیقت، شواهد اولیه نشان می دهند که کودکان نیز احتمال دارد به اندازه بزرگسالان در معرض خطر ابتلا به این بیماری قرار داشته باشند اما به نظر می رسد علائم بیماری در آنها شدت کمتری دارد.
12	بیماری کووید19 همانند آنفلوآنزا استویروس SARSCoV2 موجب بیماری با علائم شبه آنفلوآنزا مانند تب، درد، و سرفه می شود.
13	کووید19 و آنفلوآنزا می توانند خفیف، شدید یا در موارد نادر مرگبار باشند.
14	هر دو بیماری می توانند به ذات الریه منجر شوند.
15	با این وجود، مشخصات کلی بیماری کووید19 جدی‌تر است.
16	برآوردها متفاوت هستند اما نرخ مرگ و میر ناشی از آن بین 1 تا 3 درصد به نظر می رسد.
17	اگرچه دانشمندان در حال بررسی میزان دقیق مرگ و میر ناشی از این بیماری هستند اما احتمالا این میزان چند برابر بیشتر از آنفلوآنزای فصلی است.
18	هر فرد مبتلا به بیماری کووید19 جان خود را از دست می دهداین گفته درست نیست.
19	همانگونه که پیشتر اشاره شد، کووید19 برای درصد کوچکی از افراد مرگبار است.
20	در گزارشی که اخیرا منتشر شد، مرکز کنترل و پیشگیری از بیماری چین این گونه نتیجه گیری کرد که شدت 80.
21	9 درصد از موارد بیماری کووید19 خفیف بوده است.
22	گربه ها و سگ ها کروناویروس را پخش می کننددر حال حاضر، شواهد اندکی وجود دارند که ویروس SARSCoV2 می تواند گربه ها و سگ ها را آلوده کند.
23	با این وجود، در هنگ کنگ، یک سگ نژاد پامرانین که صاحب وی به بیماری کووید19 مبتلا بود، آلوده شده بود.
24	این سگ هیچ علائمی نداشت.
25	در حال حاضر، عامل اصلی شیوع بیماری کووید19 انسان ها هستند.
26	ماسک از فرد در برابر کروناویروس محافظت می کندکادر بیمارستان ها و درمانگاه ها از ماسک های حرفه ای استفاده می کنند که به خوبی صورت را پوشانده تا از آنها در برابر عفونت محافظت کند.
27	با این وجود، ماسک های یک بار مصرف احتمالا چنین محافظتی را ارائه نمی کنند.
28	از آنجایی که این ماسک ها به خوبی صورت را پوشش نمی دهند، قطرات همچنان می توانند وارد دهان و بینی شوند.
29	همچنین، ذرات ریز ویروسی می توانند مستقیما از ماسک عبور کنند.
30	با این وجود اگر فردی به یک بیماری تنفسی مبتلا است، پوشیدن ماسک می تواند به محافظت در برابر آلوده شدن دیگران کمک کند و همچنین از تماس دست آلوده با دهان و بینی در افراد سالم جلوگیری کند.
31	افزون بر این، پوشیدن ماسک می تواند موجب یک اطمینان خاطر کاذب شده و ممکن است فرد انجام دیگر اقدامات لازم برای کنترل عفونت مانند رعایت بهداشت دست ها را نادیده بگیرد.
32	دستگاه های دست خشک کن کروناویروس را از بین می برندخیر؛ شستشوی مکرر دست ها با آب و صابون یا محصولات ضد عفونی کننده دست مبتنی بر الکل بهترین روش برای محافظت از خود و دیگران در برابر ویروس است.
33	ویروس SARSCoV2 شکلی جهش یافته از سرماخوردگی استکروناویروس ها خانواده ای بزرگ از ویروس ها هستند که همگی آنها دارای پروتئین های میخ مانند روی سطح خود هستند.
34	برخی از این ویروس ها از انسان ها به عنوان میزبان اصلی خود استفاده می کنند و موجب سرماخوردگی می شوند.
35	کروناویروس های دیگر، مانند SARSCoV2 در ابتدا حیوانات را آلوده می کنند.
36	سندرم تنفسی خاورمیانه (MERS) و سندرم حاد تنفسی وخیم (SARS) هر دو در حیوانات آغاز شده و سپس به انسان ها منتقل شدند.
37	برای انتقال ویروس باید برای 10 دقیقه با فرد آلوده باشیدهرچه مدت زمانی که با یک فرد آلوده در ارتباط باشید، طولانی‌تر باشد، احتمال ابتلا به ویروس نیز بیشتر می شود، اما همچنان این احتمال وجود دارد که در کمتر از 10 دقیقه نیز با ویروس آلوده شوید.
38	شستشوی بینی با محلول سالین از شما در برابر کروناویروس محافظت می کندهیچ مدرکی مبنی بر این که شستشوی بینی با محلول سالین در برابر عفونت های تنفسی از انسان محافظت می کند، وجود ندارد.
39	برخی پژوهش ها نشان داده اند که این تکنیک ممکن است علائم عفونت های دستگاه تنفسی فوقانی را کاهش دهد اما دانشمندان مدرکی درباره توانایی آن برای کاهش خطر عفونت نیافته اند.
40	شما می توانید با غرغره کردن مایع سفید کننده از خود محافظت کنیدهرگز !
41	غرغره مایع سفید کننده در هیچ شرایطی نمی تواند به سود سلامت شما باشد.
42	مایع سفید کننده محصولی خورنده است و می تواند موجب آسیب جدی شود.
43	آنتی بیوتیک ها کروناویروس را از بین می برندآنتی بیوتیک ها تنها باکتری ها را از بین می برند و تاثیری در کشتن ویروس ها ندارند.
44	اسکنرهای حرارتی می توانند کروناویروس را تشخیص دهنداسکنرهای حرارتی می توانند به شناسایی افراد مبتلا به تب کمک کنند.
45	با این وجود، بیماری های دیگر مانند آنفلوآنزای فصلی نیز می توانند موجب تب شوند.
46	افزون بر این، علائم بیماری کووید19 می تواند 2 تا 10 روز پس از عفونت ظاهر شوند.
47	از این رو، فرد آلوده به ویروس پیش از آغاز تب می تواند برای چند روز دارای دمای بدن عادی باشد.
48	سیر در برابر کروناویروس ها از انسان محافظت می کندبرخی پژوهش ها نشان داده اند که سیر ممکن است دارای خواص آنتی بیوتیک باشد.
49	با این وجود، مدرکی مبنی بر این که سیر می تواند در برابر بیماری کووید19 از انسان محافظت کند، وجود ندارد.
50	مصرف این ماده غذایی می تواند در تقویت سیستم ایمنی نقش داشته باشد.
51	بسته های ارسالی از چین می توانند موجب پخش شدن کروناویروس شوندبا توجه به پژوهش های پیشین در مورد کروناویروس های مشابه، از جمله آنهایی که موجب سارس و مرس شدند، دانشمندان بر این باورند که ویروس نمی تواند روی نامه ها یا بسته های پستی برای مدت زمانی طولانی باقی بماند.
52	با توجه به شرایط دمایی و مدت زمانی که طول می کشد تا نامه ها یا بسته های پستی به مقصد برسند، خطر پخش شدن کروناویروس جدید از طریق آنها بسیار کم به نظر می رسد.
53	شما می توانید به واسطه خوردن غذای چینی در کشوری دیگر به کروناویروس مبتلا شوید.
54	خوردن غذای چینی موجب انتقال بیماری به شما نمی شود مگر این که غذا به ویروس آلوده باشد.
55	کروناویروس می تواند از ادرار و مدفوع به انسان منتقل شودبعید است که این مساله درست باشد.
56	هر زمان که عمل بلع را انجام می دهید، مخاط را از دستگاه تنفسی فوقانی می بلعید.
57	در حقیقت، این یک مکانیزم دفاعی مهم است.
58	با این کار ویروس ها و باکتری ها به سمت پایین دستگاه گوارش هدایت می شوند و شرایط اسیدی معده می تواند آنها را از بین ببرد.
59	با مکانیسم های تشخیصی مدرن و بسیار حساس می توانیم این ویروس ها را در مدفوع تشخیص دهیم.
60	ویروس هایی که به این روش شناسایی می شوند معمولا برای دیگران عفونی نیستند زیرا توسط دستگاه گوارش از بین رفته اند.
61	ویروس با افزایش دما در فصل بهار از بین می رودشیوع برخی ویروس ها، مانند ویروس های سرماخوردگی و آنفلوآنزا در ماه های سردتر سال راحت‌تر صورت می گیرد اما این به معنای آن نیست که در دماهای بالاتر فعالیت آنها به طور کامل متوقف می شود.
62	دانشمندان همچنان نمی دانند که تغییرات دمایی چه تاثیری بر رفتار ویروس SARSCoV2 خواهد داشت.
63	کروناویروس مرگبارترین ویروس شناخته شده برای انسان استاگرچه ویروس SARSCoV2 جدی‌تر از آنفلوآنزا به نظر می رسد، اما مرگبارترین ویروسی نیست که انسان تاکنون با آن مواجه شده است.
64	نمونه های دیگر مانند ابولا از میزان مرگ و میر بالاتر برخوردار هستند.
65	واکسن های آنفلوآنزا و ذات الریه از انسان در برابر بیماری کووید19 محافظت می کننداز آنجایی که ویروس SARSCoV2 با ویروس های دیگر متفاوت است، در حال حاضر، واکسنی برای محافظت در برابر آن وجود ندارد.
66	ویروس از آزمایشگاهی در چین به بیرون راه یافته استبه رغم شایعاتی که در اینترنت وجود دارند، مدرکی برای تایید این ادعا وجود ندارد.
67	برخی پژوهشگران بر این باورند که ویروس SARSCoV2 ممکن است از پانگولین ها به انسان ها منتقل شده باشد.
68	برخی دیگر فکر می کنند که همانند مورد سارس، این ویروس ممکن است از خفاش ها به انسان منتقل شده باشد.
69	شیوع بیماری به دلیل مصرف سوپ خفاش بوده استاگرچه دانشمندان اطمینان دارند که ویروس جدید در حیوانات وجود داشته است، هیچ مدرکی مبنی بر این که از مصرف سوپ خفاش به انسان منتقل شده باشد، وجود ندارد.
