asriran_1_data###سرماخوردگی، آنفلوآنزا و کرونا را چگونه از هم تشخیص بدهیم؟###https://www.asriran.com/fa/news/714650/سرماخوردگی-آنفلوآنزا-و-کرونا-را-چگونه-از-هم-تشخیص-بدهیم###['اجتماعی ']###2020-02-20 09:19:00###۷۱۴۶۵۰###['کرونا', 'کرونا']
3@@@4
1	علایم مشترک بین ویروس کرونا و آنفلوآنزا باعث شده است تا تشخیص آن‌ها از یک دیگر سخت شود.
2	به گزارش خبرآنلاین، پس از این که ده‌ها هزار نفر در کشورهای مختلف در روزهای گذشته به ویروس کرونا مبتلا شدند و هر از چند گاهی موارد مشکوکی در ایران مشاهده می‌شد بالاخره دیروز وزارت بهداشت خبر نتیجه مثبت آزمایش اولیه ابتلای ۲ نفر به ویروس کرونا را تایید کرد تا به نوعی ماجرای ورود کرونا به ایران واقعی شود.
3	این ماجرا و از سویی علایم مشترک بین ابتلا به ویروس کرونا و بیماری آنفلوآنزا ترس و نگرانی زیادی را در تشخیص این بیماری به وجود می‌آورد.
4	با این وجود نشانه‌هایی وجود دارد که تشخیص این بیماری‌ها را از یک دیگر راحت‌تر می‎‌کند.
5	علایم آنفلوآنزا معمولا شامل تب و لرز، خستگی شدید و بدن درد است، حالت تهوع هم از دیگر علایم ابتلا به این بیماری است.
6	توجه داشته باشید که آب‌ریزش بینی معمولا از علایم سرماخوردگی است و نه آنفلوآنزا.
7	علایم مشترک این دو هم شمال سرفه، گلودرد و سردرد است.
8	کروناویروس هم علایمی تقریبا مشابه را دارد، با این تفاوت که معمولا سرفه‌های افراد مبتلا به ایت ویروس سرفه‌های خشک است.
9	تحقیقی که چند هفته پیش در نشریه لانست منتشر شده بود نشان داد که اصلی ترین علایم ابتلا به ویروس کرونا تب، سرفه و تنگی نفس است.
10	تنها ۵ درصد مبتلایان با آب ریزش بینی و گلودرد مواجه شدند.
11	آمار دقیق مرگ و میر ناشی از ویروس کرونا هنوز مشخص نیست، اما این عدد حدود ۲ درصد تخمین زده شده است.
