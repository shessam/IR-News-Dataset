asriran_2_data###«استیضاح می‌کنم پس هستم»###https://www.asriran.com/fa/news/700482/استیضاح-می‌کنم-پس-هستم###['سیاسی']###2019-11-27 09:56:00###۷۰۰۴۸۲###['مجلس', 'استیضاح']
8
1	مجلس روزهای خوبی را سپری نمی‌کند.
2	در کشور تصمیم‌هایی گرفته می‌شود که پارلمان در آن نقشی ندارد.
3	نمایندگان از این وضعیت ناراحت هستند.
4	آنها از اینکه جدی گرفته نمی‌شوند، دلخور هستند.
5	استیضاح‌هایی هم که الان به راه افتاده است، برای ابراز وجود مجلس است.
6	رفتار نمایندگان حاوی این پیام است که:«استیضاح می‌کنم پس هستم»می‌شود گفت استیضاح و سوال تنها سلاح‌هایی است که مجلس توان استفاده از آن را دارد.
7	زمانی مجلس لشگری پر از سلاح‌های قانونی داشت که همه آن‌ها را زمین گذاشت و تنها مانده همین استیضاح.
8	نمایندگان مجلس بهتر است به جای پریدن به این و آن از خود بپرسند چه شد مجلس به اینجا رسید؟ چه شد که مجلسی که در راس امور بود امروز نه نقشی در ماجرای بنزین دارد نه حرفش در مورد لایحه پالرمو خوانده می‌شود.
9	بعد از تسخیر سفارت آمریکا در تهران، امام برای تعیین و تکلیف گروگان‌های گرفته شده از سفارت، کار را به مجلس سپرد.
10	این مجلس بود که می‌گفت با این افراد چه کینم و چه نکنیم.
11	رییس مجلس، فرمانده جنگ بود.
12	تقریبا می‌توان گفت دولت و دیگر نهادها بدون اجازه مجلس آب نمی‌خوردند اما حالا همه تصمیم می‌گیرند، عملیاتی می‌کنند بعد مجلس متوجه می‌شود و کاری هم نمی‌کند.
13	البته این استیضاح‌ها پیام دیگری هم دارد.
14	مخالفان روحانی در پارلمان می‌خواهند از آب گل آلود شده توسط بنزین استفاده کنند و دو سال باقی مانده از دولت روحانی را برای او سخت کنند.
15	3 تغییر دیگر در کابینه، دولت را از حد نصاب می‌اندازد و رییس جمهور باید تمام وزرا را به مجلس بیاورد تا از پارلمان رای اعتماد بگیرد.
16	این یعنی تعطیل شدن دولت تا معرفی کابینه جدید.
17	مخالفان بهترین زمان ممکن را برای تسویه حساب با روحانی پیدا کرده‌اند.
18	دولت خودش با مشکلات ریز و درشت روبرو است و حالا هم برخی می‌خواهند سنگ‌های بزرگ‌تری در پیش پای روحانی بگذارند.
19	ناکارآمد نشان دادن دولت؛ هدفی بود که از روز اول دولت، مخالفان شیخ دیپلمات به دنبال او بودند.
20	نزدیک بودن انتخابات مجلس یازدهم، بنزینی است که می‌تواند آتش اختلافات سیاسی در ایران را شعله ور تر کند.
21	جریان‌های سیاسی نشان داده‌اند برای رسیدن به کرسی‌های سبز پارلمان هر کاری که از دست‌شان بر می‌آید انجام می‌دهند.
22	این رقابت‌ها و جدل‌های سیاسی باعث می‌شود در این میان کسی زیاد حواسش به مردم نباشد.
23	مردمی که این روزها حسابی درگیر مشکلات ریز و درشت اقتصادی هستند.
24	مثلا همین مجلس که امروز به فکر استیضاح است می‌تواند از قدرت خود برای اصلاح طرح بنزین استفاده کند.
25	طرحی که هزار و یک مشکل اساسی دارد.
26	جمله معروف شهید بهشتی که ما «ما شیفتگان خدمتیم نه تشنگان قدرت» زیاد به جامعه سیاسی امروز ایران نمی‌خورد.
