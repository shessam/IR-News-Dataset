asriran_1_data###مقایسه روش‌های مقابله با کرونا در ۱۰ کشور دارای بیشترین آمار ابتلا (+جدول)###https://www.asriran.com/fa/news/721432/مقایسه-روش‌های-مقابله-با-کرونا-در-۱۰-کشور-دارای-بیشترین-آمار-ابتلا-جدول###['بین الملل']###2020-04-01 09:41:00###۷۲۱۴۳۲###['کرونا']
8@@@9
1	«کرونا» در هفته‌های اخیر کشورهای زیادی از جهان را درگیر کرده.
2	گرچه هر کدام سیاست‌های متفاوتی را جهت پیشگیری از ورود و مقابله با این بیماری اتخاذ کردند اما هیچ کدام باعث نشد از ورود بیماری در امان بمانند.
3	با این همه، سرعت شیوع در کشورها، با توجه به نوع برخوردشان با بیماری تفاوت داشت.
4	چین، ایتالیا، امریکا، آلمان، اسپانیا، انگلیس، فرانسه، کره‌جنوبی، سوئیس و ایران ۱۰ کشور دارای بالاترین آمار ابتلا به کووید ۱۹ هستند که توجه به نسبت مبتلایان به بهبودیافتگان و مقایسه سیاست‌های پیشگیرانه هریک می‌تواند نشانگر قدرت سیستم‌های بهداشتی‌شان باشد.
5	به گزارش ایلنا، اواخر آذر ماه سال ۱۳۹۸ بود که چین خبر از شیوع یک ویروس ناشناخته داد؛ «کرونا» یا همان کووید ۱۹ نامی بود که در عرض چند هفته نه فقط چین، که تمام جهان را در ترس و وحشت فرو برد.
6	یک بیماری همه‌گیر از عفونت حاد تنفسی که به سرعت از شهر ووهان چین به کشورهای دیگر سرایت کرد و آمار مبتلایان و کشته‌شدگانش را بالا برد.
7	پس از بروز بیماری عفونت حاد تنفسی کووید ۱۹در شهر ووهان چین کشورهای مختلف سیاست‌های متفاوتی را جهت پیشگیری از ورود و مقابله با این بیماری اتخاذ کردند.
8	بسیاری از کشورها سیاست قرنطینه را در پیش گرفته و مرزهای زمینی و هوایی ورودی و خروجی خود را مسدود کردند.
9	اما هیچ کدام باعث نشد از ورود بیماری در امان بمانند.
10	با این همه، سرعت شیوع در کشورها، با توجه به نوع برخوردشان با بیماری تفاوت داشت.
11	چین، ایتالیا، امریکا، آلمان، اسپانیا، انگلیس، فرانسه، کره‌جنوبی، سوئیس و ایران ۱۰کشور دارای بالاترین آمار ابتلاء به کووید ۱۹ هستند که توجه به نسبت مبتلایان به بهبودیافتگان و از طرفی نسبت تعداد متوفیان به بهبودیافتگان در آنها و همچنین مقایسه سیاست‌های پیشگیرانه و مقابله‌ای هریک از آنها می‌تواند نشانگر آغاز بیماری یا قدرت و ضعف سیستم‌های بهداشتی این کشورها باشد.
12	با توجه به آخرین آمارهای موجود تاکنون ۷۶۹ هزار و ۴۲۶ نفر به این ویروس مبتلا شده‌اند و از این میان حدود بیست درصدشان بهبود یافته و ۳۶ هزار و ۹۲۴ نفر معادل ۴.
13	۷۹ درصدشان فوت کرده‌اند.
14	که نسبت پائین متوفیان (۱۹ درصد) به بهبودیافتگان (۸۱ درصد) می‌تواند نشان از قدرت پائین‌کشندگی در مورد این ویروس باشد.
15	با این همه، آمارها نشان دهنده شروع فاز جدید شیوع بیماری با سرعت بالا در جهان این بار با محوریت اروپا است که به همان نسبت تعداد متوفیان نیز به سرعت در حال افزایش است.
16	نسبت تعداد مبتلایان به ازای یک میلیون نفر جمعیت یک کشور، می‌تواند برآوردی از میزان شیوع بیماری در آن ارائه کند؛ به‌طوری‌که هرچه این عدد بزرگ‌تر باشد، یعنی شیوع بیماری در آن کشور بیشتر است و در نتیجه احتمال اینکه آن کشور برای پاسخ‌گویی به مراجعان ظرفیت کافی نداشته باشد هم بیشتر می‌شود.
17	مثلا این نسبت برای ایتالیا عدد ۱۶۸۳ و برای چین ۵۷ است.
18	همچنین، ‌نسبت متوفیان به ازای یک میلیون نفر جمعیت کشور هم می‌تواند نشانه‌ای از کیفیت درمانی و موفقیت سیستم درمان آن کشور باشد.
19	که مقایسه این آمارها را می‌توانید در جدول یک ببینید.
20	از طرفی، مقایسه تعداد موارد جاری ابتلا به کرونا، نسبت به مجموع افرادی که بهبود یافته‌اند نشان‌دهنده سرعت شیوع بیماری در یک کشور و همچنین توانایی مقابله‌اش با کرونا باشد.
21	بررسی نقشه گستردگی بیماری در جهان نشان می‌دهد در حال حاضر، اروپا آلوده‌ترین منطقه جهان به کروناست.
22	مکانیسم‌های کنترلی و کاهش ترددها می‌تواند می‌تواند بر شاخص میزان درگیری و نفوذ بیماری در کشورها تأثیرگذار باشد.
23	که در همین زمینه، وضعیت ایران در میان کشورهای دارای بالاترین آمار مبتلایان در جهان نسبت به کشورهایی مانند سوئیس، ایتالیا، بلژیک، فرانسه، اسپانیا، آلمان و هلند بهتر است.
24	البته انگلستان، آمریکا و ترکیه کشورهایی هستند که در ابتدای دوره شیوع کرونا قرار دارند.
25	جدول زیر (شماره دو) نموداری را از کل مبتلایان جهان به کرونا به ازای یک میلیون نفر جمعیت هر کشور نشان می‌دهد.
26	از طرف دیگر، شاخص تعداد موارد جاری ابتلا به کرونا در یک کشور نسبت به موارد بهبود یافته به معنی آغاز یا پایان دوره بیماری در یک کشور است.
27	با مقایسه آنچه در جدول شماره سه می‌بینید، این شاخص نشان می‌‌هد که سیستم درمانی ایران بعد از کره جنوبی و چین توانسته تعادل خوبی در این نسبت برقرار کند.
28	با گذشت زمان این شاخص در تمام کشورها کاهش می‌یابد و سرعت کاهش یافتن این شاخص نشان از قدرت کنترل بیماری در کشورها دارد.
29	از میان ده کشور دارای بیشتر آمار ابتلا به کرونا و شیوع بیماری، چین که مبدا شیوع آن بود توانست با اقداماتی مقابله‌ای تا حد قابل توجهی شیوع این ویروس را در کشورش کنترل کند.
30	به‌طوری‌که طبق گزارش سازمان بهداشت جهانی، نحوه عملکرد دولت چین برای مقابله با این ویروس باتوجه به جمعیت بسیار بالایی که دارد برای بسیاری از کارشناسان جالب توجه بوده و شاید بتوان از برخی سیاست‌های این کشور الگوبرداری کرد.
31	چین پس از شیوع کرونا، جابه‌جایی ۷۶۰ میلیون نفر را محدود کرد.
32	این کشور نظام قرنطینه سختگیرانه اعمال کرد و حتی افرادی را که تست‌شان مثبت نبود به اماکن ورزشی و دیگر مراکز نگهداری فرستاد.
33	سرعت، شفافیت، توقف حمل و نقل عمومی، بستن اماکن تفریحی و محدود کردن تجمعات مردمی از جمله اقدامات دولت چین برای غلبه بر کرونا بود.
34	چین شاید جاه‌طلبانه‌ترین، سریعترین و پرتکاپوترین اقدام برای کنترل یک بیماری را در تاریخ انجام داده باشد.
35	آنها تردد اتوبوس‌ها و متروها را متوقف کرده و ورود و خروج تمام پروازها و اتوبوس‌ها را به حالت تعلیق درآوردند.
36	۱۵شهر دیگر چین به جز ووهان با جمعیت ۴۶ میلیون نفر قرنطینه شدند و در نقاط دیگر این کشور مردم به صورت داوطلبانه خود را قرنطینه کرده و توسط رهبران منتخب در آن حوالی تحت نظارت قرار گرفتند.
37	مقامات چین همچنین تنها در مدت یک هفته دو بیمارستان تخصصی در ووهان ساختند.
38	اقدامات اجباری دولت در «حفظ فاصله در اجتماع» در سراسر کشور اجرا شد و به موجب آن مسابقات ورزشی و سینماها و همچنین مشاغل و فروشگاه‌ها تعطیل شدند.
39	از سویی، مردم به دولت اجازه دادند که تحرک افراد را ردیابی کرده و حتی مانع از سفر افرادی شدند که ابتلای آنها تایید شده بود.
40	در نتیجه زنجیره انتقال ویروس قطع و تنها به اعضای خانواده فرد مبتلا شده و محل زندگی آنها محدود شد.
41	البته باید توجه داشت که چین دارای نظام سیاسی منحصر به فردی است که قادر به جلب موافقت افکار عمومی با اتخاذ سیاست‌های ضربتی است و هنوز موفقیت الگوبرداری از این مدل در کشورهای دیگر مثل اروپا جای تامل دارد.
42	اما در هرحال بدون کمک مردم یک جامعه و توجه به دستورالعمل‌های بهداشتی غلبه بر چنین چالشی امکان‌پذیر نیست.
43	اقدامات مقابله‌ای چین را در جدول شماره چهار می‌توانید ببینید:ایتالیا یکی از کشورهایی است که نمودار مبتلایان به کرونا در آن در هفته‌های اخیر با شیب زیادی رو به افزایش بوده است.
44	۴۵ درصد مبتلایان این کشور تاکنون جان باخته‌اند که نشان‌دهنده ضعف سیستم درمانی این کشور است.
45	عواملی مانند عدم همراهی دولت و ملت، فقر فرهنگی مردم، وجود مافیای اقتصادی و عدم تناسب زیرساخت‌های بهداشتی و درمانی این کشور باعث ناتوانی در مقابله با شیوع بیماری در این کشور شده و عملاً مکانیزم‌های پیشگیری و کنترل پاسخ مناسبی نداده است.
46	از طرفی باید توجه داشت که ایتالیا دومین کشور پیر دنیا محسوب می‌شود.
47	جدول اقدامات مقابله‌ای ایتالیا را می‌توانید در ادامه ببینید (جدول شماره پنج):با اینکه امریکا با گران نگه داشتن هزینه تست سعی در پائین آوردن آمار مبتلایان داشته است اما نسبت بالای موارد جاری به موارد مختومه و همچنین آمار ۳۵ درصدی جان‌باختگان مبتلا به کرونا نشان از آغاز دوره شیوع بیماری در این کشور دارد.
48	درحال حاضر تمام ایالت‌های امریکا درگیر بیماری کرونا شده‌اند که در این میان نیویورک آلوده‌ترین ایالت محسوب می‌شود.
49	جدول اقدامات مقابله‌ای امریکا را می‌توانید در ادامه ببینید (جدول شماره شش):اما در آلمان، آمار پایین فوت مبتلایان به کرونا یعنی شش درصد، نشان از تشخیص و درمان مناسب بیماری در این کشور دارد با اینکه نمودار مبتلایان و ابتلای روزانه در این کشور با شیب زیادی در حال افزایش است.
50	جدول اقدامات مقابله‌ای آلمان را می‌توانید در ادامه ببینید (جدول شماره هفت):نمودار مبتلایان و ابتلای روزانه اسپانیا هم با شیب زیادی در حال افزایش است.
51	در این کشور ۳۰ درصد مبتلایان به کرونا تاکنون فوت کرده‌اند که نشان‌دهنده ضعف نسبی سیستم درمانی اسپانیاست.
52	به نظر می‌رسد کمبود ظرفیت درمانی، تجهیزات پزشکی و عدم همکاری مناسب مردم و دولت باعث افزایش شدید آمار در این کشور شده است.
53	جدول اقدامات مقابله‌ای اسپانیا را می‌توانید در ادامه ببینید (جدول شماره هشت):در انگلیس، آمارها نشان می‌دهد که دوره شیوع کرونا در این کشور آغاز شده و نمودار مبتلایان و ابتلای روزانه با شیب زیادی در حال افزایش است.
54	تعداد جان‌باختگان مبتلا به کرونا در این کشور بسیار بالاست؛ به‌طوری‌که ۹۱ درصد مبتلایان تا کنون فوت کرده‌اند که نشان دهنده عدم تشخیص به هنگام و ضعف سیستم درمانی انگلیس است.
55	به‌طوری‌که تحلیل‌گران می‌گویند انگلستان با فاصله دو هفته در همان مسیر ایتالیا حرکت می‌کند و به‌زودی شاهد بحران در این کشور خواهیم بود.
56	جدول اقدامات مقابله‌ای انگلیس را می‌توانید در ادامه ببینید (جدول شماره نهم):فرانسه در این مدت توانسته به‌طور نسبی کرونا را در این کشور کنترل کند؛ هرچند که دوره شیوع در این کشور ادامه دارد اما ۲۹ درصد مبتلایان تا کنون جان باخته‌اند.
57	البته این کشور در ابتدای راه مواجهه با بیماری است و احتمال افزایش شدید تعداد مبتلایان در روزهای آتی وجود دارد.
58	جدول اقدامات مقابله‌ای فرانسه را می‌توانید در ادامه ببینید (جدول شماره ۱۰):کره‌جنوبی در این مدت شاهد کاهش شیب نمودار مبتلایان و اتمام پیک موارد جدید روزانه بوده که نشان‌دهنده گذار از دوره شیوع در این کشور است.
59	در کره‌جنوبی تنها ۳ درصد مبتلایان جان باخته‌اند که نشان از عملکرد مناسب این کشور دارد که همراهی دولت و ملت و سرعت تشخیص بالا از عواملی بوده که باعث جلوگیری از شیوع گسترده بیماری علیرغم بروز زود هنگام بیماری در این کشور شده است.
60	جدول اقدامات مقابله‌ای کره‌جنوبی را می‌توانید در ادامه ببینید (جدول شماره ۱۱):آمارها نشان می‌دهد سوئیس هم در آغاز دوره شیوع کرونا قرار دارد و تعداد مبتلایان با شیب زیادی در حال افزایش است.
61	در سوئیس تاکنون ۱۶ درصد مبتلایان جان باخته‌اند که البته با توجه به افزایش تعداد مبتلایان احتمال تغییر این نسبت وجود دارد.
62	جدول اقدامات مقابله‌ای سوئیس را می‌توانید در ادامه ببینید (جدول شماره ۱۲):در ایران تاکنون ۱۷ درصد مبتلایان به کرونا جان باخته‌اند و شیب ملایم افزایش مبتلایان به کرونا نشان می‌دهد شرایط نسبتاً مناسبی در سیستم درمانی کشورمان وجود دارد.
63	از طرفی حاکی از طی شدن فاز اول از دوره شیوع بیماری است که با مدیریت مناسب می‌توان به سمت فاز خاتمه رفت.
64	به نظر می‌رسد در صورت همراهی ملت و دولت می‌توان شرایط را تحت کنترل قرار داده و از گسترش بیماری جلوگیری کرد.
65	از طرفی با توجه به احتمال جدی گرفته نشدن توصیه‌های کنترلی توسط مردم و عدم کاهش موارد جدید روزانه باید آمادگی لازم برای یک جهش در نمودار را داشت و ظرفیت‌های مناسب آزمایشگاهی و نقاهت‌گاهی تدارک دید.
66	جدول اقدامات مقابله‌ای ایران را می‌توانید در ادامه ببینید (جدول شماره ۱۳):میزان قدرت همه‌گیری کووید ۱۹ تقریبا برابر ابولا است.
67	اما علیرغم گزارش‌های علمی مبنی بر قدرت کشندگی پائین‌تر این بیماری نسبت به بیماری آنفولانزا، آمارها نشان می‌دهد، به دلیل میزان شیوع بالای کرونا، در مجموع نرخ مرگ و میر آن در گروه‌های سنی مختلف بیشتر از آنفلولانزا بوده است.
68	باید به یاد داشت یکی از موارد مهم در کنترل بیماری تشخیص سریع افراد مبتلاء است.
69	به‌طور مثال، کره‌جنوبی به‌طور متوسط ۳ هزار و ۶۹۲ تست به ازای هر یک میلیون نفر از جمعیت کشورش انجام داده است که این عدد برای کشورهای ایتالیا، رژیم صهیونستی وآمریکا به ترتیب ۸۲۶، ۴۰۱ و ۲۳ است.
70	وضعیت کنترل بیماری در کشورها به شاخص‌هایی از جمله کادر درمان، تجهیزات پزشکی و توان درمانی وابسته است.
71	همچنین در صورت کنترل و ایجاد محدودیت در رفت و آمد غیر ضروری مردم، می‌توان باعث افزایش فاصله اجتماعی شد که در کاهش سرعت همه‌گیری کرونا موثر است و زیرساخت‌های بهداشتی و درمانی را با فشار کمتری مواجه می‌کند که طبیعتا علاوه بر کاهش هزینه‌ها، آمار مرگ و میر را هم کاهش می‌دهد.
