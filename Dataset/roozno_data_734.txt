roozno_data###حکم جلب فرد متخلف مدعی طب اسلامی از سوی دادگستری گیلان صادر شد###http://roozno.com//fa/news/419436/حکم-جلب-فرد-متخلف-مدعی-طب-اسلامی-از-سوی-دادگستری-گیلان-صادر-شد###[]###2020-03-24 00:04:00###۴۱۹۴۳۶###['طب اسلامی']
1
1	دادستان انزلی دوشنبه شب در مصاحبه با ایرنا گفت : با توجه به بیانات صریح مقام معظم رهبری مبنی بر لازم الاجرا بودن مصوبات ستاد مقابله با کرونا و اظهارات ریاست قوه قضائیه در این زمینه، حکم جلب فرد معلوم الحالی که با ادعای درمان با طب اسلامی وارد بیمارستان انزلی شده و مقررات را زیرپاگذاشته بود، صادر شد.
2	سید رحمان سید زاده اظهار داشت: این فرد متخلف با وجود ممنوع الملاقات بودن بیماران کرونایی، با همکاری فردی که به طور موقت در آن مجموعه در زمینه تیمم افراد فوت شده همکاری داشت با استفاده از غفلت ماموران حراست بیمارستان وارد بخش شده و بر بالین بیماران حاضر و از اقدام خلاف اصول بهداشتی خود مبنی بر آغشته کردن صورت بیماران با محلولی فیلم تهیه کرده بود.
3	وی خاطرنشان کرد: پس از مشخص شدن این امر بلافاصله با ارسال مستندات و مدارک برای دادسرای ویژه روحانیت و دادستان استان گیلان این موضوع مورد رسیدگی قرار گرفت و دستور جلب نامبرده توسط مقام قضایی صادر شد.
4	دادستان انزلی با اشاره به تاکید رییس کل دادگستری استان مبنی بر برخورد سریع و قانونی با شخص متخلف افزود: نماینده ولی فقیه در گیلان و امام جمعه انزلی نیز برخورد قاطع با افرادی که خارج از ضابطه عمل می کنند را خواستار شدند.
5	به گزارش ایرنا، در روز اول فروردین فرد معممی بدون کسب مجوز و رعایت نکات ایمنی وارد بیمارستان شهید بهشتی انزلی شده و با به سخره گرفتن پزشکان و اصول علم پزشکی با ادعای درمان از طریق طب اسلامی از بیماران خواسته بود که ماسکشان را کنار بزنند و محلولی را به صورت بیماران می زد و از این اقدام خود فیلم تهیه کرده و در فضای مجازی منتشر نمود.
6	وی در فیلم منتشر شده توسط خودش در شبکه های اجتماعی، با انگشت غیربهداشتی خود در ظرفی می زند که شاید با همین انگشت به صدها نفر دیگر هم زده است سپس همین انگشت را دور لب و بینی بیمار بی دفاع کشیده همین انگشت پر از عفونت را مجددا به اطراف دهان و بینی بیمار دیگری می کشید و پزشکان را ناتوان از درمان عنوان کرده و به سخره گرفته بود.
7	سازمان نظام پزشکی کشور نیز در پی این موضوع به حضور مدعیان طب اسلامی بر بالین بیماران مبتلا به کرونا اعتراض کرد و آن را مصداق بارز تشویش اذهان عمومی دانست و خواستار برخورد مقامهای قضایی با این مساله شد.
8	محسن شریفی جوانی که مورد عیادت این مدعی طبابت اسلامی قرار گرفته بود صبح امروز در بیمارستان انزلی درگذشت.
