roozno_data###پیروزی ژاپن در نبرد بی سرو صدای خود علیه کرونا###http://roozno.com//fa/news/420552/پیروزی-ژاپن-در-نبرد-بی-سرو-صدای-خود-علیه-کرونا###[]###2020-04-05 11:15:00###۴۲۰۵۵۲###['پیروزی ژاپن', 'کرونا']
1
1	در فرانسه، ایتالیا و بخشی از آمریکا برای مهار ویروس کرونا مقررات منع آمد و شد برقرار شده است اما در ژاپن اوضاع این گونه نیست و مردم این کشور در زیر درختانِ به شکوفه نشسته گیلاس دور هم جمع می شوند و به رستوران ها که ۳۰ درصد تخفیف ویژه کرونا می دهند می روند و وسایل حمل و نقل عمومی و حتی پارک های بازی، با ازدحام روبه رو هستند.
2	به گزارش روز نو :ژاپن با وجود آلوده شدن شمار زیادی از شهروندانش به ویروس کرونا فقط 49 قربانی کرونا داشته و شمار قربانیان به شدت کاش یافته است.
3	اگرچه برخی از مقامات ژاپن می گویند که مسئولین از انتشار واقعی آمار تلفات و مبتلایان به کرونا خودداری می کنند.
4	این اقدام مقامات شاید غیر انسانی و نادرست باشد اما توانسته است در بین مردم احساس آرامش خاطر و امنیت ایجاد کند.
5	دولت ژاپن همه مدارس، مراسم و موزه ها را تعطیل کرده است اما برخی از امکان عمومی از جمله پارک های بازی بازگشایی شده اند.
6	در پوسترهایی که در خیابان ها و در امکان عمومی چسبانده شده اند از مردم خواسته شده تا از حضور در اماکن پرازدحام خودداری کنند اما قطارهای درون شهری و برون شهری این روزها پر از مسافر است و این نشان می دهد که در ژاپن اقتصاد در مقایسه با سلامت مردم در اولویت قرار دارد.
7	مردم ژاپن بر خلاف مردم فرانسه و ایتالیا، عادت به دست دادن یا دیده بوسی ندارند و همواره فاصله خاصی را از یکدیگر حفظ می کنند.
8	در ژاپن تعظیم کردن شیوه متداول هنگام دید و بازدید است نه دست دادن و دیده بوسی.
9	دیده بوسی در انظار عمومی در ژاپن بعد از جنگ اول جهانی باب شد و در آغوش کشیدن بستگان نزدیک به ویژه فرزندان بزرگ سال در بین ژاپنی ها بسیار بعید است.
10	وزارت بهداشت ژاپن شما مبتلایان را 290 نفر اعلام کرده است اما احتمالا دولت اطلاعات و آمار دقیق مربوط به شمار مبتلایان را فاش نمی کند.
11	وزارت بهداشت ژاپن نیز از انجام آزمایش و غربالگری خودداری می کند.
12	در ضمن ژاپن نظام بهداشت و درمان همگانی کم نظیری دارد و شهروندان به محض احساس آلوده شدن به کرونا به مراکز درمانی مراجعه می کنند و منتظر نمی مانند تا وضعیت آنها وخیم شود.
13	در ژاپن بیش از هر کشور دیگری در جهان تجهیزات اسکن وجود دارد و شمار آنها برای هر 100 هزار نفر یکصد و یک دستگاه است.
14	این احتمال نیز وجود دارد که پزشکان ژاپنی برای درمان کرونا روش تازه ای ابداع کرده باشند.
15	با وجود این، در ژاپن نرخ تلفات کرونا بین یک تا سه درصد است اما در کره جنوبی که 4 هزار نفر به کرونا مبتلا هستند، درصد قربانیان شش دهم درصد است.
