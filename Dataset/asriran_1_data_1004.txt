asriran_1_data###بازداشت ۶۰ معترض به قرنطینه در برلین/2 پلیس زخمی شدند###https://www.asriran.com/fa/news/730089/بازداشت-۶۰-معترض-به-قرنطینه-در-برلین2-پلیس-زخمی-شدند###['اجتماعی ']###2020-05-24 10:38:00###۷۳۰۰۸۹###['قرنطینه', 'معترضان', 'برلین آلمان']
5
1	روزنامه آلمانی تاگس اشپیگل گزارش داده است که پلیس آلمان روز شنبه، حدود ۶۰ معترض را در تظاهرات برلین علیه محدودیت‌های ناشی از بیماری همه‌گیر کرونا دستگیر کرد.
2	به گزارش ایسنا به نقل از رویترز، این روزنامه به نقل از یک سخنگوی پلیس نوشت: معترضان دستورالعمل‌های رسمی برای جلوگیری از شیوع ویروس کرونا را نقض کرده و برخی از آن‌ها به مقامات پلیس حمله کردند.
3	در جریان این درگیری، دو افسر پلیس کمی آسیب دیدند و زخمی شدند.
4	پلیس برلین به این موضوع واکنشی نشان نداده است.
5	صدای اعتراضات نسبت به اقداماتی که آنگلا مرکل، صدراعظم آلمان اصرار دارد برای کاهش سرعت شیوع بیماری الزامی است، بلندتر شده و معترضان برای سومین آخرهفته متوالی، خیابان‌های پایتخت آلمان را به تصرف درآوردند.
6	بر اساس داده‌های مربوط به بیماری‌های عفونی در مؤسسه روبرت کُخ، تعداد موارد ابتلای قطعی در آلمان با ۶۳۸ مورد جدید به ۱۷۷ هزار و ۸۵۰ نفر افزایش یافته است.
7	این داده‌ها همچنین نشان داد که مجموع مرگ و میر ناشی از ویروس کرونا نیز در این کشور با ۴۲ مورد جدید به ۸ هزار و ۲۱۶ نفر افزایش یافته است.
8	مرکل در پادکستی که پیش‌تر منتشر شد، از اقدامات خود از جمله قوانین فاصله‌گذاری اجتماعی دفاع کرد و افزود که از نگرانی برخی نسبت به مداخله این اقدامات در حقوق بشر آگاه است.
9	صدراعظم آلمان اظهار کرد: "بله، متوجه این نگرانی‌ها هستم.
10	این ویروس، تحمیلی بر دموکراسی ما است".
11	مرکل همچنین یادآور شد که محدودیت‌های قرنطینه از این جهت ضروری بوده که به سیستم سلامت آلمان فشار زیادی وارد نشود، که البته این هدف تاکنون حاصل شده است.
