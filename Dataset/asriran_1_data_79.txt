asriran_1_data###تولید بیش از حد مخاط در گلو؛ از دلایل تا درمان###https://www.asriran.com/fa/news/709632/تولید-بیش-از-حد-مخاط-در-گلو-از-دلایل-تا-درمان###['سلامت']###2020-01-20 12:10:00###۷۰۹۶۳۲###['مخاط', 'سلامت', 'گلو', 'سینوزیت', 'سیگار کشیدن']
20@@@21
1	تولید بیش از حد در گلو علامتی شایع و البته آزار دهنده به ویژه در فصل های پاییز و زمستان است.
2	این شرایط معمولا موقتی است اما می تواند دستگاه تنفسی انسان را به طور قابل توجهی تحریک کند.
3	به گزارش گروه سلامت به نقل از ""، تولید مخاط یک مکانیزم دفاعی بدن انسان است.
4	این کار به محافظت از ما در برابر باکتری ها و میکروارگانیزم های مضر دیگر کمک می کند.
5	از این رو، مخاط در گلو می تواند به واسطه دلایل مختلفی تولید شود که از تا آلرژی های رایج را شامل می شود.
6	اگرچه تولید بیش از حد مخاط در گلو شرایطی آزار دهنده است که می تواند برای هر فردی رخ دهد اما افراد کمی با چگونگی درمان آن آشنا هستند.
7	در ادامه این مطلب با دلایل اصلی تولید بیش از حد مخاط در گلو و همچنین برخی روش های ساده برای مقابله با آن بیشتر آشنا می شویم.
8	همان گونه که پیشتر نیز اشاره شد، تولید بیش از حد مخاط در گلو به دلایل مختلفی رخ می دهد.
9	شایع‌ترین دلیل این شرایط ترشحات پشت حلق است.
10	این شرایط به واسطه انباشت مخاط در بینی که در نهایت به سمت گلو پایین می رود، رخ می دهد.
11	رینیت و سینوزیت از دلایل شایع تجربه ترشحات پشت حلق هستند.
12	رینیت به التهاب مخاط بینی گفته می شود که ممکن است آلرژیک یا غیرآلرژیک باشد.
13	به عنوان مثال، ترشحات پشت حلق در افرادی که به گرده گیاهان آلرژی دارند یا سرما خورده اند بسیار شایع است.
14	به التهاب سینوس گفته می شود.
15	سینوس ها حفره های در جمجمه در کنار سوراخ های بینی هستند.
16	زمانی که عفونتی به واسطه فعالیت ویروس یا باکتری در سینوس ها شکل می گیرد، می تواند به افزایش تولید مخاط در گلو منجر شود.
17	انحراف تیغه بینی یکی دیگر از دلایل تولید بیش از حد مخاط در گلو است.
18	این وضعیتی بسیار شایع است.
19	از دیگر دلایل تولید بیش از حد مخاط در گلو نیز می توان به فرآیندهای آلرژیک و سیگار کشیدن اشاره کرد.
20	سیگار کشیدن یکی از دلایل اصلی تولید مخاط بیش از حد در گلو است.
21	تنباکو ماده ای سمی است که به طور مکرر غشا مخاطی گلو را تحریک می کند.
22	از این رو، ترک سیگار تنها راه خلاص شدن از این شرایط است.
23	در نهایت، باید به این نکته اشاره داشت که هر نوع عفونتی می تواند موجب تولید مخاط در گلو شود.
24	از شایع‌ترین نمونه ها می توان به ورم لوزه، فارنژیت و حتی برونشیت اشاره کرد.
25	بدن با تولید مخاط تلاش می کند تا از تکثیر میکروارگانیزم ها و تشدید عفونت پیشگیری کند.
26	برای کاهش میزان تولید مخاط در گلوی خود همواره به مصرف دارو نیاز ندارید.
27	برخی روش های ساده نیز می توانند به تسکین علائم یا از بین بردن کامل آنها کمک کنند که از آن جمله می توان به موارد زیر اشاره کرد: رطوبت محیط را حفظ کنید.
28	برای انجام این کار می توانید از یک دستگاه رطوبت‌ساز استفاده کنید.
29	به میزان فراوان مایعات مصرف کنید.
30	آب‌نمک غرغره کنید.
31	این کار به جدا شدن مخاط از گلو کمک می کند.
32	همچنین، شما می توانید از قطره های بینی استفاده کنید.
33	برای پرهیز از تحریک گلو، تهویه هوای خانه یا محلی که در آن حضور دارید، توصیه شده است.
34	شما می توانید حتی پیاده‌روی در مناطقی با هوای پاک به دور از ترافیک و دود را مد نظر قرار دهید.
35	پرهیز از تنباکو ضروری است زیرا این ماده محرکی برای تولید مخاط و یکی از دلایل اصلی تولید مخاط بیش از حد در گلو است.
36	بالاتر قرار دادن سر نسبت به دیگر قسمت های بدن هنگام خواب یکی دیگر از موارد توصیه شده است.
37	شما می توانید از دو بالش یا یک پتو برای این کار استفاده کنید.
38	این شرایط به پیشگیری از انباشت مخاط در گلو کمک می کند.
