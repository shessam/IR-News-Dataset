asriran_1_data###سازمان ملل: کره شمالی در ۲۰۱۹ برنامه‌های اتمی و موشکی خود را تقویت کرده است###https://www.asriran.com/fa/news/713257/سازمان-ملل-کره-شمالی-در-۲۰۱۹-برنامه‌های-اتمی-و-موشکی-خود-را-تقویت-کرده-است###['بین الملل']###2020-02-11 09:02:00###۷۱۳۲۵۷###['کره شمالی', 'سازمان ملل']
3
1	بر اساس گزارش محرمانه سازمان ملل، کره شمالی به برنامه‌های اتمی و موشکی خود در سال گذشته میلادی که اقدامی در نقض تحریم‌های سازمان ملل است، ادامه داده و آنها را تقویت کرده است.
2	به گزارش ایسنا، به نقل از خبرگزاری رویترز، در گزارش محرمانه سازمان ملل آمده است: کره شمالی به صورت غیرقانونی مبلغ ۳۷۰ میلیون دلار زغال سنگ را با کمک قایق‌ها و کرجی‌های چینی صادر و نفت پالایش شده را وارد این کشور کرده است.
3	این گزارش ۶۷ صفحه‌ای که به کمیته تحریم‌های کره شمالی شورای امنیت سازمان ملل ارائه شده و قرار است ماه آتی میلادی علنی شود در حالی تهیه شده که ایالات متحده به دنبال احیای مذاکرات متوقف شده اتمی و کره شمالی است.
4	در این گزارش همچنین تاکید شده است: در سال ۲۰۱۹ کره شمالی برنامه‌های غیرقانونی اتمی و موشکی خود را متوقف نکرده و در اقدامی که مغایر با تحریم‌های شورای امنیت سازمان ملل است به گسترش آنها ادامه داده است و علی رغم توانایی گسترده بومی، از خریدهای غیرقانونی خارجی برای برخی از مؤلفه‌ها و فناوری استفاده می‌کند.
5	کره شمالی از ۲۰۰۶ تحت تحریم‌های سازمان ملل قرار گرفته است.
6	ناظران تحریم‌ها اعلام کرده‌اند که این کشور در پی فرار کردن از تحریم‌ها میلیون‌ها تن کالا را که از ۲۰۱۷ ممنوع شده، با استفاده از کرجی‌ها و قایق‌های چینی وارد کرده است.
7	در گزارش مذکور همچنین عنوان شده است: به گفته یکی از کشورهای عضو، کره شمالی ۳.
8	۷ میلیون متریک تن زغال سنگ را بین ژانویه و اوت ۲۰۱۹ و به ارزش ۳۷۰ میلیون دلار صادر کرده است.
9	همچنین بسیاری از صادرات زغال سنگ کره شمالی به ارزش ۲.
10	۸ متریک تن از طریق کشتی به کشتی به قایق‌های محلی چینی منتقل شده است.
11	ناظران سازمان ملل در ادامه اعلام کردند، در گزارش یکی از کشورهای عضو آمده که کره شمالی دست‌کم یک میلیون تن شن از لایروبی یک رودخانه به ارزش ۲۲ میلیون دلار صادر کرده است.
12	در حالی که تحریم‌های سازمان ملل به معنای آسیب رساندن به غیرنظامیان کره شمالی نیست، در این گزارش سازمان ملل آمده است: می‌توان کمی شک داشت که تحریم‌های سازمان ملل تأثیرات ناخواسته‌ای بر اوضاع بشردوستانه و عملیات کمک رسانی داشته است، اگرچه دسترسی به داده‌ها و شواهد محدود است و هیچ روش قابل قبولی درباره این مساله وجود ندارد.
