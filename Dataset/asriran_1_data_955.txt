asriran_1_data###انتقاد نماینده اصولگرا از گزارش دیوان محاسبات /عادل آذر باید استدلال می‌آورد /دیوان راحت می‌توانست در یک جلسه گزارش را با اعضای دولت مطرح کند###https://www.asriran.com/fa/news/724173/انتقاد-نماینده-اصولگرا-از-گزارش-دیوان-محاسبات-عادل-آذر-باید-استدلال-می‌آورد-دیوان-راحت-می‌توانست-در-یک-جلسه-گزارش-را-با-اعضای-دولت-مطرح-کند###['سیاسی']###2020-04-19 13:21:00###۷۲۴۱۷۳###['اصول گرا', 'مجلس']
13@@@14
1	نماینده مردم فلاورجان در مجلس گفت: آقای عادل آذر خیلی راحت‌تر می‌توانستند، گزارش خود را در جلسه با اعضای دولت و دیوان محاسبات مطرح کنند، نباید این گزارش به تریبون‌ها و فضای مجازی کشیده می‌شد.
2	ناصر موسوی لارگانی، نماینده مردم فلاورجان در مجلس، در رابطه با گزارش رئیس دیوان محاسبات در خصوص تفریغ بودجه ۹۷ گفت: آقای عادل آذر خیلی راحت‌تر می‌توانستند، گزارش خود را در جلسه با اعضای دولت و دیوان محاسبات مطرح کنند، نباید این گزارش به تریبون‌ها و فضای مجازی کشیده می‌شد تا دشمنان داخلی و خارجی از آن سوء استفاده کنند.
3	او ادامه داد: دیوان محاسبان و دولت اگر با استدلال با هم صحبت می کردند می توانستند همدیگر را مجاب کنند.
4	در صحبت ها تناقض زیاد است.
5	اگر سازمانهای نظارت مثل دیوان محاسبات و دادستان دیوان به وظیفه خود عمل می کردند، نباید بعد از یکسال چنین گزارشی را اعلام می‌کردند که ۴.
6	۸ دهم میلیارد دلار از ارزهایی که برای واردات کالای اساسی تخصص پیدا کرده، سرانجامش مشخص نیست.
7	عضو کمیسیون اقتصادی مجلس اظهار کرد: دیوان محاسبات فقط وظیفه گزارش دهی ندارد باید به موقع پیگیری و مقابله کند.
8	دیوان محاسبات در سال گذشته هم که تفریغ بودجه ۹۶ را قرائت کرد از ۶۲ درصد انحراف صحبت کرد که این ضعف دیوان محاسبات داستان را می رساند.
9	او گفت: در خصوص حقوق های نجومی آقای نوبخت در آن زمان گفتند که دو هزار نفر حقوق نجومی بگیر داریم که رفته رفته این عدد کم شد و بعد در گزارش دیگر، آقای عادل آذر ۳۴۳ نفر را اعلام کردند، چطور شد که دوهزار نفر به ۳۴۳ نفر رسید؟ چطور شد که آقای عادل آذر مجدد از حقوق های نجومی گله کردند؟ پس دیوان محاسبات به وظیفه خود عمل نمی کند.
10	این مسائل باعث می‌شود تا اعتماد مردم به نظام و مسئولین کم شود.
11	نباید چنین مباحثی در فضای مجازی و صدا و سیما مطرح شود.
12	باید دو طرف با هم گفتگو کنند، دیوان محاسبات باید با دولت جلسه هم اندیشی و اعلام نظر برگزار میکرد و آقای عادل آذر، مستندات را در خصوص گفته های خود ارائه میکرد.
13	همچنین آقای عادل آذر باید با اعضای کمیسیون برنامه بودجه و تعدادی از کمیسیون‌های مربوطه جلسه‌ای می گذاشتند.
14	مجلس از اقای عادل آذر می خواهد که اسناد و مدارک خود را ارائه و ما را در جریان قرار دهد.
