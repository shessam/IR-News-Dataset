asriran_1_data###زن روی نیمکت بایرن کیست؟###https://www.asriran.com/fa/news/717841/زن-روی-نیمکت-بایرن-کیست###['ورزشی']###2020-03-09 11:19:00###۷۱۷۸۴۱###['بایرن مونیخ', 'کروگر']
38@@@39
1	در شادی‌های بعد گل و به هنگام تعویض‌ها همیشه در کنار بازیکنان و مربیان بایرن دیده می‌شود.
2	با هدفون و یک دفترچه یادداشت بزرگ.
3	اولی هونس خودش شخصاً کیتلین کروگر را در بایرن مونیخ استخدام کرده بود.
4	از آن زمان این زن به عضوی مهم در تیم تبدیل شده است.
5	اما او کیست که حتی پپ گواردیولا هم می‌خواست با خود به منچستر سیتی ببرد؟به گزارش بازار ورزش، کتلین کروگر در بایرن مونیخ عضو یک گروه خیلی خصوصی تیم در واتس‌اپ است که هیچ کس دیگر خارج از تیم در آن عضویت ندارد.
6	او تنها کسی در بیرون تیم است که از این گروه برای ارتباط با ستاره‌های بایرن استفاده می‌کند.
7	مدیر تیم قهرمان لیگ آلمان، به نشریه باشگاه، «۵۱» یک بار درباره محتوای حساسی که بعضاً در این گروه بین بازیکنان ردوبدل می‌‌شود گفت: «گاهی اوقات از این تیکه‌ها و عکس‌های بامزه‌ای که برای هم می‌فرستند فقط پیش خودم می‌خندم و سکوت می‌کنم.
8	» حتی مربیان و سایر سرپرستان بایرن مونیخ هم عضو این گروه خصوصی نیستند و در یک گروه دیگر اطلاعات لازم را دریافت می‌کنند.
9	کروگر محرم ستاره‌های بایرن مونیخ است.
10	در رسانه‌ها کمتر ظاهر می‌شود و اظهارنظر عمومی نمی‌کند.
11	او هر چند در همه بازی‌ها روی نیمکت بایرن می‌نشیند، به نحوی جزو تیم سایه است و توانسته در این باشگاه ترقی کند.
12	یکی از وظایف این زن ۳۴ ساله در استادیوم این است که به هنگام تعویض‌ها تابلوی تعویض را به داور چهارم بدهد.
13	علاوه بر آن او با هدست‌اش همواره در جریان اطلاعاتی که بین اعضای کادر بایرن ردوبدل می‌شود قرار می‌گیرد.
14	مثلاً در زمانی که یک بازیکن آسیب می‌بیند.
15	اما کروگر چگونه توانسته در یکی از بزرگ‌ترین باشگاه‌های فوتبالِ همچنان مردانه یکی از اعضای مهم کادر تیم شود؟کروگر خودش بازیکن فوتبال بود.
16	او در ۱۸ سالگی در تابستان ۲۰۰۳ به بایرن مونیخ انتقال پیدا کرد.
17	اما در بوندس‌لیگای زنان تنها ۳۳ بازی انجام داد.
18	او درباره آن دوران می‌گوید: «من در ۲۴ سالگی از فوتبال کناره‌گیری کردم.
19	چون دستمزدمان در برابر زحمتی که می‌کشیدیم فقط در حد یک پول توی جیبی بود.
20	همه‌مان در کنار بازی شغل‌های دیگری هم داشتیم یا دانشگاه می‌رفتیم.
21	»کروگر خیلی زود یکی از مسئولین تیم زنان بایرن مونیخ شد و به موازات آن در رشته «مدیریت بین‌المللی» هم تحصیل می‌کرد.
22	چون در آن زمان کریستیان نرلینگر مدیر ورزشی وقت بایرن مونیخ به دنبال یک دستیار بود.
23	اولی هونس رییس وقت باشگاه نظرش روی کروگر بود.
24	او درباره این تصمیم هونس می‌گوید: «یک روز آقای هونس باهام صحبت کرد و ازم پرسید که نظرم درباره این پست در کنار کریستیان چیست.
25	من هم قبول کردم و بعدِ یک دوره آزمایشی استخدام شدم.
26	»در نهایت وقتی نرلینگر در تابستان ۲۰۱۲ از بایرن مونیخ رفت، خانم کروگر به عنوان مدیر تیم ارتقا پیدا کرد.
27	از آن زمان تا کنون او یکی از مهره‌های اجرایی اصلی سازمان باشگاه فوتبال بایرن مونیخ است.
28	کروگر علاوه بر این مسئول مدیریت سفرهای خارجی و برگزاری اردوهای تمرینی تیم است.
29	کروگر برای بازیکنان، مربیان و سرپرستان تیم همواره باید در دسترس باشد.
30	برای همین کروگر خیلی کار می‌کند و همیشه اضافه کاری دارد.
31	خودش با این قضیه هیچ مشکلی ندارد: «این توافقی است که من با باشگاه انجام داده‌ام.
32	هیچ وقت گله‌ای ندارم.
33	» توماس مولر، یکی از ستاره‌های قدیمی بایرن چند وقت پیش درباره او به مجله «اشپورت بیلد» گفت: «او آن کسی است که تیم را متحد نگه می‌دارد.
34	ما هر مشکلی داشته باشیم می‌توانیم نزد او برویم.
35	»پاداش این نظم و تعهد او علاوه بر کار در یکی از بزرگ‌ترین باشگاه‌های جهان، احترام و ستایش دیگر است.
36	گفته‌ می‌شود پپ گواردیولا، سرمربی اسبق بایرن مونیخ آن قدر تحت تاثیر توانمندی‌های کروگر قرار گرفته بوده که خواسته او را با خودش به منچستر سیتی در لیگ برتر ببرد.
37	اما اما در مونیخ مانده است.
38	به نوشته نشریه باشگاه بایرن مونیخ، کروگر در دفتر کارش در باشگاه در خیابان زبنر شهر مونیخ، هنوز یک دست‌نوشته از گواردیولا دارد که آن را به دیوار کنار میزش زده: «تو همیشه در قلب من می‌مانی.
39	»
