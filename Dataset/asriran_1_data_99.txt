asriran_1_data###نامه خصوصی محسن هاشمی به فتاح درباره پدرش###https://www.asriran.com/fa/news/709896/نامه-خصوصی-محسن-هاشمی-به-فتاح-درباره-پدرش###['سیاسی']###2020-01-21 10:01:00###۷۰۹۸۹۶###['محسن هاشمی', 'فتاح']
4
1	رئیس شورای شهر تهران، در واکنش به سخنان رئیس بنیاد مستضعفان در مورد آیت‌الله هاشمی رفسنجانی از ارسال یک نامه خصوصی به وی خبر داد.
2	به گزارش ایسنا، محسن هاشمی صبح امروز پیش از آغاز جلسه علنی شورای شهر تهران با حضور در جمع خبرنگاران در واکنش به سخنان پرویز فتاح رئیس بنیاد مستضعفان در مورد آیت‌الله هاشمی و دفتر وی در کاخ مرمر گفت: نامه‌ای به صورت خصوصی برای فتاح نوشتم و گله کردم.
3	چرا که متاسفانه به صورت ناخواسته سخنانی مطرح شد که از صحبت‌های وی سوء استفاده شد.
4	وی با بیان اینکه از سخنان فتاح سوء استفاده شد چرا که فتاح دوست‌دار آیت‌الله بوده و هست، گفت: امروز نیز تلفنی با وی صحبت می‌کنم و می‌خواهم صحبت کند تا سوء استفاده‌ها رفع شود؛ در غیر این صورت از آنجایی که باید از جایگاه آیت‌الله دفاع کنم قطعا صحبت خواهم کرد.
5	هاشمی در مورد جلسه هم اندیشی صبح امروز اعضای شورای شهر نیز با بیان این که جلسه هم اندیشی کمیسیون تلفیق برگزار شد، تصریح کرد: در جلسه قبل ، بخش درآمدی متمم بودجه ۹۸ تصویب شد و درآمدها از۵۹۰۰ میلیارد تومان به ۵۳۰۰ میلیارد تومان رسید و امروز در کمیسیون تلفیق هزینه‌ها را بررسی کردیم.
6	رییس شورای شهر تهران افزود: در جلسه امروز کمیسیون‌های دیگر شورا پیشنهادات خود را مطرح کردند و اختلافاتی که با کمیسیون بودجه داشتند را نیز رفع کردند که بحث‌ها جدی شد و صداها بالا و پایین رفت و حتی قهر و آشتی نیز داشتیم که امیدواریم در جلسه یک شنبه هفته آینده بخش هزینه‌های متمم بودجه را نیز تصویب کنیم.
7	تا راه برای بررسی بودجه سالانه ۹۹ شهرداری باز شود.
8	وی با بیان اینکه با تصویب متمم ، راه برای بررسی لایحه بودجه ۹۹ شهرداری تهران باز می‌شود گفت:‌ وقتی لایحه بودجه می‌آید فضا صنفی می‌شود و هر کمیسیونی دغدغه‌های خود را در اولویت قرار می‌دهد و اگر بخواهیم مدام بودجه را تغییر دهیم و ارقام را بالا و پایین کنیم دچار مشکلات می‌شویم و باید به یک جمع بندی برسیم.
9	هاشمی با بیان اینکه احتمالا بودجه تا اواخر هفته آینده به صحن می‌آید، تصریح کرد: لیست برنامه‌های اولویت دار شورای شهر نیز تهیه شده است و به زودی از سوی معاونت برنامه ریزی منتشر خواهد شد.
10	وی در ادامه در مورد عدم رفع مشکلات سیستم حمل و نقل گفت: مشکل این است که بخش عمده‌ای از بودجه شهرداری صرف امور جاری و دستمزد می‌شود به گونه‌ای که از ۱۸ هزار میلیارد تومان ، حدود ۱۰ الی ۱۲ هزار میلیارد تومان صرف امور جاری و دستمزد می‌شود و عملا بودجه نقدی به حمل و نقل نمی‌رسد و به همین دلیل برای توسعه حمل و نقل عمومی بر روی تحقق پذیری بودجه غیر نقد تمرکز کردیم امامی‌بینید که بودجه غیر نقد نیز کمتر محقق می‌شود.
11	رئیس شورای شهر تهران افزود: بر اساس نظریات شهرداری تهران اختیار واگذاری املاک و تحقق بودجه غیر نقد از شهرداری‌های مناطق گرفته شده است و می‌بایست از طریق مزایده در سازمان املاک این اتفاق بیافتد که این روند کند است و همچنین شرکت‌ها و سازمان‌ها نیز اختیار بودجه غیر نقدشان را ندارند و مساله‌ی اصلی این است که اکثر کسانی که در مزایده‌ها شرکت می‌کنند طلبکار از شهرداری هستند و مزایده را به عنوان طلبشان بر می‌دارند و عملا بودجه‌ای دست شهرداری نمی‌ماند.
