asriran_1_data###ظریف: فردی که به اشتباه هواپیمای اوکراینی را هدف قرار داد، در زندان است###https://www.asriran.com/fa/news/710546/ظریف-فردی-که-به-اشتباه-هواپیمای-اوکراینی-را-هدف-قرار-داد-در-زندان-است###['سیاسی']###2020-01-25 11:54:00###۷۱۰۵۴۶###['ظریف', 'سقوط هواپیما']
5
1	وزیر امورخارجه کشورمان با تاکید بر اینکه شهید سلیمانی بسیار موثرتر از سردار قاسم سلیمانی است، گفت: ترور او آغازی است برای پایان حضور آمریکا در عراق و منطقه.
2	به گزارش به نقل از ایسنا، محمدجواد ظریف وزیر امورخارجه کشورمان در گفت‌وگو با نشریه اشپیگل به سوالاتی پیرامون برنامه جامع اقدام مشترک (برجام)، به شهادت رسیدن سردار قاسم سلیمانی در حمله هوایی آمریکایی‌ها به فرودگاه و پیام آمریکا به ایران پس از این حمله پاسخ داد.
3	ظریف در بخشی از این گفت‌وگو درباره سانحه هواپیمای اوکراینی در ایران، به ماجرای هدف قرار گرفتن هواپیمای مسافربری ایران توسط آمریکایی‌ها در 32 سال پیش اشاره کرد و گفت: واشنگتن تاکنون هرگز به‌طور رسمی برای این اتفاق عذرخواهی نکرده است.
4	حتی افسر آمریکایی مسئول این حمله مدال گرفت اما فردی که در ایران به اشتباه هواپیمای اوکراینی را هدف قرار داد، اکنون در زندان است.
5	وی در این مصاحبه تصریح کرد که ایران حتی پس از ترور سردار سلیمانی مذاکره با آمریکا را غیر محتمل نمی‌داند، به شرط آنکه آمریکا تغییر رویه دهد و تحریم‌ها را بردارد.
6	وزیر امور خارجه ایران در پاسخ به سوالی درباره وجود تنش میان تهران و واشنگتن در طول 40 سال گذشته و اینکه آیا هیچ شرایطی در این سال‌ها به اندازه وضعیت هفته‌های گذشته خطرناک بوده است؟ اظهار داشت: ما در 40 سال گذشته بارها در آستانه وقوع جنگ قرار گرفتیم.
7	اما این بار بسیار خطرناک بود زیرا دولت آمریکا دست به یک اقدام تروریستی علیه یک مقام دولتی ایران زد.
8	چنین چیزی پیش از این، هرگز اتفاق نیفتاده بود.
9	محمدجواد ظریف در پاسخ به این سوال که احتمال تشدید بیشتر این تنش‌ها میان تهران و واشنگتن وجود دارد؟ گفت: اقدام آمریکا در به شهادت رساندن سردار سلیمانی بر مبنای اطلاعات غلط انجام گرفت.
10	آمریکایی‌ها بر این باور بودند که ترور او می‌تواند موقعیت آنها را در منطقه بهتر کند اما آنچه که اتفاق افتاده، خلاف آن بوده است.
11	وزیر خارجه پمپئو توئیت کرد که عراقی‌ها پس از این اتفاق در خیابان رقص و پایکوبی کرده‌اند اما ما شاهد برگزاری مراسم‌های بزرگ تشییع بودیم.
12	این شرایط لحظه بسیار سختی برای منطقه ایجاد کرد و به‌طور قطع آمریکا از آن سود نخواهد برد.
13	وی در پاسخ به این سوال که غیر از حملات موشکی انتقام‌جویانه ایران به پایگاه عین‌الاسد، آیا احتمال اقدام دیگری از سوی جمهوری اسلامی وجود دارد؟ بیان کرد: حمله به پایگاه نظامی آمریکایی‌ها در عراق واکنش نظامی "رسمی" ایران بود و هیچ قصدی برای تلفات جانی در این حملات موشکی وجود نداشت.
14	ما از حق‌مان برای دفاع از خود به گونه‌ای مناسب بهره بردیم.
15	اما پاسخ اصلی را مردم منطقه خواهند داد، آنهایی که اکنون نشان می‌دهند از رفتار آمریکا بیزارند.
16	آمریکایی‌ها خواهند دید که قاسم سلیمانی به عنوان یک شهید به مراتب موثرتر از سردار سلیمانی است.
17	وی درباره اینکه آیا تندروها در آمریکا می‌توانند واکنش ایران را نشانه ضعف تلقی کنند؟ خاطرنشان کرد: ما به آمریکا آسیب‌های زیادی وارد کرده‌ایم زیرا با تمام توان و قدرت نظامی آنها نمی‌توانند مانع از حمله موشک‌ها به پایگاه‌هایشان شوند.
18	این نشان می‌دهد که آمریکا چقدر آسیب‌پذیر است.
19	ترور سلیمانی، آغاز پایان حضور آمریکا به‌ویژه در عراق و دیگر نقاط منطقه است ممکن است این اتفاق همین فردا رخ ندهد اما ما قدمتی هزاران ساله داریم و عجله‌ای نداریم.
