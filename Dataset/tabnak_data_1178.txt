tabnak_data###۷۰ حمله جنگنده‌های متجاوز سعودی به استان‌های یمن طی چند ساعت###https://www.tabnak.ir/fa/news/965200/۷۰-حمله-جنگنده‌های-متجاوز-سعودی-به-استان‌های-یمن-طی-چند-ساعت###[]###2020-03-11 15:21:00###۹۶۵۲۰۰###['عربستان', 'یمن', 'جنگ']
1
1	منابع نظامی یمن اعلام کردند که جنگنده‌های ائتلاف متجاوز عربی طی ساعات گذشته بیش از ۷۰ بار استان‌های مختلف این کشور را هدف حملات متجاوزانه خود قرار داده‌اند.
2	به گزارش ایسنا، شبکه خبری المیادین به نقل از یک منبع نظامی یمنی اعلام کرد که جنگنده‌ها و بالگردهای ائتلاف متجاوز عربی طی چند ساعت گذشته ۳۰ بار شهرستان "خب" و "الشعف" واقع در شرق استان جوف را هدف قرار دادند.
3	طبق گفته این منبع، جنگنده‌های ائتلاف در ۱۴ مرحله منطقه "جبل هیلان" در شهرستان "صرواح" را هدف قرار دادند.
4	منبع مذکور در ادامه تصریح کرد، حملات ائتلاف متجاوز همچنین استان حجه در شمال غرب یمن را نیز دربر گرفت و جنگنده‌های وابسته به آن ۲۷ بار مناطق مختلف این استان را هدف حملات خود قرار دادند.
5	این منبع همچنین اعلام کرد که نیروهای ارتش و کمیته‌های مردمی یمن مانع از نفوذ نیروهای ائتلاف سعودی به منطقه مرزی "مجازه" میان "عسیر" و "صعده" شدند و طی درگیری میان دو طرف شماری از عناصر ائتلاف متجاوز عربی کشته و مجروح شدند.
6	در همین حال، یک منبع در اتاق عملیات حدیده وابسته به جنبش انصارالله اعلام کرد که طی ۲۴ ساعت گذشته ۲۴۸ نقض از سوی ائتلاف متجاوز عربی صورت گرفته است.
