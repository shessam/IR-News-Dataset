asriran_1_data###درخواست صنعت برق از مشترکان دارای توان مالی برای پرداخت قبوض###https://www.asriran.com/fa/news/719310/درخواست-صنعت-برق-از-مشترکان-دارای-توان-مالی-برای-پرداخت-قبوض###['اقتصادی']###2020-03-18 12:27:00###۷۱۹۳۱۰###['صنعت برق', 'قبض برق']
1
1	سخنگوی صنعت برق کشور، گفت: مشترکانی که توانایی مالی خوبی دارند نسبت به پرداخت قبض‌های خود اقدام کنند تا فرصت برای آسیب‌دیدگان از گسترس کرونا فراهم شود.
2	«مصطفی رجبی» مشهدی در گفت‌و گو با ایرنا، افزود: صنعت برق با هدف همراهی با مشترکانی که در اثر شیوع کرونا متحمل آسیب شده‌اند اقدام به تعویق زمان دریافت هزینه برق کرده است.
3	وی ادامه داد: بر این اساس، مشترکان تجاری و خانگی که در این دوران با مشکلات مالی مواجه شده‌اند می‌توانند قبض‌های خود را تا اردیبهشت ماه سال آینده پرداخت کنند.
4	سخنگوی صنعت برق گفت: بخشی از تولید برق توسط نیروگاه های بخش خصوصی تولید می‌شود و هزینه‌های آنان از طریق پرداخت‌ مبلغ قبوض، تامین می شود بنابراین سایر مشترکان نسبت به پرداخت به موقع قبض های خود اقدام کنند تا بتوان فرصت برای دیگران فراهم کرد.
