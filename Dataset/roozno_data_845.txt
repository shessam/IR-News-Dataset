roozno_data###واکنش سخنگوی سپاه به انتقادات تند و صریح سردار غیب‌پرور از رسانه ملی و رئیس سازمان صداوسیما###http://roozno.com//fa/news/420901/واکنش-سخنگوی-سپاه-به-انتقادات-تند-و-صریح-سردار-غیب‌پرور-از-رسانه-ملی-و-رئیس-سازمان-صداوسیما###[]###2020-04-07 11:13:00###۴۲۰۹۰۱###['سخنگو سپاه', 'صدا وسیما']
1
1	سخنگوی سپاه گفت: سپاه پاسداران سخت کوشی رسانه ملی در این روزها را قابل ستایش و درخور سپاس می‌داند.
2	به گزارش روز نو :در پی انتشار نامه انتقادی غلامحسین غیب پرور رئیس سابق سازمان بسیج مستضعفین به رئیس سازمان صدا و سیمای جمهوری اسلامی ایران پیرامون نحوه اجرا و محتوای برخی از برنامه‌ها و سریال‌های رسانه ملی، سردار سرتیپ دوم پاسدار رمضان شریف سخنگو و مسئول روابط عمومی کل سپاه پاسداران انقلاب اسلامی اظهار کرد: بی‌شک اهتمام و همت جهادی رسانه ملی در حوزه‌های مختلف در انعکاس لحظه‌به‌لحظه بسیج ملی و همه جانبه دولت، مردم و نیروهای مسلح در عرصه مدیریت، پیشگیری و مقابله با بیماری منحوس کرونا و نمایش حماسه ایثار، فداکاری و از خودگذشتگی پزشکان، پرستاران و آحاد مجاهدان و مدافعان سلامت در کشور، نقطه عطف درخشانی در نقش آفرینی‌های مورد انتظار از سازمان صدا و سیمای جمهوری اسلامی ایران به شمار می‌رود.
3	در همین رابطه بخوانید؛انتقادات تند سردار غیب‌پرور از سریال پایتخت، تهران ۲۰ و فرمول یک /آقای عسگری أین تذهبون؟وی با اشاره به آرایش رسانه‌ای متناسب صداوسیما برای ایفای نقش‌های هوشمندانه و موثر در آگاهی بخشی به جامعه و بکارگیری خلاقیت و نوآوری در آموزش، تولید سرگرمی و ارتقای انگیزه و توانمندی همراهی مردم با مطالبات و توصیه‌های ستاد ملی پیشگیری و مبارزه با کرونا در نحوه رویارویی با این بیماری از جمله در حوزه "فاصله گذاری اجتماعی" در برنامه‌های مختلف رادیویی و تلویزیونی تصریح کرد: سپاه پاسداران انقلاب اسلامی سخت کوشی رسانه ملی در این روزها را قابل ستایش و درخور سپاس قلمداد و بر خود وظیفه می‌داند از تلاش‌های مجاهدانه، مسئولانه و بی دریغ رئیس، مدیران و کارکنان متعهد و رسالت آشنای رسانه ملّی در این عرصه و مقطع تاریخی که با تولید و پخش گزارش خبری و مستندهای واقع بینانه و طراحی و اجرای برنامه‌های تاثیرگذار و مثال زدنی و نیز اطلاع رسانی به موقع و برخط صورت پذیرفته و مردم را نیز در کمک به عبور از این شرایط همراه ساخته است، قدردانی و سپاسگزاری نماید.
4	سخنگوی سپاه در خصوص نامه انتقادی غلامحسین غیب پرور به رئیس سازمان صدا و سیما نیز تاکید کرد: محتوای این نامه هر چند با انگیزه مشفقانه نگاشته شده باشد، موضع سپاه پاسداران انقلاب اسلامی تلقی نمی‌شود و بدیهی است این نهاد انتقادات و پیشنهادات خود نسبت به موضوعات و برنامه‌های مختلف صدا و سیما را از طریق فرآیندهای مقتضی به رسانه ملی منعکس کرده و می‌کند.
