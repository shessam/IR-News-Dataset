roozno_data###تجربه قرنطینه در جهان/ قرنطینه چگونه است و چه خلاءهای قانونی دارد؟###http://roozno.com//fa/news/418684/تجربه-قرنطینه-در-جهان-قرنطینه-چگونه-است-و-چه-خلاءهای-قانونی-دارد###[]###2020-03-16 15:25:00###۴۱۸۶۸۴###['جهان', 'تجربه قرنطینه']
1
1	اگرچه از ابتدای شیوع ویروس کرونا مقامات کشور از جمله رییس جمهور بر عدم قرنطینه شهر‌های کشور تاکید کرده‌اند، اما روز‌های گذشته خبر احتمال قرنطینه تهران موجی از وحشت و هجوم به سمت سوپرمارکت‌ها را به همراه داشته است.
2	به گزارش روز نو : در روزهای ابتدایی شیوع ویروس کرونا در ایران، رسانه های رسمی و دولتی و مقامات عالی رتبه از جمله حسن روحانی قرنطینه شهرها را بی اثر خواندند و آن را قرون وسطایی خوانده و هرگونه تصمیم برای قرنطینه کانون‌های شیوع ویروس کرونا را تکذیب کردند.
3	رییس جمهور روز یکشنبه بار دیگر بر عدم قرنطینه شهر‌ها تاکید کرد و گفت اینکه شایعه شده برخی شهرها، برخی فروشگاه‌ها یا مشاغل قرار است قرنطینه شوند اصلا واقعیت ندارد اما از اواخر هفته گذشته زمزمه احتمال روی آوردن حاکمیت به سمت این تصمیم به گوش رسیده است.
4	قرارگاه بهداشتی و درمانی نیرو‌های مسلح پنجشنبه شب اعلام کرد روال خلوت کردن فروشگاه‌ها، خیابان‌ها و جاده‌ها در سراسر ایران اجرایی خواهد شد.
5	محمد حسین باقری رییس ستاد کل نیرو‌های مسلح پس از پایان نخستین جلسه قرارگاهی که به دستور رهبری تشکیل شده اعلام کرد طی روز‌های آینده همه مردم ایران رصد خواهند شد تا افراد مشکوک به بیماری مشخص شود.
6	علیرضا زالی رییس ستاد فرماندهی عملیات مقابله با ویروس کرونا در تهران نیز از قرنطینه تهران خبر داده و این اقدام را دارای چند مرحله خوانده است.
7	او گفته قرنطینه چند فاز دارد که فاز یک و دو در حال انجام است، اما فاز سه که تعطیلی تمام ادارات و در خانه ماندن مردم به شمار می‌آید هنوز اجرا نمی‌شود.
8	فاز چهار نیز قرنطینه کردن کامل شهر است، اما فاز چهار در صورتی می‌تواند جوابگو باشد که فاز سه به خوبی اجرا شود.
9	محسن هاشمی رییس شورای شهر تهران که در روز‌های ابتدایی شیوع ویروس کرونا در یک مصاحبه تلویزیونی گفته بود شرایط قرنطینه تهران را بررسی می‌کنند روز یکشنبه اعلام کرده درخواست من این است که مسئولان یک بار بنشینند و موضوع قرنطینه تهران را برای مردم شفاف کنند و بگویند اگر نیاز به قرنطینه تهران است این قرنطینه باید با چه درصد یا چه نوعی انجام شود.
10	پیروز حناچی شهردار تهران البته دلیل عدم احتمال قرنطینه تهران را فقدان امکانات خوانده است.
11	او گفته امکان قرنطینه تهران با توجه به شرایط اقتصادی وجود ندارد.
12	اما با قوت گرفتن احتمال قرنطینه شهر‌های بزرگ ایران از جمله پایتخت لازم است تجربه کشور‌هایی که در یک ماه و نیم گذشته قرنطینه شهر‌ها را اجرایی کرده‌اند مورد بازبینی قرار دهیم.
13	بیشتر بخوانید:قرنطینه چیست و چگونه انجام می‌شود؟/ توصیه‌های برای خرید از مغازه و دیدن اعضای خانوادهبه گزارش در شرایط قرنطینه از افراد خواسته می‌شود در خانه‌هایشان بمانند و خودشان را ایزوله کنند.
14	قرنطینه می‌تواند تنها برای کسانی انجام شود که از کشور‌هایی که ابتلا در آن‌ها نرخ بالایی داشته آمده‌اند یا می‌تواند گروه بزرگتری را شامل شود.
15	در مورد ممنوعیت‌های مسافرتی تقریبا تمامی کشور‌ها محدودیت‌هایی را برای کشور‌ها و شهروندان کشور‌هایی با نرخ ابتلای بالا اعمال کرده‌اند.
16	هفته گذشته آمریکا همه پرواز‌های اروپا به این کشور را لغو کرد و پیش از آن نیز محدودیت‌هایی برای اتباع ایرانی، کره جنوبی، چین و ایتالیا به عنوان کشور‌هایی با بیشترین ابتلا اعمال شده بود.
17	دولت‌ها و مقامات محلی شهر‌های بزرگ می‌توانند دستور قرنطینه سراسری صادر کنند تا جلوی انتشار بیشتر ویروس را بگیرند.
18	ربکا کاتز رییس مرکز علم بهداشت و امنیت جهانی در دانشگاه جرج تاون دراین باره به وکس گفته مقامات بهداشتی هر کشوری میتوانند در شرایط اضطراری حکم پلیس را داشته باشند.
19	آن‌ها می‌توانند در شرایط حیاتی در خانه افراد بروند و بگویند آن‌ها بازداشتند و باید دستورهایشان را اجرایی کنند.
20	به گفته کاتز مقامات بهداشت عمومی هر کشوری میتوانند دستور قرنطینه خانگی را صادر کنند.
21	اما کمتر از چنین قدرتی استفاده میشودو اکثرا از مردم خواسته میشود به طور داوطلبانه خودشان را قرنطینه کنند.
22	کاتز که بر روی قانون قرنطینه در بسیاری از کشور‌ها تحقیق کرده میگوید: بیشتر قوانین بسیار قدیمی است و مدت هاست آپدیت نشده است.
23	بسیاری کشور‌ها قانون مدنی و حقوق فردی خود را از دهه ۶۰ و ۷۰ میلادی به روز نکرده‌اند.
24	حتی برخی از قوانین ظرفیتی برای شرایط قرنطینه ندارند.
25	تنها ۲۰ درصد کشور‌ها بند‌های قانونی برای شرایط کاری‌ای دارند که افراد به دلیل قرنطینه مجبور به ترک کار شده‌اند.
26	او در مورد ظرفیت‌های قانونی در شرایط اضطراری قرنطینه گفته: بسباری از کشور‌ها هیچ راهی برای جبران خسارت ناشی از سرکار نرفتن در زمان قرنطینه پیش بینی نکرده‌اند.
27	تنها ۲۰ درصد کشور‌ها قوانین حمایتی از کارمندان و کارگران در شرایطی که مجبور بهترک کار برای قرنطینه شده‌اند تعبیه کرده‌اند.
28	بیشتربخوانید: واقعیات دیده نشده از گسترش ویروس کرونا در ایران/ آمارهای روزانه چقدر واقعی است؟به گزارش رویداد۲۴ ایتالیا بدترین وضعیت را در بین کشور‌های اروپایی از لحاظ تعداد موارد ابتلا به ویروس کرونا و تعداد کشته شدگان دارد.
29	دولت ایتالیا هفته گذشته همه کشور را قرنطینه اعلام کرد.
30	دولت ایتالیا جریمه‌های سنگینی برای کسانی که خانه هایشان را در شرایط قرنطینه ترک می‌کنند در نظر گرفته است.
31	این جریمه از سه ماه زندان تا ۲۰۶ یورو جریمه نقدی در نظر گرفته شده است.
32	البته گفته میشود این قوانین بسیار مبهم است چرا که افرادی که برای انجام پروسه مروبط به تشییع جنازه در خیابان‌ها حضور دارند از این قانون مستثنا هستند.
33	یا مشخص نیست چه راه‌های دیگری برای دور زدن حکومت نظامی وجود دارد.
34	روز چهارشنبه ویدئو‌هایی از فریاد زدن یک پلیس بر سر یک مردم میانسال که بر روی نیمکت روبه روی خانه‌اش نشسته بود در فضای آنلاین دست به دست شد.
35	بسیاری از کابران ایتالیایی می‌گویند جریمه‌های اعلام شده برای بیرون رفتن عادی از خانه نیست و مردم می‌توانند برای ورزش یا استفاده از مترو به فاصله یک ایستگاه تا خانه، از منزل‌هایشان خارج شوند.
36	لوکاس مونلا استاد تاریخ در شهر رم به الجزیره گفته وضعیت در شهر‌های ما اینطور نیست که نتوانیم از خانه خارج شویم بلکه به محله هایمان محدود شده‌ایم و می‌توانیم در محل پیاده‌روی کنیم، اما باید به سرعت به خانه برگردیم.
37	مقامات ایتالیا روز چهارشنبه رسما اعلام کردند همه مغازه‌ها به جز سوپرمارکت ها، تره بار‌ها و داروخانه‌ها تا ۲۵ مارس تعطیل است، اما پارک‌ها برای ورزش مردم همچنان باز خواهد بود.
38	در ایتالیا برای خروج از خانه مدارکی تحت عنوان «آتوسرتیفیکیشن» صادر می‌شود که افراد تنها با در دست داشتن این مجوز و اعلام دلیل، می‌توانند اقدام به خروج از خانه کنند.
39	روز پنجشنبه روزنامه ایتالیایی کوریر دلا سرا در مقاله‌ای نوشت «قدم زدن ممنوع است» و همزمان روزنامه دیگر ایتالیایی، ریپابلیکا نوشت «قدم زدن ممنوع نیست!»الجزیره در این باره از سخنگوی وزارت کشور ایتالیا سوال کرده است.
40	آن‌ها در پاسخ گفته‌اند قدم زدن در اطراف و در نزدیکی خانه ممنوع نیست، اما افراد باید برای قدم زدن مجوز «آتو سرتیفیکیشن» داشته باشند.
41	پلیس ایتالیا تا روز پنجشنبه ۱۶۱ نفر را برای عدم داشتن مجوز خروج از خانه جریمه کرده است.
42	در اسپانیا نیز برای مدت دست کم ۱۵ روز قوانین منع آمد و شد اعمال شده است.
43	بر اساس این قوانین تنها افراد برای خرید غذا و دارو یا کار‌های ضروری امکان تردد در شهر را دارند.
44	کار‌های ضروری نیز در ابلاغیه‌های دولت ذکر شده است.
45	بر اساس این ابلاغیه‌ها رفتن به بانک، مراکز بهداشتی یا سفر‌هایی که برای حفظ سلامتی سالمنئان انجام شود از جمله کار‌های ضروری است.
46	همه رستوران‌ها، بارها، هتل‌ها، مدارس و دانشگاه‌ها در سراسر اسپانیا تعطیل شده‌اند و مراکز فروش و مغازه‌های غیر ضروری نیز بسته‌اند.
47	وضعیت اضطراری ملی به دولت اجازه می‌دهد بیمارستان‌های خصوصی را بهتر کنترل کند.
48	نخست وزیر اسپانیا روز شنبه در یک اطلاعیه تلویزیونی به همه کارگران، کارمندان و کسب و کار‌ها می‌گویم که دولت هر کاری می‌کند تا این بحران را کنترل کند.
49	از الان به بعد ما وارد یک فاز جدید خواهیم شد.
50	اقدامات اسپانیا شباهت زیادی به قرنطینه ایتالیا دارد.
51	مقامات وزارت بهداشت اسپانیا اعلام کرده ۵۷۵۳ نفر در این کشور به ویروس کرونا مبتلا شده‌اند که نیمی از این جمعیت در مادرید شناسایی شدند.
52	نخست وزیر اسپانیا گفته همه نیرو‌های پلیس از جمله نیرو‌های پلیس محلی باید تحت فرمان وزارت کشورو نیرو‌های مسلح عمل کنند و هر زمانی که لازم باشد استقرار نیرو‌های مسلح را خواهیم داشت.
53	ارتش در حالت آماده باش است.
54	فرانسه نیز دستور داده همه رستوران‌ها، بارها، کافه‌ها، سینما‌ها و دیگر کسب و کار‌های غیر ضروری بسته شوند.
55	بانک‌ها، پمپ بنزین‌ها، سوپرمارکت‌ها و مواد غذایی فروشی‌ها از این قاعده مستثنا شده‌اند.
