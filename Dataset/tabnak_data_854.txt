tabnak_data###آغاز رزمایش دریایی مشترک عربستان و آمریکا###https://www.tabnak.ir/fa/news/961520/آغاز-رزمایش-دریایی-مشترک-عربستان-و-آمریکا###[]###2020-02-24 21:22:00###۹۶۱۵۲۰###['آمریکا', 'عربستان', 'رزمایش']
1
1	منابع آگاه از آغاز رزمایش دریایی مشترک یگان‌های دریایی عربستان و آمریکا در پایگاه دریایی ملک عبدالعزیز خبر دادند.
2	به گزارش ایسنا، خبرگزاری رسمی عربستان (واس) اعلام کرد که رزمایش دریایی مشترک عربستان و آمریکا در پایگاه دریایی ملک عبدالعزیزآغاز شد.
3	در همین راستا، محمد بن حامد الغامدی، سرتیپ نیروی دریایی عربستان و مدیر این رزمایش در بیان اهداف آن گفت که رزمایش "مدافع دریا" با هدف تقویت امنیت دریایی، محافظت از آب‌های منطقه، تقویت همکاری‌های نظامی و تبادل تجربیات جنگی بین نیروی دریایی عربستان و نیروی دریایی ایالات متحده انجام می‌شود.
4	وی افزود: این رزمایش شامل تمرینات مختلف برای تقویت تدابیر امنیت دریایی در منطقه و یکپارچه‌سازی عملیات‌های یگان‌های دریایی است.
5	رزمایش مشترک عربستان و آمریکا قرار است که به مدت یک هفته برگزار شود.
