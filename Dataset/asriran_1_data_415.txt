asriran_1_data###معرفی دستیار ایرانی اسکوچیچ تا هفته آینده###https://www.asriran.com/fa/news/714223/معرفی-دستیار-ایرانی-اسکوچیچ-تا-هفته-آینده###['ورزشی']###2020-02-17 13:33:00###۷۱۴۲۲۳###['اسکوچیچ', 'تیم ملی']
5
1	دستیار ایرانی دراگان اسکوچیچ در تیم ملی تا پایان هفته آینده معرفی خواهد شد.
2	به گزارش "ورزش سه"، از روزی که دراگان اسکوچیچ کروات به عنوان سرمربی تیم ملی ایران معرفی شد، بحث بر سر حضور دستیار ایرانی در کادرفنی او وجود داشته است.
3	در این خصوص گمانه زنی های زیادی نیز انجام شده اما هنوز اسکوچیچ تصمیم نهایی اش را نگرفته و مشخص نیست چه کسی به عنوان دستیار ایرانی این مربی کروات کارش را آغاز خواهد کرد.
4	اسکوچیچ تا کنون زگانیر و تونی اوسنیک را به عنوان دستیاران خارجی خود معرفی کرده و قرار است این دو مربی بعد از سفر به کشورهایی که لژیونرهای ایرانی آنجا بازی می کنند و تماشای مسابقات این بازیکنان تا پایان هفته آینده به ایران بیایند و رسما کارشان را شروع کنند.
5	همچنین طبق هماهنگی های انجام شده این دو مربی بعد از حضور در ایران به طور رسمی به عنوان دستیاران اسکوچیچ معرفی خواهند شد و در همین مقطع دستیار ایرانی سرمربی تیم ملی نیز انتخاب می شود.
6	با حضور دستیاران اسکوچیچ در ایران فعالیت های تیم ملی برای دیدارهای مقدماتی جام جهانی به شکل جدی تری دنبال خواهد شد.
