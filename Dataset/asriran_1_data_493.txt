asriran_1_data###احتمال تعویق بازی نمایندگان ایران درلیگ قهرمانان آسیا###https://www.asriran.com/fa/news/715091/احتمال-تعویق-بازی-نمایندگان-ایران-درلیگ-قهرمانان-آسیا###['ورزشی']###2020-02-23 09:02:00###۷۱۵۰۹۱###['آسیا', 'ایران']
4
1	روزنامه الشرق الاوسط عربستان از احتمال تعویق مسابقات نمایندگان ایران در لیگ قهرمانان فوتبال آسیا خبر داد و اعلام کرد تا چند روز آینده در این ارتباط تصمیم‌گیری می‌شود.
2	به گزارش مهر، ویروس کرونا در حالی در ایران شیوع یافته است که دو هفته از رقابت‌های فوتبال لیگ قهرمانان آسیا سپری شده است.
3	تیم‌های ایرانی در دو هفته گذشته و همچنین مرحله مقدماتی، مسابقاتشان در عراق، کویت، قطر و امارات برگزار شده است و دیدار سوم آنها در مرحله گروهی هم باید در کشور بی طرف باشد.
4	روزنامه الشرق الاوسط عربستان امروز خبر داد که ویروس کرونا ادامه برگزاری رقابت‌های لیگ قهرمانان آسیا را برای تیم‌های ایرانی تهدید می‌کند و ممکن است سایر مسابقات نمایندگان ایران را به تعویق بیاندازد.
5	این روزنامه نوشت: «بعد از آنکه کنفدراسیون فوتبال آسیا به خاطر شیوع کرونا در چین، مسابقات نمایندگان این کشور در لیگ قهرمانان آسیا را تعلیق کرد به نظر می‌رسد ایران هدف بعدی این کنفدراسیون باشد.
6	این بدان معنی است که اگر ایران نتواند از شیوع این بیماری در شهرهای خود جلوگیری کند، ممکن است طی چند روز آینده از حضورش در لیگ قهرمانان جلوگیری شود.
7	»در بخش دیگری از این گزارش با اشاره به میزبانی کویت، امارات و قطر از نمایندگان ایران در هفته‌های گذشته، آمده است: «کویت، بحرین و عراق هرگونه سفر به ایران را به خاطر ترس از شیوع بیماری کرونا ممنوع کرده اند ولی کنفدراسیون فوتبال آسیا هنوز هیچ موضعگیری رسمی نداشته است.
8	»پرسپولیس، استقلال، سپاهان و شهرخودرو چهار نماینده ایران در لیگ قهرمانان آسیا هستند.
9	این در حالی است که با تصمیم مسئولان ورزش مقرر شد سه بازی پایانی هفته بیستم لیگ برتر که امروز یکشنبه برگزار می‌شود، بدون تماشاگر باشد.
10	همچنین تمام مسابقات ورزشی از روز دوشنبه تا اطلاع ثانوی و حداقل ۱۰ روز لغو شده است.
