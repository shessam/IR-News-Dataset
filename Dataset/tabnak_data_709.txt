tabnak_data###از «شرط انگلیس و روس برای پرداخت وام فوری» تا «استقرار طلا در سقف 9 ماهه»###https://www.tabnak.ir/fa/news/959857/از-شرط-انگلیس-و-روس-برای-پرداخت-وام-فوری-تا-استقرار-طلا-در-سقف-9-ماهه###['اقتصادی', 'داخلی']###2020-02-18 08:45:00###۹۵۹۸۵۷###['اقتصاد  در گذر زمان', 'اقتصاد ایران', 'تاریخ اقتصاد', 'طلا', '500 شرکت برتر']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و نهمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	29 بهمن 1290، دولت هاي روسيه و انگليس پرداخت وام فوري مورد نياز ايران را منوط كردند به پذيرش و رعايت قرارداد 1907 منعقده ميان روسيه و انگليس، بركناري چهره هاي ضدانگليسي و ضد روسي از مصادر امور، برقراري مقرري براي محمدعلي شاه و عفو عمومي طرفداران وي در داخل كشور.
4	29 بهمن 1301، قانون «استعمال البسه وطني» به تصويب مجلس شوراي ملي رسيد.
5	29 بهمن 1342، پیشنهاد خرید ۵۰ هزار تن سیمان از سوی عربستان به دولت ایران تسلیم شد.
6	29 بهمن 1353، محمدرضا پهلوي در زوريخ با وزير خارجه آمريكا ملاقات كرد و به وي اطمينان داد كه در صورت وقوع جنگ در خاورميانه ايران در هيچگونه تحريم نفتي بر ضد اسرائيل شركت نخواهد كرد و صادرات نفت را به طور عادي ادامه خواهد داد.
7	وي گفت ايران هرگز در تحريم نفتي شركت نخواهد كرد29 بهمن 1357، با انتشار بيانيه اي مشترك به امضاي سيدمحمد حسيني بهشتي، محمدجواد باهنر، سيدعلي خامنه اي، سيدعبدالكريم موسوي اردبيلي و اكبر هاشمي رفسنجاني، حزب جمهوري اسلامي در ايران تأسيس شد.
8	همچنین مذاکرات تاریخی امام خمینی (ره) با یاسر عرفات مهم ‌ترین خبری است که روزنامه اطلاعات در این روز، آن را با عکس در صفحه اول خود منتشر کرده است.
9	در این صفحه همچنین جمله‌ ای از امام خمینی (ره) به چشم می ‌خورد که بعدها در بسیاری از مراسم ‌ها و بیلبوردها دیده می ‌شود "انقلاب ما انفجار نور بود".
10	29 بهمن 1374، چاه هاي نفتي نوروز با تلاش متخصصان داخلي بازسازي شد.
11	اين حوزه نفتي با حملات آمريكا در جريان جنگ تحميلي آسيبي دیده بود، سكوي نوروز نيز كه بيش از نود درصد صدمه ديده بود، تعويض شد.
12	29 بهمن 1382، بر اثر انفجار واگن‌ هاي قطار باري در ايستگاه خيام نيشابور صدها نفر به طرز فجيعي جان باختند و تعدادي از روستاهاي اطراف بين 30 تا 100 درصد تخريب شدند.
13	قطار حامل گوگرد، مواد سوختي نفتي، پنبه و كود شيميائي بود.
14	29 بهمن 1392، رهبر انقلاب اسلامی ایران، «سیاست ‌های کلی اقتصاد مقاومتی» را که بر اساسبند یکم از اصل یکصد‌و‌دهم قانون اساسی جمهوری اسلامی ایران، پس از مشورت با مجمع تشخیص مصلحت نظام تعیین شده است، در این تاریخ ابلاغ نمود.
15	29 بهمن 1396، ۵۰۰ غول اقتصاد ایران معرفی شدند.
16	مطابق اعلام سازمان مدیریت صنعتی، میزان فروش صد شرکت اول سال ۹۶ براساس اطلاعات مالی سال گذشته، ۵۴۹ هزار میلیارد تومان بوده که نسبت به کل فروش همین صد شرکت در سال قبل، ۱۷/۷ درصد رشد فروش را نشان می‌دهد.
17	۱۰ شرکت ابتدای فهرست، فروشی معادل ۱۸ برابر فروش ۱۰ شرکت انتهای فهرست دارند.
18	۱۵ شرکت بالای فهرست نیز ۴۹/۹ درصد جمع فروش صد شرکت را شکل می‌دهد که نشان‌دهنده درجه تمرکز در وضعیت شرکت‌های بزرگ ایران است.
19	در این رتبه‌بندی، شرکت‌ها علاوه‌بر شاخص «میزان فروش»، براساس ۳۲ شاخص دیگر مقایسه می‌شوند.
20	29 بهمن 1397، همزمان با صعود بازار سهام آسیایی، طلا به سقف ۹ ماهه خود رسید.
21	بهای هر اونس از فلز زرد از سطح مقاومتی ۱۳۲۶ دلاری صعود کرد.
22	منابع: موسسه مطالعات و پژوهش های سیاسی و روزنامه دنیای اقتصاد
