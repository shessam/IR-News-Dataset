tabnak_data###درآمد تبلیغاتی اینستاگرام از یوتیوب جلو زد###https://www.tabnak.ir/fa/news/957579/درآمد-تبلیغاتی-اینستاگرام-از-یوتیوب-جلو-زد###['صفحه نخست', 'اقتصادی']###2020-02-08 11:31:00###۹۵۷۵۷۹###['یوتیوب', 'اینستاگرام', 'درآمد تبلیغاتی']
10
1	به گزارش تابناک به نقل از عصرایران، یوتیوب در مالکیت شرکت گوگل و اینستاگرام در مالکیت فیس بوک است.
2	منابع آگاه به خبرگزاری بلومبرگ گفته اند که درآمد تبلیغاتی شبکه اجتماعی اینستاگرام در سال 2019 میلادی، 20 میلیارد دلار بوده است.
3	این، بیشتر ازدرآمد اعلام شده یوتیوب از تبلیغات در سال گذشته یعنی 15.
4	1 میلیارد دلار است.
5	گوگل اعلام کرده است که یوتیوب در سال گذشته میلادی (2019) توانست بیش از 15 میلیارد دلار درآمد تبلیغاتی داشته باشد که این رقم 10 درصد از درامدهای گوگل را تشکیل می دهد.
6	یوتیوب به افرادی که در این وب سایت، فیلم به اشتراک می گذارند پول می دهد اما اینستاگرام چنین کاری نمی کند.
7	انتشار رقم درآمدهای تبلیغاتی اینستاگرام و یوتیوب بخشی از رقابت و رویارویی فیس بوک و گوگل به عنوان دو غول فناوری جهان است.
8	هر دو آمریکایی هستند.
9	فیس بوک از واکنش به این خبر بلومبرگ درباره مبلغ درآمدهای تبلغاتی یوتیوب خودداری کرد.
10	فیس بوک در سال 2012 اینستاگرام را به قیمت 715 میلیون دلار خرید.
11	در آن مقطع اینستاگرام راهی برای دریافت تبلیغات و درآمدزایی نداشت.
12	یوتیوب، سایت اشتراک گذاری فیلم، در سال 2005 (14 ساله قبل) تاسیس شد.
13	این سایت اینترنتی هم اکنون براساس رتبه بندی الکسا، دومین سایت پرمخاطب جهان است.
14	اینستاگرام هم در سال 2010 متولد شد و شبکه ای برای اشتراک گذاری عکس و فیلم است.
15	یوتیوب در ایران فیلتر است اما بسیاری از ایرانی ها به وسیله فیلترشکن از آن استفاده می کنند.
