asriran_2_data###مرعشی: در نبود جمهوری اسلامی، ایران وارد سیاهچاله می‌شود###https://www.asriran.com/fa/news/704499/مرعشی-در-نبود-جمهوری-اسلامی-ایران-وارد-سیاهچاله-می‌شود###['سیاسی']###2019-12-20 10:01:00###۷۰۴۴۹۹###['مرعشی', 'طرح سرا', 'انتخابات']
16@@@4@@@18
1	سخنگوی حزب کارگزاران می گوید؛ اصلا مساله اصلاح‌طلب و اصولگرا نیست، الان هرکس که جزء نیروهای ارزشی وفادار به مجموعه نظام و سیاست‌ها نباشد، نمی‌تواند در عرصه انتخابات خیلی نقش آفرینی کند چه اصلاح طلب باشد و چه اصولگرا.
2	حسین مرعشی، عضو شاخص حزب کارگزاران در بخشی از گفتگوی خود با خبرآنلاین به انتقاد از طرح سرا پرداخت و گفت«طرح سرا و بقیه طرح ها مثل گریه کردن سر قبری است که درآن جنازه ای وجود ندارد.
3	»وی درباره ایده رایزنی اصلاح طلبان با شورای نگهبان هم می گوید«اصلا شورای نگهبان تصمیم گیر نیست.
4	شورای نگهبان مجری سیاست‌ها است.
5	»بخش هایی از این گفتگو را بخوانید؛این اصلا فرع است؛ طرح سرا و بقیه طرح ها مثل گریه کردن سر قبری است که درآن جنازه ای وجود ندارد.
6	همه اینها بر مبنای یک خوش‌بینی است که فردا شما ۲۰۰ تفر آدم تایید صلاحیت شده در تهران دارید و میخواهید از این ۲۰۰ تا به ۳۰ تا برسید، میگویم که در این قبر جنازه نیست.
7	ما میتوانیم بگوییم که نظر درستی نیست.
8	در جمهوری اسلامی همان طور که میدانید هرکسی با هرچیزی که مخالف باشد متهم می شود، اگر آنها موافق باشند ما می گوییم که پوپولیست هستند و آنها به ما که مخالف هستیم می‌گویند که نخبه گرا هستیم.
9	تمام تلاش ما این است که ایران را بسازیم و مردم در رفاه باشند.
10	قبل از تایید صلاحیت اصلا شما میخواهید راجع به چه کسی رای گیری کنید؟ برای انتخابات ریاست جمهوری این کار خیلی خوب جواب می‌دهد، برای مجلس چون فرصت برای تایید صلاحیت نهایی و شروع تبلیغات ۴۸ ساعت بیشتر وقت نیست، در ۴۸ ساعت هم نمی شود چنین پروسه سنگینی را انجام داد به اضافه اینکه شما باید از قبل اوراقتان را آماده کنید و چاپ کنید؛ یعنی به لحاظ زمان بندی نمی‌رسیدیم که انجام دهیم؛ شاید هم اجرایش به انتخابات ریاست جمهوری برسد.
11	رای من که منفی بوده است و بحثی هم ندارم چون اکثریت شورای عالی آن را پذیرفتند در ادامه اش سیاست ما سکوت است تا ببینیم تصمیم شورای عالی برای اجرا چه می شود.
12	اگر سرا می‌خواهد اجرا شود من مخالفتی ندارم؛ این یک نوع بستن لیست است، فرع بر اصل است.
13	اگر نیروهای توانمند، با تجربه، امین و وفاداربه جمهوری اسلامی در جناح اصلاح طلب یا در جناح اصولگرا به صحنه نیایند و ثبت نام نکنند، فاجعه است.
14	من عرض کردم که مثلا پیام نیامدن آقای با هنر، پیام نیامدن آقای علی لاریجانی و غیره، خیلی پیام خطرناکی است و من نمی دانم چرا جامعه سیاسی ایران متوجه این فاجعه نیست.
15	کشور را واگذار کردن به جمعی از دوستانی که نمی‌توانند بیشتر از ۱۵ درصد مردم ایران را تحت تاثیر خودشان قرار دهند بی تفاوتی نسبت به مشروعیت و مقبولیت جمهوری اسلامی ایران است؛ مگر ما می‌توانیم در این شرایطی که اینهمه فشار اقتصادی، اینهمه گرفتاری‌ها و مشکلات وجود دارد، اینهمه در منطقه تحت فشار است، با ۱۵ تا ۲۰ درصد افراد جامعه کشور را خوب اداره کرد.
16	اصلا شورای نگهبان تصمیم گیر نیست.
17	شورای نگهبان مجری سیاست‌ها است.
18	همان طور که امام خمینی هم گفتند که من اعلام خطر می‌کنم، من هم دارم اعلام خطر می‌کنم.
19	ببینید فقط ما نیستیم، شما فکر می کنید حزب مؤتلفه،جامعه اسلامی مهندسین، جامعه روحانیت مبارز، جامعه مدرسین حوزه علمیه قم اکنون در متن هستند؟یک نکته‌ای را به طنز می‌گویم و عبور می‌کنم، زمانی در دولت آقای احمدی نژاد، در انجمنی که با آقای باهنر به صورت مشترک به اسم انجمن توسعه کرمان داریم ، قرار شد که سمینار توسعه‌ای در کرمان برگزار کنیم، از فحوای صحبت اینها معلوم شد که من نباید آنجا سخنرانی کنم، من وقتی فهمیدم گفتم که برای من برنامه نگذارید که استقبال شد، گفتند سمینار را کی برگزار کنیم؟ گفتم عجله کنید، گفتند چرا عجله کنیم؟ گفتم داریم به سمتی می‌رویم که دیگر باهنر هم نمی تواند صحبت کند.
20	الان به آن روز رسیده‌ایم؛ اصلا مساله اصلاح‌طلب و اصولگرا نیست، الان هرکس که جزء نیروهای ارزشی وفادار به مجموعه نظام و سیاست‌ها نباشد، نمی‌تواند در عرصه انتخابات خیلی نقش آفرینی کند چه اصلاح طلب باشد و چه اصولگرا، این را باید توجه کرد.
21	نه ما حتما هستیم.
22	برخی معتقدند وقتی چهره‌های شاخص‌ اصلاحات تایید نشوند، بستن لیست و حضور در انتخابات کار بیهوده ای است.
23	ما باید تلاشمان را بکنیم؛« به راه بادیه رفتن به از نشستن باطل، اگر مراد نیابم به قدر وُسع بکوشم».
24	ما به این مملکت وفادار هستیم، من خدمت شما به طور قاطع عرض میکنم که آینده ایران، آینده فرزندان من و شما، آینده شیعه، آینده اسلام به معنی انقلابی و خط امامش هیچ راهی ندارد که جمهوری اسلامی با یک مدار متعادلی که حداقل ۶۰ تا ۶۵ درصد مردم ایران آن را قبول دارند، حرکت بکند، هیچ راهی جز این نداریم.
25	اینکه عده‌ای به اسم دفاع از ایران به دنبال براندازی و انحلال جمهوری اسلامی هستند نمی‌دانند که بعد از آن چه خطراتی ایران را تهدید می‌کند.
26	در نبودن جمهوری اسلامی، ایران در یک سیاه چاله خواهد افتاد که اصلا معلوم نیست کی بتواند سر در بیاورد، مگر الان نمی‌توانیم سرنوشت لیبی را ببینیم؟ مگر ۴۵ سال جنگ افغانستان را نمی‌توانیم ببینیم؟ مگر نا امنی‌ها و بحران های عراق بعد از آن دیکتاتور خبیث، صدام را نمی‌توانیم ببینیم؟ ببینید جمهوری اسلامی نباید به سمتی برود که جامعه رادیکال بشود؛ این اشتباه است.
27	ما باید همه دوستانمان را دعوت کنیم.
28	ما تمام تلاشمان را می‌کنیم و حضورمان در صحنه برای همین است.
29	هیچ راهی نداریم جز اینکه جمهوری اسلامی را به میانه‌روی دعوت کنیم با حرکت فرمانی که ۶۰ تا ۶۵ درصد مردم ایران بپسندند و جمهوری اسلامی پایدار بماند و در سایه جمهوری اسلامی هرکسی تلاش کند و افکار خودش را پیاده کند، ارزشی‌ها هم تلاش کنند تا نیرویشان را اضافه کنند.
