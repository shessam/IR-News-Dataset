asriran_2_data###فریدون زندی: صدرنشینی استقلال شاهکار است / شیخ می‌تواند آقای گل شود###https://www.asriran.com/fa/news/704032/فریدون-زندی-صدرنشینی-استقلال-شاهکار-است-شیخ-می‌تواند-آقای-گل-شود###['ورزشی']###2019-12-17 10:17:00###۷۰۴۰۳۲###['زندی', 'استقلال']
12
1	هافبک سابق استقلال معتقد است باید هرچه زودتر استراماچونی را به تیم بازگردانند.
2	به گزارش ایلنا، فریدون زندی هافبک سابق استقلال معتقد است اگر مسائل حاشیه‌ای گریبان استقلال را نگیرد این تیم می‌تواند امسال عنوان قهرمانی لیگ را کسب کند.
3	وی همچنین پیش بینی کرد دیاباته با این روند می‌تواند آقای گل لیگ ایران شود.
4	به هر حال به عنوان یک بازیکن قدیمی استقلال شرایط این تیم را پیگیری می‌کنم از یک بابت خیلی خوشحالم که تیم در صدر جدول رقابت‌های لیگ برتر فوتبال ایران قرار دارد و از جهتی دیگر ناراحتم که سرمربی موفق این تیم را رها کرده است امیدوارم شرایطی فراهم شود که هر چه زودتر این مربی ایتالیایی به تیم بازگردد.
5	مسائل مهمی در این باره دخیل بوده است مربیان ایتالیایی و کلا مربیان خارجی به مسائل انضباطی و همچنین قراردادهایشان خیلی پایبند هستند به هر حال وقتی یک بازیکن یا مربی خارجی به ایران می‌آید از کشورش دور می‌شود و سختی‌ها را تحمل می‌کند برای این است که بتواند پولش را به موقع در ایران بگیرد و دیگر نمی‌تواند قبول کند که تمام سختی‌ها را به جان بخرد و پولش را هم دیر پرداخت کنند.
6	مسئولان استقلال باید در این باره کمی حرفه‌ای عمل می‌کردند.
7	مگر در چه شرایطی تیم را رها کرده تیم در صدر جدول است و در بهترین رتبه در جدول قرار دارد در این دو بازی هم که طبق گفته بازیکنان تیم با نظر ایشان به میدان رفته من فکر می‌کنم به جای اینکه بخواهیم صورت مساله را پاک کنیم باید شرایطی را فراهم کنیم که استراماچونی هر چه زودتر به ایران بازگردد.
8	تیمی که 17 بازیکنش جدا شده حتی کادر فنی‌اش هم هیچ شناختی از فوتبال ایران نداشته دو بازیکن آنها هم دچار مصدومیت از ناحیه رباط شده‌اند کسب این نتایج و حضور در صدر جدول شاهکار است.
9	تازه شما در این بین اشتباهات داوری را هم فراموش نکنید در این فصل استقلال در خیلی از بازی‌ها از داوری ضربه خورد.
10	چرا این اتفاق نیفتاد بهترین تیمی که در حال حاضر فوتبال بازی می‌کند استقلال است و به گفته کارشناسان این تیم شایستگی کسب عنوان قهرمانی را دارد.
11	فقط امیدوارم که مسائل حاشیه‌ای گریبان این تیم را نگیرد.
12	شیخ یک فوتبالیست حرفه‌ای است که توانسته خیلی زود با شرایط فوتبال ایران خودش را وفق دهد من فکر می‌کنم اگر او این روند را ادامه دهد می‌تواند آقای گل فوتبال ایران شود.
