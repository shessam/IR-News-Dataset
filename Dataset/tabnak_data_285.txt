tabnak_data###قیمت دلار و یورو امروز سه شنبه 8 بهمن 98/ بازارساز نرخ دلار را تغییر نداد/ دلار آزاد کمی رشد کرد###https://www.tabnak.ir/fa/news/955117/قیمت-دلار-و-یورو-امروز-سه-شنبه-8-بهمن-98-بازارساز-نرخ-دلار-را-تغییر-نداد-دلار-آزاد-کمی-رشد-کرد###['اقتصادی', 'داخلی']###2020-01-28 10:04:00###۹۵۵۱۱۷###['قیمت دلار', 'قیمت یورو', 'نرخ دلار']
1@@@2
1	بازار ارز در چهارمین روز هفته شاهد عدم تغییر نرخ گذاری در تابلوی صرافی های مجاز و رشد نرخ ارز در معاملات غیررسمی است.
2	در این میان، برخی از فعالان بازار معتقدند در شرایط کنونی باتوقف بحث پذیرش شروط FATF در مجمع تشخیص مصلحت نظام، احتمالا شاهد افزایش ریسک و رشدتقاضای احتیاطی دلار خواهیم بود.
3	به گزارش؛ در معاملات امروز سه شنبه هشتم بهمن ماه 98 بازار ارز، شاهد ثبات نرخ گذاری در صرافی های بانکی و مجاز هستیم.
4	به گونه ای که در حال حاضر هر اسکناس دلار آمریکا به نرخ 13150 تومان از مردم خریداری می شود و به قیمت 13400 تومان به متقاضی دریافت دلار فروخته می شود که نسبت به روز قبل، تغییری نداشته است.
5	همچنین هر اسکناس یورو در صرافی های بانکی و مجاز سطح کشور به نرخ 14650 تومان از مردم خریداری می شود و بدون تغییر نرخ نسبت به روز قبل، به قیمت 14900 تومان به متقاضی دریافت یورو فروخته می شود.
6	در کنار نرخ اعلام شده در صرافی های بانکی، شاهد رشد نسبی شاخص ارزی در بازار آزاد هستیم.
7	به گونه ای که هر اسکناس دلار امریکا در معاملات بین فعالان بازار آزاد، به نرخ 13740 تومان و هر اسکناس یورو به نرخ 15100 تومان رسیده است.
8	بانک مرکزی نرخ ۴۷ ارز را برای امروز اعلام کرد که بر اساس آن نرخ ۲۶ ارز مانند یورو و پوند کاهش و قیمت ۸ واحد پولی دیگر افزایش یافت؛ نرخ دلار و ۱۲ ارز دیگر نیز ثابت ماند.
9	به گزارش تابناک اقتصادی، بر اساس اعلام بانک مرکزی هر دلار آمریکا برای امروز «سه شنبه هشتم بهمن ماه ۹۸» بدون تغییر نسبت به روز گذشته ۴۲ هزار ریال قیمت خورد.
10	همچنین در روز جاری هر پوند انگلیس با ۲۰ ریال کاهش نسبت به روز گذشته ۵۴ هزار و ۸۳۸ ریال و هر یورو نیز با ۲۶ ریال افت نسبت به روز گذشته ۴۶ هزار و ۲۹۲ ریال ارزش‌گذاری شد.
11	افزون بر این، هر فرانک سوئیس ۴۳ هزار و ۲۷۷ ریال، کرون سوئد ۴ هزار و ۳۶۵ ریال، کرون نروژ ۴ هزار و ۵۹۴ ریال، کرون دانمارک ۶ هزار و ۱۹۵ ریال، روپیه هند ۵۸۹ ریال، درهم امارات متحده عربی ۱۱ هزار و ۴۳۷ ریال، دینار کویت ۱۳۸ هزار و ۲۵۶ ریال، یکصد روپیه پاکستان ۲۷ هزار و ۱۷۰ ریال، یکصد ین ژاپن ۳۸ هزار و ۵۳۹ ریال، دلار هنگ‌ کنگ ۵ هزار و ۴۰۰ ریال، ریال عمان ۱۰۹ هزار و ۲۳۴ ریال و دلار کانادا ۳۱ هزار ۸۵۳ ریال قیمت خورد.
12	از سوی دیگر، نرخ دلار نیوزیلند ۲۷ هزار و ۴۸۹ ریال، راند آفریقای جنوبی ۲ هزار و ۸۷۸ ریال، لیر ترکیه ۷ هزار و ۶۷ ریال، روبل روسیه ۶۶۸ ریال، ریال قطر ۱۱ هزار و ۵۳۹ ریال، یکصد دینار عراق ۳ هزار و ۵۲۳ ریال، لیر سوریه ۸۲ ریال، دلار استرالیا ۲۸ هزار و ۳۹۹ ریال، ریال سعودی ۱۱ هزار و ۲۰۱ ریال، دینار بحرین ۱۱۱ هزار و ۷۰۴ ریال، دلار سنگاپور ۳۰ هزار و ۹۴۰ ریال، یکصد تاکای بنگلادش ۴۹ هزار و ۴۸۶ ریال، ده روپیه سریلانکا ۲ هزار و ۳۱۴ ریال، کیات میانمار ۲۹ ریال و یکصد روپیه نپال ۳۶ هزار و ۶۰۴ ریال تعیین شد.
13	همچنین، نرخ یکصد درام ارمنستان ۸ هزار و ۷۷۸ ریال، دینار لیبی ۲۹ هزار و ۹۳۰ ریال، یوان چین ۶ هزار و ۵۵ ریال، یکصد بات تایلند ۱۳۶ هزار و ۳۹۸ ریال، رینگیت مالزی ۱۰ هزار و ۲۹۰ ریال، یک هزار وون کره جنوبی ۳۵ هزار و ۶۸۶ ریال، دینار اردن ۵۹ هزار و ۲۴۰ ریال، یکصد تنگه قزاقستان ۱۱ هزار و ۱۹ ریال، لاری گرجستان ۱۴ هزار و ۵۴۴ ریال، یک هزار روپیه اندونزی ۳ هزار و ۷۷ ریال، افغانی افغانستان ۵۴۸ ریال، روبل جدید بلاروس ۱۹ هزارو ۷۶۹ ریال، منات آذربایجان ۲۴ هزار و ۷۵۸ ریال، یکصد پزوی فیلیپین ۸۲ هزار و ۵۹۴ ریال، سومونی تاجیکستان ۴ هزار و ۳۳۳ ریال، بولیوار جدید ونزوئلا ۴ هزار و ۲۰۶ ریال و منات جدید ترکمنستان ۱۲ هزار ریال ارزش‌گذاری شد.
