asriran_1_data###روحانی: از همه مسئولان خواهش می‌کنم، کمک کنند؛ در این شرایط نباید جنگ سیاسی کنیم###https://www.asriran.com/fa/news/720971/روحانی-از-همه-مسئولان-خواهش-می‌کنم-کمک-کنند-در-این-شرایط-نباید-جنگ-سیاسی-کنیم###['سیاسی']###2020-03-29 11:48:00###۷۲۰۹۷۱###['روحانی', 'کرونا']
30@@@31@@@32
1	رئیس جمهور با بیان اینکه تصمیمات برای مقابله با کرونا در کشور با اتفاق آراء اتخاذ شده است، گفت: مردم عزیز ما باید بدانند که همانطور که سلامت برای ما یک اصل است، تولید هم برای ما مهم است.
2	به گزارش ایسنا، حسن روحانی در جلسه امروز(یکشنبه) هیئت دولت اظهار کرد: در مقابله با کرونا تصمیمی اتحاذ نشد مگر اینکه مورد تأیید کمیته‌های تخصصی ستاد مقابله با کرونا باشد.
3	اگر آنها گفتند که باید اماکن مقدسه تعطیل شود، ما قبول کردیم یا اگر گفتند نمازهای جمعه و مراسم‌های شادی و غم تعطیل باشد، تمهیدات لازم را برقرار کردیم.
4	هر آنچه متخصصین ما گفتند، حمایت کردیم.
5	روحانی با بیان اینکه «تصمیمات ما با اتفاق آراء اتخاذ شده است» گفت: همیشه تلاش کردیم به نظر واحدی برسیم.
6	مردم عزیز ما باید بدانند که همانطور که سلامت برای ما یک اصل است، تولید هم برای ما مهم است.
7	ما نمی‌توانیم تولید را در کشور تعطیل کنیم.
8	ما نمی‌توانیم تولید مواد غذایی و بهداشتی و یا توزیع آنها را تعطیل کنیم.
9	تعطیلی این بخش‌ها امکان‌پذیر نیست.
10	مدیریت جامعه برای ما این است که سلامت، تولید و امنیت جامعه برای ما اصل است.
11	رئیس چمهور ضمن تشکر از نیروهای مختلف امنیتی در مبارزه با کرونا گفت: همه نیروهای انتظامی، مرزداران و سپاهیان در صحنه هستند.
12	ما اصول متعددی را کنار خودمان داریم باید این اصول را مد نظر قرار دهیم.
13	ما همه آنها را در کنار هم قرار می‌دهیم و بعد تصمیم‌گیری می‌کنیم.
14	روحانی ادامه داد: از همه آنهایی که بیرون صحنه تصمیم‌گیری هستند که البته ممکن است مقامی داشته باشند یا دو سه ماه آینده مقامی پیدا کنند خواهش می‌کنم که کمک کنند.
15	شرایط ما شرایط مرید جمع‌کردن نیست.
16	شرایط ما شرایط جنگ سیاسی نیست.
17	ما بحث حزبی، قومیتی و حتی ملیتی نداریم.
18	کرونا، مسئله گسترده جهانی است ما می‌خواهیم از این مسئله عبور کنیم.
19	لذا محدودیت‌هایی که وضع می‌کنیم محدودیت‌های نمی‌تواند آنقدر حداکثری باشد که قابل اجرا نباشد و در عین حال نمی‌تواند آنقدر حداقلی باشد که تأثیر لازم را نگذارد.
20	باید بین حداقل‌ها و حدااکثرها راه میانه را برگزینیم و بر آن مبنا عمل کنیم.
21	رئیس جمهور در ادامه سخنان خود گفت: خواهش من این است که دستاوردهای بزرگ را در سایه این رنج و مشقت نادیده نگیریم.
22	این بیماری برای مردم رنج‌آور بود.
23	برای مردم مشکل آفرید.
24	بسیاری عزیزانشان را از دست دادند.
25	پزشکان و پرستاران ایام سختی را می‌گذرانند اما آثار خوبی وجود داشت که ما نباید اجازه دهیم این آثار خوب از بین رود مثلا از خلال این بیماری، وحدت و انسجامی به وجود آمد که نباید بگذاریم از بین رود.
26	در این ایام دلها مهربان و متوجه خداوند و متوجه کمک به یکدیگر شد.
27	ما امروز این سرمایه‌ اجتماعی را پیدا کردیم.
28	این سرمایه به نفع همه است.
29	روحانی با استناد به سخنان سعید نمکی، وزیر بهداشت و درمان گفت: صبح امروز وزیر بهداشت و درمان، ایران را با دیگر کشورهای درگیر با کرونا مقایسه کردند.
30	رتبه ایران قابل قبول است.
31	ایران هم از جهت آمار درمان بیماران بهبودیافته و هم توانمندی ما از نظر امکانات قابل قبول است.
32	کاهش فوتی‌ها و مرگ‌ و میرهای ما نیز قابل قبول است.
33	همچنین عملکرد خوب و عدم اضطراب پزشکان و پرستاران ستودنی است.
34	از طرف دیگر وضعیت بسیاری از استان‌های ما خوب است و از پیک عبور کردند وضعیت بعضی استان‌ها هم قابل بحث است هنوز از پیک عبور نکرده‌اند.
35	آقای نمکی اظهار داشتند که در مجموع اوضاع ما در این هفته بهتر از هفته گذشته است.
36	رئیس جمهور با بیان اینکه «ما می‌خواهیم قدم‌ به قدم به وضعیت مطلوب برسیم» گفت: وقتی آمار خود را با دیگر کشورها حتی با کشورهای اروپایی و غربی مقایسه می‌کنیم، به این نتیجه می‌رسیم شرایط ما خوب است.
37	امیدوارم در پایان رتبه مطلوبی به دست آوریم.
38	پزشکان و پرستاران و مردم ما همیشه افتخار آفریده‌اند.
39	همه دنیا می‌داند که ما در شرایط عادی نیستیم.
40	ما در شرایط فشار و تحریم هستیم با این حال توانسته‌ایم به خوبی مقاومت کنیم و کشور را در حد و توان خودش بوده، اداره کنیم.
41	وی افزود: باید خودمان را در نظر بگیریم.
42	به این‌ سادگی‌ها نیست که بگوییم کرونا دیگر وجود دارد.
43	کرونا در جامعه ما وجود دارد.
44	عده‌ای ممکن است مبتلا شوند و عده‌ای به بیمارستان می‌روند.
45	این وضعیت فقط مختص ایران هم نیست.
46	ما باید خود را برای دوران پساکرونا آماده کنیم.
47	انشالله بتوانیم کار را پیش‌ ببریم.
48	رئیس جمهور گفت: ما به امروز نسبت به گذشته امیدوارتر هستیم.
49	ما به مردم خود و پزشکان و پرستاران خود و هم به واحدهای تولید و خدماتی خود امیدوار هستیم.
50	برخی واحدهای تولیدی در زحمت و رنج قرار گرفته‌اند.
51	ما در حد توان خودمان به آنها کمک خواهیم کرد.
