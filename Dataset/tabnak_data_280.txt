tabnak_data###اخبار تایید نشده از ورود ویروس کرونا به ایران/ وزیر بهداشت: صحت ندارد###https://www.tabnak.ir/fa/news/955161/اخبار-تایید-نشده-از-ورود-ویروس-کرونا-به-ایران-وزیر-بهداشت-صحت-ندارد###['اجتماعی', 'اجتماعی']###2020-01-28 12:06:00###۹۵۵۱۶۱###['ویروس کرونا', 'یزد', 'سعید نمکی']
1@@@7
1	«دو توریست خارجی که مشکوک به ابتلا به ویروس کرونا هستند، در استان یزد تحت نظر پزشکی قرار گرفته اند.
2	»به گزارش «تابناک»، این خبری است که طی ساعات اخیر در شبکه‌های اجتماعی منتشر شده، بازتاب یافته و حتی به برخی رسانه‌ها نیز راه یافته است.
3	خبری به نقل از وزیر بهداشت، درمان و آموزش پزشکی کشورمان که به شدت نگران کننده است.
4	آن گونه که به نقل از دکتر نمکی نقل شده، یک گردشگر چینی و یک گردشگر آلمانی در شهر یزد، به دلیل آنکه مشکوک به ویروس کرونا هستند، تحت نظر پزشکی قرار گرفته اند.
5	موضوعی که با این یادآوری به نقل از وزیر گره خورده است: «نمی‌توانیم از ورود ویروس به کشور جلوگیری کنیم؛ باید راه‌های آموزش مقابله را به مردم بیاموزیم.
6	»این در حالی است که خبرگزاری ایرنا روز گذشته خبری به نقل از وزیر بهداشت منتشر کرد که در آن تاکید شده بود «تاکنون موردی از ویروس کرونا در کشور نداشته‌ایم، اما برای کنترل بیشتر درخواست کرده‌ایم که دریافت ویزای ورود شهروندان چین به اخذ کارت سلامت مقید شود.
7	»
