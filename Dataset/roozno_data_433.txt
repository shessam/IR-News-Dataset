roozno_data###ربیعی: تا اواخر اسفند نیازمند مراعات و همراهی بیشتر مردم هستیم###http://roozno.com//fa/news/415951/ربیعی-تا-اواخر-اسفند-نیازمند-مراعات-و-همراهی-بیشتر-مردم-هستیم###[]###2020-02-29 10:47:00###۴۱۵۹۵۱###['ربیعی', 'اواخر اسفند']
1@@@2@@@3@@@4@@@5
1	تا اواخر اسفند نیازمند مراعات و همراهی بیشتر مردم هستیم.
2	خرید لوازم بهداشتی در حد لازم باشد.
3	ستاد ملی مبارزه با کرونا آمادگی لازم را برای شرایط پیک ایجاد کرده است.
4	کمک مردم ضریب نفوذ اقدامات را بشدت افزایش خواهد داد.
5	آماده بودن به معنای نگران بودن نیست، بلکه به معنی همکاری بیشتر و عمل به توصیه‌ها و کم کردن رفت و آمد و کمک به آرامش روانی جامعه است.
6	به گزارش روز نو :علی ربیعی سخنگوی دولت نوشت: «امروز رسالت رسانه‌های با مسئولیت اجتماعی این‌است که ضمن نقد دلسوزانه اجازه ندهند که عده‌ای این بحران جهانی را که در ایران نیز گسترش یافته تبدیل به بازی با امنیت روانی مردم کنند.
7	»جلسه ستاد ملی مبارزه با کرونا دیروز جمعه برگزار شد؛ چون بنا بر گزارش‌های واصله به تعبیر کارشناسان بیماری‌های عفونی و وزیر بهداشت در روزهای آینده به سمت پیک بیماری خواهیم رفت؛ بنابراین ضرورت بسیج امکانات ملی و بالا بردن دقت و اعمال برخی سختگیری‌ها، تصمیماتی بود که در جلسه دیروز اتخاذ شد.
8	پیش از این رییس جمهوری در جلسه هیأت دولت گفته بود از روز شنبه (امروز) کارها به روال عادی بازخواهد گشت؛ منظور رئیس جمهوری در افواه و افکار عمومی به گونه دیگری برداشت شد در حالی‌که برای حاضران جلسه و مسئولان امر این مسأله به معنای روان شدن تصمیمات، پرهیز از تصمیمات متفرقه و متناقض، اجتناب از بخشی نگری و حاکم شدن انسجام و انضباط بیشتر در امور بود تا تصمیم‌گیری متمرکز و فرماندهی در ستاد ملی قوام یابد.
9	منظور از عادی بودن برگشت به مصوبه تصمیم‌گیری متمرکز بود.
10	در جلسه دیروز ستاد ملی مبارزه با کرونا آخرین آمارهای مبتلایان و قربانیان کرونا بررسی و علت تناقضات آماری ارزیابی شد.
11	یکی از این موارد آمار یک نماینده بود که مشخص شد مجموعه فوت شدگان شهر خود را مطرح کرده که به دلایلی غیر از کرونا درگذشته‌اند.
12	همچنین درباره نسبت بین افراد مبتلا و فوت شده از کرونا در ایران دلایل علمی ارائه و معلوم شد این نسبت با معیارهای مشابه هم مطابقت دارد و به دلایلی که توضیح داده شد مخرج کسر در ایران با احتساب افرادی که درگیر شدند و دچار تشدید نشدند و ثبت نشده‌اند و غیره.
13	، نزدیک به شاخص نمونه‌های مشابه در جهان است.
14	ستاد تصمیم گرفت که مدارس کشور تا روز دوشنبه تعطیل شود.
15	روز دوشنبه درباره تمدید تعطیلی مدارس مجدد بررسی و تصمیم‌گیری خواهیم کرد.
16	قرار شد وزیران آموزش و پرورش و ارتباطات و صداوسیما تمهیداتی بیندیشند که تعطیلی مدارس به منزله تعطیلی آموزش نباشد و چند ایده برای تداوم آموزش هم مطرح شد.
17	در جلسه گزارش شد که برخی مراکز تجمع غیرضرور مثل برخی سالن‌های ورزشی کوچک تعطیل شوند و برخی افراد که از این رویه پیروی نمی‌کنند مطابق دستورالعمل‌ها با آنها برخورد شود.
18	درباره فعالیت و ساعات کاری ادارات دولتی بحث‌های مفصلی صورت گرفت.
19	اعضای جلسه بر ضرورت استمرار تولید و چرخش امور تأکید داشتند به شرطی که جامعه با مشکل روبه‌رو نشود و مسائل جاری زندگی مردم دچار کاستی نشود، مقرر شد در مرحله اول افراد آسیب پذیر دورکار شوند و در هر استان نیز استانداران به تناسب درباره کاهش یا کار منعطف تصمیم‌گیری کنند.
20	درباره بهداشت در محیط کار بیش از گذشته با همکاری هر یک از دستگاه‌ها با وزارت بهداشت اقدام خواهد شد.
21	یکی از مباحث مهم گزارشی بود که وزیر ارتباطات به جلسه ارائه داد.
22	بر اساس یافته‌های مبتنی بر داده‌های الکترونیکی خط شیوع بیماری نشان داد که چگونه عدم مراعات افراد مبتلا یا مشکوک به ابتلا و سفرهای غیرضرور آنها موجب انتقال بیماری شده است.
23	این نقشه می‌تواند مبنای شیوع‌یابی پیش‌نگر هم باشد.
24	مقرر شد درباره ورود و خروج از شهرهای با ابتلای بالا، تصمیماتی سختگیرانه اتخاذ شود.
25	در گام اول تیم‌های بهداشتی همراه با نیروی انتظامی در مبادی ورود و خروج شهرها مستقر و افراد مشکوک بسرعت قرنطینه خواهند شد.
26	در این زمینه قرار شد در حمل و نقل عمومی الگوهای کنترلی بیشتری متناسب با شرایط مشخص و اعمال شود.
27	در این جلسه با تأکید معاون اول محترم رئیس جمهوری قرار شد سناریوهای حاد هم متصور و درباره آن تمهیداتی اندیشیده شود.
28	نیروهای مسلح برای ساخت بیمارستان‌های سیار اعلام آمادگی کردند.
29	در یکی دو هفته گذشته هم اقدامات اولیه را مهیا کرده‌اند و در صورت درخواست وزارت بهداشت در محل‌های پیش‌بینی شده مستقر خواهند شد و نگرانی بابت تخت بیمارستانی وجود نخواهد داشت.
30	در جلسه تمام کارشناسان و متخصصان همکاری مردم و رعایت بهداشت فردی را مهمترین اقدام کنترلی می‌دانستند.
31	چنانچه توصیه‌های بهداشتی اجرا و ماندن در خانه و پرهیز از ارتباطات غیرضرور مراعات شود، شیوع بیماری به‌طور چشمگیری کاهش خواهد یافت.
32	یکی از متخصصان ایمنی، آرامش روانی مردم همراه با رعایت بهداشت را در فرآیند پیشگیری از بیماری بسیار حیاتی می‌دانست.
33	اقدامات ویران کننده ذهنی و اخبار جعلی به عنوان زمینه ساز گسترش ویروس عمل می‌کند.
34	امروز رسالت رسانه‌های با مسئولیت اجتماعی این‌است که ضمن نقد دلسوزانه اجازه ندهند که عده‌ای این بحران جهانی را که در ایران نیز گسترش یافته تبدیل به بازی با امنیت روانی مردم کنند.
35	این روزها شاهد اظهارنظرهای افراد با دانش اندک و رشته‌های غیرمرتبط هستیم.
36	همه باید برای کمک به مدیریت بحران نسبت به عدم اشاعه اظهارنظرهای غیرکارشناسی مبادرت کنند.
37	وظیفه فردی همه ما این‌است که از بازنشر کردن این‌گونه اظهارنظرها و نوشته‌های مأیوس کننده و غیرواقعی اجتناب کنیم.
38	سامانه‌های وزارت بهداشت و احیاناً سامانه جدیدی که ایجاد خواهد شد باید بهترین مرجع اطلاع‌گیری برای مردم باشد.
39	البته اقدام تعدادی سایت یا برخی افراد برای انتقال آموزش و اطلاع‌رسانی درست هم قابل مشاهده است.
40	در پایان اشاره کنم که تا اواخر اسفند نیازمند مراعات و همراهی بیشتر مردم هستیم.
41	خرید لوازم بهداشتی در حد لازم باشد.
42	ستاد ملی مبارزه با کرونا آمادگی لازم را برای شرایط پیک ایجاد کرده است.
43	کمک مردم ضریب نفوذ اقدامات را بشدت افزایش خواهد داد.
44	آماده بودن به معنای نگران بودن نیست، بلکه به معنی همکاری بیشتر و عمل به توصیه‌ها و کم کردن رفت و آمد و کمک به آرامش روانی جامعه است.
