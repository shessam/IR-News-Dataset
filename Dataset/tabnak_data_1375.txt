tabnak_data###ظریف: کرونا حقیقت تحریم‌های ظالمانه را آشکار کرد###https://www.tabnak.ir/fa/news/966758/ظریف-کرونا-حقیقت-تحریم‌های-ظالمانه-را-آشکار-کرد###['صفحه نخست', 'سیاسی']###2020-03-18 21:28:00###۹۶۶۷۵۸###['مبارزه با کرونا', 'محمدجواد ظریف', 'تحریم\u200cهای']
9
1	به گزارش تابناک به نقل ازتسنیم، محمدجواد ظریف در یک پیام ویدئویی درباره تحریم‌های ظالمانه و مبارزه مردم ایران با کرونا، صحبت کرد.
2	اهم نکات مطرح شده توسط وزیر امور خارجه به شرح زیر است:کرونا حقیقت تحریم‌های ظالمانه را برجهان آشکار کرد.
3	تحریمِ سلامت ایرانیان از همان ابتدا در هسته مرکزی تروریسم اقتصادی و تحریم تعبیه شده بود.
4	وقتی حق ملتی در دسترسی به دارو، غذا و سایر اقلام بشردوستانه سلب شد، در مقایسه با سایر کشور‌ها در موقعیتی نابرابر و آسیب‌پذیرتر، قرار می‌گیرد.
5	ما برای مبارزه با تحریم و کرونا نیازمند یک خانه‌تکانی ذهنی هم هستیم.
6	این مبارزه به ما لزوم نوسازی در شیوه حکمرانی را آموخت.
7	نوروز آنگاه خجسته خواهد شد که ما از بند برخی توهمات در سیاست داخلی و خارجی و نسبت میان این دو رسته باشیم.
8	برای مبارزه با تحریم‌ها باید با همه اشکال گوناگون «خود تحریمی» وداع کنیم و وارد عصر جدید دیپلماسی شویم.
9	مبارزه ضد کرونایی ملت ما در همین مدت کوتاه، مرز میان ایرانیان مقیم خارج و داخل را از میان برداشته است.
10	ایرانیانِ میهن‌دوست با مشاهده خطر کرونا، مرزبندی‌ها را به کناری نهاده و سلامتی و بقای مردم خود را بر صدر همه مرزبندی‌ها نشاندند.
11	این رویکرد ملی، متقابلاً مسئولیت ما را سنگین‌تر می‌کند.
12	امروز مرز‌ها از خطوط خودی و غیرخودیِ مرسوم نمی‌گذرد، از خطوط مخالف و موافق حاکمیت نمی‌گذرد: هرآن کس که در جانب زندگی هم‌وطنان خود مستقر شده و به‌طور توأمان با مرگ پراکنیِ تحریم‌ها و کرونا مبارزه می‌کند ایرانی است و خودمانی.
13	من به هم‌میهنان خود در هر نقطه از گیتی عرض می‌کنم که امروز، وطن به کمک شما نیازمنداست؛ بیش از هر زمان دیگر.
14	آمریکا می‌کوشد از طریق افزایش مستمر لایه‌ها و عمق تحریم‌ها، در نهایت کشورمان را به یک جزیره محصور در اقیانوسی از تهدید‌ها و رنج‌ها تبدیل کند؛ در مقابل؛ نوروزِ پیروز الهام‌بخش ایران است؛ ایران باز می‌آید و برمی‌خیزد و دوباره قفل زندان تحریم را می‌شکند.
