tabnak_data###ذخایر ارزی عربستان ۲۴ میلیارد دلار کاهش یافت###https://www.tabnak.ir/fa/news/982040/ذخایر-ارزی-عربستان-۲۴-میلیارد-دلار-کاهش-یافت###['صفحه نخست', 'بین\u200cالملل']###2020-06-02 11:38:00###۹۸۲۰۴۰###['ذخایر ارزی', 'عربستان سعودی', 'محمد الجدان', 'وزیر دارایی عربستان']
3@@@4@@@5
1	به گزارش تابناک به نقل از راشا تودی، ذخایر خارجی عربستان سعودی به شدت در آوریل کاهش یافت.
2	عربستان ۱۵۰ میلیارد ریال (۴۰ میلیارد دلار) به صندوق ثروت ملی منتقل کرد تا هزینه فرصت‌های سرمایه گذاری را در بحبوحه بحران مالی ناشی از همه گیری ویروس کرونا تامین کند.
3	طبق گزارش بانک مرکزی عربستان، کل ذخایر سرمایه‌های خارجی این کشور ۲۴.
4	۷ میلیارد دلار در آوریل کاهش یافته و به ۴۴۸.
5	۶ میلیارد دلار رسیده است.
6	این ذخایر در ماه مارس هم ۲۷ میلیارد دلار کاهش یافت که بیشترین رقم کاهش در یک ماه طی دو دهه گذشته بود.
7	محمد الجدان، وزیر دارایی عربستان توضیح داد که انتقال این ۴۰ میلیارد دلار به منظور به دست آوردن فرصت‌های سرمایه گذاری بوده است.
8	وی گفت: «این تصمیم پس از مطالعات گسترده و در نظر گرفتن سطح کافی از ذخایر ارز خارجی گرفته شد».
9	صندوق ثروت ملی عربستان سعودی در سه ماهه اول سال ۲۰۲۰ میلیارد‌ها دلار در شرکت‌هایی مثل بریتیش پترولیوم، بوئینگ، فیسبوک و کارنیوال سرمایه گذاری کرده است.
10	عربستان برای مقابله با تاثیر همه‌گیری ویروس کرونا و بی ثباتی قیمت نفت اقدامات سختگیرانه‌ای در پیش گرفته و مالیات بر ارزش افزوده را سه برابر کرده است.
11	طبق گزارش صندوق بین‌المللی پول، کسری بودجه عربستان سعودی در سال جاری میلادی تا ۱۳ درصد تولید ناخالص داخلی آن افزایش می‌یابد.
12	این صندوق پیش بینی می‌کند ذخایر رسمی عربستان تا ۴۵۶ میلیارد دلار در ۲۰۲۰ کاهش یابد و این روند کاهشی در ۲۰۲۱ هم ادامه داشته باشد.
13	سرمایه‌های خالص خارجی بانک مرکزی عربستان در پایان آوریل حدود ۱.
14	۷ تریلیون ریال (۴۵۳ میلیارد دلار) بود.
15	محمد بن سلمان، ولیعهد عربستان مدتهاست تلاش می‌کند اقتصاد وابسته به نفت این کشور را تغییر دهد.
16	آشفتگی‌های بازار نفت در سال جاری میلادی درآمد بزرگترین صادر کننده نفت دنیا را به شدت کاهش داده است.
