roozno_data###روحانی: دست رئیس‌جمهور را برای انتخاب وزیر زن باز بگذارید###http://roozno.com//fa/news/413605/روحانی-دست-رئیس‌جمهور-را-برای-انتخاب-وزیر-زن-باز-بگذارید###[]###2020-02-15 12:01:00###۴۱۳۶۰۵###['روحانی', 'وزیرزن']
1
1	رییس جمهوری گفت: اولین مسئله مهم دادن فرصت برابر و فضای رقابت سالم در جامعه برای زنان جامعه است، در انتخاب وزیر زن دست رییس جمهوری را باز بگذارید.
2	به گزارش روز نو : حجت الاسلام و المسلمین حسن روحانی در نشست زنان ایرانی به مناسبت ولادت حضرت فاطمه زهرا(س) گفت: میلاد با سعادت دخت پیامبر اسلام فاطمه اطهر را به همه حضار و ملت ایران تبریک و تهنیت می گویم، همچنین روز زن این مظهر عواطف و مظهر هنر و مظهر زیبایی از جانب خداوند، روز مادر و همچنین روز میلاد فرزند فاطمه اطهر امام راحل را به همه تبریک و تهنیت می گویم.
3	وی افزود: فاطمه اطهر به عنوان بهترین الگو و نمونه برای مشی و سلوک زندگی ما و همچنین برای خلق و خوی و سبک زندگی ما می تواند الگو و معیار بسیار خوبی باشد، گرچه دوران زندگی حضرت زهرا دوران طولانی نبود اما در عین حال کلماتش، بیاناتش، حضورش و خطبه معروفش بعد از رحلت پدر بزرگوارش در مسجد مدینه، فرزندان برومندی که تربیت کرد و همچنین شیوه او در اداره خانه و همسرداری به عنوان بهترین الگو برای زنان جامعه ماست.
4	اهم اظهارات رئیس جمهور را بخوانید؛*امروز در شرایطی که ما هستیم الگوسازی برای ثبت زندگی و رفتار ما بسیار حائز اهمیت است، همان که ما امروز به عنوان مراجع اجتماعی می نامیم ، برای حرکت در مسیر زندگی، علاوه بر داشتن قانون و مقررات، دانش، علم تعقل و خردورزی الگو و حائز اهمیت است خداوند می دانست اسلامش را توسط یک کتاب به جهانیان عرضه کند اما این کار را نکرد کتابش را بر قلب انسان ولایی به نام پیامبر نازل کرد و فرمودند او آیه آیه آن کتاب را بر مردم بخواند و تلاوت کند و او آن آیات را در مقام عمل به مردم نشان دهد.
5	*پیامبر فرمودند: عبادت اسلامی، نماز و حج آن طور که من انجام می دهم شما هم انجام دهید، پیامبر علاوه بر این که رسول و پیام آور،معلم و مبین کلام خدا بود زندگی او هم الگو و نمونه و شاهد برای جامعه انسانی بود، یک الگو بهتر می تواند هادی انسان باشد و انسان را هدایت کند و در میان زنان بزرگ تاریخ بهترینش الگوی فاطمی است،ما بالاتر ما نداریم گرچه مریم مقدس در قرآن مجید و همچنین زنان دیگر چون مادر موسی دارای مقام و شان بلندی هستند اما در عین حال هیچ الگویی بالاتر و بهتر از فاطمه اطهر ما سراغ نداریم.
6	*دیدگاه همه ما نسبت به مقام زن باید تصحیح بشود.
7	ما به زبان میگوییم جنس دوم نداریم، زن و مرد مساوی هستند، هر دو انسان هستند و هر دو دارای کمالات اند.
8	اما این گفتن کافی نیست.
9	در مقام عمل، در مقام قانونگذاری و در مقام اجرا ما باید این حقیقت را ببینیم.
10	*اگر زن با مرد از لحاظ خلقت انسانی، از لحاظ قدرت انسانی، از لحاظ کمالات معنوی و از لحاظ قرب به خداوند مساوی هستند، پس باید در عمل ما، در رفتار ما، در الگوی زندگی ما، در برخورد ما و در سخن گفتن ما این مقام مساوی دیده شود.
11	تردیدی نداریم که خداوند زن و مرد را کنار هم قرار داده است و به صراحت گفته عمل صالح «من ذکر او انثی»، به صراحت گفته «من عمل صالحا من ذکر او انثی»، به روشنی گفته «و من یعمل من الصالحات من ذکر او انثی».
12	اساساً خداوند ما را خلق کرده و عالم را آفریده برای اینکه محل آزمایش انسان‌ها باشد، خداوند می فرمایند همه زمین و همه زیورهای زمین و هرآن چه در زمین قرار دادیم، برای این است که نشان داده بشود کدام یک از شما بهتر عمل می کنید؟ هر که بهتر عمل می کند، هر که کارا تر و مفیدتر است و می تواند جامعه را بهتر به سمت سعادت ببرد.
13	*این که ما می گویم جامعه اسلامی، باید جامعه رقابت سالم باشد برای این است که خداوند ما را در یک رقابت سالم آفریده است.
14	بنابراین در اقتصاد باید در جامعه ما یک رقابت سالم باشد، در مدیریت باید رقابت سالم باشد، در علم و دانش باید رقابت سالم باشد.
15	و این رقابت سالم وقتی امکان پذیر است که موانع را برداریم و فرصت‌ها را برابر کنیم.
16	وقتی فرصت برابر نیست، به چه شکلی می شود رقابت را انجام داد؟ در مسائل اجتماعی، سیاسی، قضایی، قانون‌گذاری و فعالیت‌های علمی اگر فرصت مرد با زن برابر نیست، چطور میشود این رقابت را انجام داد؟* به یکی همه فرصت ها را بدهید و به یکی دیگر هیچ فرصتی ندهید، بعد بگویید این دو نفر از نظر من مساوی هستند و دارای مقام برابرند!
17	اگر برابرند پس چرا فرصت برابر به آنها ندادیم؟ اولین مسئله مهم دادن فرصت برابر و فضای رقابت سالم در جامعه برای زنان جامعه است.
18	*زنان جامعه ما در طی مدت چهل و یک سال بعد از انقلاب به خوبی نشان داده اند که در تمام صحنه‌ها دوشادوش مردها و در کنار مردها حضور و ظهور پیدا کرده اند.
19	البته در بعضی از جاها امروز ممکن است تعداد خانم ها در مسئولیت بیش از مردان باشد.
20	در معلمین آموزش و پرورش اگر ما بسنجیم، تعداد معلمین خانم بیش از آقایان است و حدود ۶۱ درصد معلمین را خانم ها تشکیل می دهند.
21	وقتی به تعلیم و تربیت می رسیم این آمار، آمار خوبی است.
22	وقتی به دانشجویان دانشگاه می رسیم، آمار خوبی است، وقتی به دانش‌آموزان مدارس می‌رسیم، آمار قابل قبول است.
23	وقتی به بهداشت و درمان می رسیم، آمار تقریباً قابل قبول است.
24	اما آیا در همه جا اینچنین است و وقتی به مدیریت‌های سطح بالاتر می رسیم بازهم مقام زن با مقام مرد برابر است و در کنار هم هستند؟* وقتی به دانشجویان دانشگاه ایران می‌رسیم آمار، آمار خوبیست.
25	وقتی به دانش‌آموزان مدارس می‌رسیم، آمار قابل قبول است.
26	وقتی به بهداشت و درمان می‌رسیم.
27	آمار تقریباً قابل قبول است.
28	اما در همه جا اینچنین است.
29	وقتی به مدیریت‌های سطح بالاتر می‌رسیم باز هم مقام زن با مقام مرد برابر است و در کنار هم هستند.
30	*حالا یک جمعی هستند که در مکانی کار می‌کنند که ۳۰ یا ۴۰ نفر هستند.
31	مدیر تأثیرگذار هم هستم چه اشکال دارد که چند نفر آنها زن باشند.
32	یعنی مشکلی پیش می‌آید.
33	فکر می‌کنیم اساس و رکن مهم جامعه دچار خسارت می‌شود که خانم‌ها هم حضور داشته و حرف بزنند باشند.
34	* اگر در دولت یک جمع ۲۰ ۳۰ نفر هستیم اگر خانم‌ها باشند غیر از معاونین رییس جمهوری که دست رییس جمهور باز است و می‌تواند معاون خانم بگذارد.
35	در آن طرف هم دست را باز بگذارید.
36	وزیر هم دست رییس جمهور را باز بگذارید.
37	اگر ما قبول داریم و واقعا تعارف نمی‌کنیم و فقط به زبان نمی‌گویم که زنان در کنار مردان هستند.
38	خداوند می‌گوید از جنس خودتون از خودتون برای شما همسر آفریدیم.
39	یک جنس و یک نفس واحده هستید.
40	اگر اینچنین هست پس در بقیه موارد هم ما قدم به قدم پیش بیاییم.
41	* خوشبختانه با آنچه که ما امروز به عنوان اقتصاد دیجیتال وارد آن شدیم و امیدواریم این اقتصاد توسعه پیدا کند ما در آخرین مصوبه شورای عالی فضای مجازی تصویب کردیم که حداقل ۱۰ درصد اقتصاد کشور باید دیجیتال باشد.
42	اگر ما اقتصاد را ، اقتصاد دیجیتالی تبدیل کردیم در این فضا فرصت بیشتری برای خانم‌ها وجود دارد.
43	فرصت راحت‌تری برای خانم‌ها وجود دارد که در اشتغال حضور پیدا کنند.
44	*ما در دولت یازدهم و دوازدهم بدون هیچ تعارف و شعاری از ابتدای دولت، من در دولت تاکید کردم و گفته‌ام و وظیفه همه وزرا و معاونین آن است که برای حضور خانم‌ها و جوان‌ها و از اقوام و مذاهب تلاش کنید.
45	*به همه وزرا گفته شد که حداقل باید یکی از معاونین و مشاورین عالی شما یا دستیاران شما از خانم‌ها باشد.
46	و این را من همواره تاکید کردم.
47	تاکید شد در دولت که در مدیریت خانم‌ها قدم‌ به قدم در این فضا بتوانند ارتقا پیدا کنند.
48	و این به این دلیل نیست که اینجا الان روز میلاد فاطمه اطهر است و من خدمت شما بانوان عزیز هستم این رو بخواهم تاکید کنم بلکه همواره مورد تاکید من است.
49	*نمی‌شود که جامعه ما در اختیار یک نسل باشد و فرصت برای نسل‌های دیگر مهیا نکنیم.
50	اینکه در این دولت تاکید شد سن مدیریت هشت سال کاهش پیدا کرده به این دلیل است که نسل جوان ما بتواند در مدیریت‌های مختلف حضور پیدا کند و فعال باشد.
51	*اینکه تاکید شده در مدیریت جامعه و در مدیریت دولتی، حداقل ۳۰ درصد مدیریت باید در اختیار خانم‌ها باشد.
52	این کار از ابتدای دولت یازدهم تاکید شده امروز آماری که سازمان اداری و استخدامی برای من فرستاده و من همین چند روز پیش خواستم که آخرین آمار را برای من بفرستند، آمار نسبت به زمان قابل قبول است.
53	اولاً تعداد کل کارمندهای دولت در کشور ما دو میلیون و ۳۷۹ هزار و ۱۵۱ نفره است.
54	البته نیروهای مسلح داخل این آمار نیستند.
55	*در کشور ما کل کارمندان دولت دو میلیون و ۳۷۹ هزار و ۱۵۱ نفر است البته نیروهای مسلح داخل این ‌آمار نیستند.
56	از این تعداد ۹۵۹ هزار و ۷۸۳ نفر خانم هستند یعنی ۴۲.
57	۱۱ درصد کارمندهای دولت را خانم‌ها تشکیل می دهند یعنی نزدیک یک میلیون جمعیت کارمندهای دولت خانم‌ها هستند این رقم رقمی است که نسبت به گذشته رقم قابل توجه است و بیش از ۴۲ درصد کارمندهای دولت خانم ها هستند.
58	*طبق مصوبه شورای اداری در سال ۹۶ قرار بر این شده که میزان ۳۰ درصد از کل مدیران کشور را خانم‌ها تشکیل بدهند.
59	آماری که الان در اختیار من است در نیمه اول ۹۸ تا پایان شهریور امسال ۲۶ درصد مدیران را خانمها تشکیل می‌دهند نسبت به یکی دو سال قبل ۴ درصد اضافه شده و قولی که سازمان داری و استخدامی داده گفته تا پایان برنامه به ۳۰ درصد می رسد.
60	*همه تلاش دولت این بوده و آنچه به بانوان قول داده برای اینکه پست‌های مدیریتی را به عهده بگیرند بتوانند این کار را انجام دهند، قبل از این دولت بعضی از مشاغل ما صرفا مردانه بود مثلا سفیر بودن کاملا شغل مردانه بود وقتی هم که صحبت می‌کردیم خانم‌ها سفیر شوند.
61	*مقداری برای وزارت خارجه هم حرف نویی بود، بحمدالله چهار نفر پست سفارت را بر عهده گرفتند و من همین اخیرا با وزیر خارجه تاکید کردم باز هم در پست‌های سفارت که خالی می شود تلاش کنند زن‌هایی که شرایط لازم را دارند پست سفارت را به عهده بگیرند کما اینکه در بقیه امور هم امروز زنان ما فعال هستند.
62	*یکی از مسئولین می گفت چندی پیش از تهران به یکی از شهرها می‌رفتم و دیدم خلبان خانم هست بعضیها در هواپیما می گفتند وقتی به خوبی پرواز انجام داد و به خوبی نشست همه تشویق کردند.
63	زن‌های ما استعداد همه کارها را دارند.
64	*وقتی ما در حوزه علیه قم درس می خواندیم ‌آن زمان در حوزه طلبه زن نبود و حوزه اصلا مردانه بود.
65	طلبه زن نداشتیم یک خانمی در اصفهان بود و معروف بود این خانم هم تفسیر نوشته تعجب می کردند و می گفتند مگر زن هم می تواند.
66	چنین فضایی در حوزه بود.
67	*وقتی در دانشگاه‌ آمدم، البته ما استاد زن آن وقت نداشتیم در دانشکده حقوق هیچ استاد زنی هیات علمی خانم‌ها نبودند الان بحمدلله اساتید بسیار شایسته از خانم‌ها در حقوق تدریس می کنند.
68	دانشجوی دختر داشتیم در کلاس دیدم دخترهای دانشجو مثل پسرها وحتی گاهی بهتر می فهمند.
69	*این حرف نادرست است که بگوییم زن است یا مرد است حرف بدتری زده می‌شود برخی فکرمی‌کنند اگر وارد جامعه شود ‌آن جامعه از منزه بودن و پاکی و اخلاقی بودن فاصله می‌گیرد تفکر قدیمی غلط نادرستی بود که می گفتند مردها را زنان منحرف می کنند می گفتند آدم را هم هوا منحرف کرد.
70	البته ما در معیار قرانی قبول نداریم.
71	در قران‌آمده است هر دو عین هم هستند هیچ فرقی بین‌آنها وجود ندارد.
72	زنهای ما خودشان اهل شرف و عفت هستند پاکدامنی هستند.
73	*در داخل خانه رهبری تربیت، عاطفه، نظم و آرامش به عهده چه کسی است؟ به عهده زن است، مرد که رهبر آرامش نیست و از بیرون که می آید در خانه شروع به اظهار نارضایتی هایش می کند.
74	در قرآن هم تاکید شده است « لِتَسْکُنُوا إِلَیْها وَ جَعَلَ بَیْنَکُمْ مَوَدَّةً وَ رَحْمَةً» آن که خانه را، «مسکن» می کند زن است، خانه ای که زن در آن نباشد، مسکن نیست.
75	مسکن یعنی محل آرامش و سکونت.
76	اگر در آن خانه خانم نباشد، کسی نیست که غم‌ها را بزداید و آرامش به وجود بیاورد.
77	رهبری نظم هم در داخل خانه بر عهده زنان است.
78	مردان اگر به عهده خودشان باشد، نمی‌توانند جوراب خود را در اتاقشان پیدا کنند!*چرا خداوند این همه عواطف سرشار را به خانم‌ها داده است.
79	برای اینکه بتوانند رهبری تربیت را انجام دهند.
80	خداوند رهبری تربیت را برعهده زنان قرار داده است، درست است که مرد هم در تربیت نقش دارد، اما رهبری با زنان است.
81	امام (ره) تاکید بسیاری داشت که همه آن هایی که به عرش الهی رسیده اند از دامن زنان به این مقام رسیده اند.
82	* یکی از شانس های انقلاب این بود که به رهبری امام راحل این انقلاب پیروزی شد و امام کسی بود که در این زمینه ها، فکر باز و روشن داشت.
83	اما حتی یک عده ای اعتراض می کردند که در راهپیمایی‌ها زنان شعار ندهند و فقط مردان شعار بدهند.
84	اما امام بود که این راه ها را گشود.
85	شما دیدید که برخی علمای قم در مورد حضور زنان در فیلم ها به امام نامه نوشتند، راه این که زن در داخل هنر باشد را امام بود که باز کرد.
86	* این امام بود که راه را برای حضور دختران در دانشگاه باز کرد.
87	عده ای در سال اول انقلاب می گفتند در دانشگاه وسط کلاس دیواری میان خانم ها و آقایان کشیده شود!
88	اما امام نگذاشت.
89	من این مسائل را به شوخی نمی گویم!
90	بعضی ها وقتی در انتخابات می گفتم برخی دنبال دیوار کشیدن هستند، مدعی می شدند من این حرف ها را برای انتخابات می زنم و کسی دنبال دیوار نبوده است.
91	اما شماها اول انقلاب به دنبال دیوار بودید و کسی که جلوی شما را گرفت امام بود.
