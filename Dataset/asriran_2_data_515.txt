asriran_2_data###سقوط بنی یاس با شفر ادامه دارد###https://www.asriran.com/fa/news/705935/سقوط-بنی-یاس-با-شفر-ادامه-دارد###['ورزشی']###2019-12-29 10:54:00###۷۰۵۹۳۵###['شفر', 'امارات']
3
1	پرونده هفته یازدهم رقابت های لیگ امارات در حالی بسته شد که بنی یاس با سرمربی سابق استقلال دوباره در مسیر ناکامی و سقوط قرار گرفت.
2	به گزارش "ورزش سه"، بنی یاس در بازی با الجزیره شکستی دیگر در کارنامه اش به ثبت رسید تا وینفرد شفر سرمربی سابق استقلال با یک ناکامی دیگر در خانه روبرو و شاهد سقوط یک پله ای شاگردانش در جدول رده بندی لیگ امارات باشد، جایی که آبی فیروزه ای های بنی یاس جایگاه دهم را پایین تر از الوصل و عجمان به خود اختصاص دادند.
3	پیرمرد آلمانی که وضعیت چندان تثبیت شده ای روی نیمکت رهبری بنی یاس ندارد در ابتدا با گلزنی پدرو کاندو اسپانیایی از الجزیره پیش افتاد اما در ادامه مقهور بازی خود حریف شد تا با گل زیبایی که علی مبخوت در دقیقه 77 به ثمررساند تساوی را با شکست 21 عوض کرد.
4	اما نکته جالب بازی های این هفته امارات به پیشی گرفتن شباب الاهلی از الشارجه مدافع عنوان قهرمانی در صدر جدول برمی گشت.
5	شوالیه های سرخ شهر دبی با برد 50 مقابل الکلبا به هشتمین برد این فصل خود رسیدند تا یکه تاز جدید این رقابت ها لقب بگیرند.
6	شهرخودرو در صورتی که بتواند از پلی آف لیگ قهرمانان به سلامت عبور کند باید در مرحله گروهی به مصاف این تیم اماراتی برود.
