asriran_2_data###سعید ملایی با پرجم فدراسیون جهانی در مسابقات ژاپن شرکت می‌کند###https://www.asriran.com/fa/news/698171/سعید-ملایی-با-پرجم-فدراسیون-جهانی-در-مسابقات-ژاپن-شرکت-می‌کند###['ورزشی']###2019-11-13 14:01:00###۶۹۸۱۷۱###['ملایی', 'ژاپن']
3
1	جودوکار پناهنده ایران در آخرین گرنداسلم سال ۲۰۱۹ با پرچم فدراسیون جهانی به روی تاتامی می‌رود.
2	به گزارش مهر، هفتمین و آخرین گرنداسلم سال اول تا سوم آذرماه به میزبانی ژاپن و با حضور ۵۶۷ جودوکار از ۹۸ کشور در شهر «اوزاکا» برگزار خواهد شد.
3	سعید ملایی جودوکار ملی پوش کشورمان که در پی اتفاقات اخیر در حاشیه رقابتهای جهانی توکیو، به تهران بازنگشت و راهی آلمان شد در این مسابقات به عنوان سید ۲ در وزن ۸۱ کیلوگرم با پرچم فدراسیون جهانی به دیدار رقبای خود می رود.
4	نکته اینجاست که در خبرها اعلام شد، درخواست پناهندگی ملایی از سوی کشور آلمان پذیرفته است ولی طبق قانون وی نمی تواند با پرچم کشوری ثالث تا دو سال در هیچ میدانی مبارزه کند.
5	به همین دلیل با پرچم IJF در تیم پناهندگان فدراسیون در این رقابتها به دیدار رقبا می رود.
6	ملایی هم اکنون رنکینگ سه فدراسیون جهانی را در اختیار دارد.
