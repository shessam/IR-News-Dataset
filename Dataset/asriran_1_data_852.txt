asriran_1_data###کاهش قیمت جهانی مواد غذایی رکورد زد###https://www.asriran.com/fa/news/721736/کاهش-قیمت-جهانی-مواد-غذایی-رکورد-زد###['بین الملل']###2020-04-03 13:14:00###۷۲۱۷۳۶###['مواد غذایی', 'کرونا', 'سبد غذایی']
13
1	جدیدترین گزارش سازمان خواربار و کشاورزی ملل متحد (فائو) نشان داد که قیمت جهانی مواد غذایی در ماه میلادی گذشته به دلیل افت شدید تقاضای ناشی از شیوع ویروس کرونا و ریزش قیمتهای نفت، بزرگترین کاهش را از سال ۲۰۱۵ تاکنون داشت.
2	به‌ گزارش ‌ایسنا، شاخص قیمت غذای فائو که تغییرات ماهانه سبدی از غلات، دانه‌های روغنی، محصولات لبنی، گوشت و شکر را بررسی می‌کند، در مارس به ۱۷۲.
3	۲ واحد رسید که ۴.
4	۳ در مقایسه با فوریه کاهش داشت.
5	عبدالرضا عباسیان، اقتصاددان ارشد فائو اظهار کرد که کاهش قیمت تا حدود زیادی تحت تاثیر عوامل تقاضا قرار داشت و به عرضه مربوط نبود.
6	عوامل تقاضا تحت تاثیر چشم انداز وخامت اوضاع اقتصادی قرار گرفتند.
7	فائو پیش بینی خود از میزان تولید غلات را بالاتر برد و انتظار دارد تولید غلات در سال زراعی ۲۰۱۹ به ۲.
8	۷۲۱ میلیارد تن در مقایسه با پیش بینی قبلی ۲.
9	۷۱۹ میلیارد تن برسد و حدود ۲.
10	۴ درصد بالاتر از محصول سال زراعی ۲۰۱۸ باشد.
11	شاخص قیمت شکر فائو بزرگترین کاهش را داشت و در مارس ۱۹.
12	۱ درصد نسبت به فوریه کاهش پیدا کرد.
13	کاهش قیمت شکر در نتیجه کاهش مصرف به دلیل وضع قرنطینه در بسیاری از کشورها برای مقابله با شیوع ویروس کرونا و تقاضای کمتر تولیدکنندگان اتانول به دلیل افت شدید قیمتهای نفت روی داد.
14	شاخص قیمت روغن‌های خوراکی فائو به دلیل افت قیمتهای روغن پالم در ماه میلادی گذشته ۱۲ درصد افت کرد.
15	افت قیمت روغن پالم ناشی از ابهامات پیرامون تاثیر ویروس کرونا و کاهش قیمتهای نفت بود.
16	پیتر تونس، تحلیلگر فائو در این باره گفت: کاهش قیمتهای نفت که ماه گذشته بیش از ۵۰ درصد سقوط کردند، تاثیر چشمگیری روی سوختهای زیستی داشته که منبع مهم تقاضا در بازارها برای شکر و روغن‌های خوراکی هستند.
17	شاخص قیمت لبنیات فائو ماه میلادی گذشته به دلیل کاهش فروش و کندی تقاضای جهانی برای واردات، سه درصد نزول کرد و شاخص گوشت هم ۰.
18	۶ درصد افت داشت.
19	شاخص قیمت غلات ۱.
20	۹ درصد کاهش پیدا کرد اما قیمت برنج به دلیل انبارسازی که ناشی از نگرانیها نسبت به همه گیری جهانی ویروس کرونا و گزارشها درباره احتمال ممنوعیت صادرات از سوی ویتنام بود، روند نزولی را نادیده گرفت و برای سومین ماه متوالی افزایش پیدا کرد.
21	طبق گزارش فائو، ویتنام گزارشها در این خصوص را کم اهمیت شمرده است.
22	در حالی که فائو پیش بینی بالاتری از میزان تولید جهانی غلات در سال ۲۰۱۹ ارایه کرد اما برآوردش از تولید گندم برای سال ۲۰۲۰ را تغییر نداد و همچنان انتظار دارد تولید گندم به ۷۶۳ میلیون تن بالغ شود و نزدیک به سطح تولید سال گذشته باشد.
23	بر اساس گزارش رویترز، فائو پیش بینی کرد تولید بالا و ذخایر فراوان کمک خواهد کرد بازارهای غذایی از آشفتگی ناشی از طوفان ویروس کرونا در امان بمانند.
