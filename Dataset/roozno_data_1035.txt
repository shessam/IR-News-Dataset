roozno_data###راند آخر رقابت قالیباف و حاجی‌بابایی/ پدرخوانده‌های لیست تهران چه می‌کنند؟###http://roozno.com//fa/news/428137/راند-آخر-رقابت-قالیباف-و-حاجی‌بابایی-پدرخوانده‌های-لیست-تهران-چه-می‌کنند###[]###2020-05-23 16:42:00###۴۲۸۱۳۷###['قالیباف و حاجی بابایی', 'رقابت']
1@@@2@@@3
1	انتخاب رییس مجلس یازدهم به روزهای اوج خود رسیده است.
2	محمدباقر قالیباف گمان می‌کرد با پیروزی در انتخابات، ریاست مجلس برای او مسجل است.
3	با این حال آخرین وضعیت نشان می‌دهد وضعیت خیلی به نفع او نیست.
4	به گزارش روز نو :در این گزارش وضعیت سه ضلع محمدباقر قالیباف، مصطفی میرسلیم و حمیدرضا حاجی بابایی را بر اساس نوشته‌ها و توییت‌های اصولگرایان و اظهارات نمایندگان منتخب بررسی کرده است.
5	برای آنکه بدانید آخرین تحولات در انتخاب رییس مجلس چگونه است، این گزارش را بخوانید.
6	رقابت قالیباف حاجی بابایینبرد برای ریاست مجلس یازدهم به حساس‌ترین روز‌های خود رسیده است.
7	پنجشنبه گذشته اصولگرایان جلسه‌ای درون‌تشکیلاتی برگزار کردند تا گزینه ریاست را مشخص کنند.
8	آن‌ها قبل از برگزاری جلسه می‌گفتند رئیس و نواب رئیس فراکسیون انقلاب اسلامی در این جلسه مشخص خواهد شد (فراکسیون انقلاب اسلامی، نام جدید جریان اصولگرا است.
9	ظاهراً آن‌ها تصمیم گرفتند با اصولگرایان قبلی مجلس فرق داشته باشند نام فراکسیون خود در مجلس یازدهم را تغییر داده‌اند.
10	)جلسه آن‌ها قرار بود روز پنج شنبه با حضور حدود ۲۳۰ نماینده برگزار شود، اما اخبار موثق حاکی از آن بود که در جلسه روز پنجشنبه تنها ۶۰ نماینده حضور پیدا کردند.
11	همچنین قرار بود هر کس در این جلسه رای بیشتری بیاورد به عنوان تنها گزینه نامزدی ریاست مجلس از طرف این فراکسیون معرفی شود و سایرین از او حمایت کنند، اما اتفاقی که افتاد این بود که در نهایت اختلاف بین دو جریان قالیباف و جبهه پایداری منجر به معرفی ۵ نامزد برای ریاست مجلس شد!مالک شریعتی در صفحه توییتر خود به اصولگرایان هشدار داده که اختلافات خود را به صحن علنی نکشانند.
12	او همچنین از نقش‌آفرینی فراکسیون اصلاح طلبان و حامیان دولت سخن گفته است.
13	این نشان می‌دهد که رقابت اولیه بین اصولگرایان بسیار نزدیک به هم دنبال می‌شود و هیچ کدام از گزینه‌های ریاست، رای کافی را هنوز به دست نیاورده است.
14	رقابت قالیباف حاجی بابایی ریاست مجلسیکی از نامزدها سردار قالیباف است.
15	روز قدس صدا و سیما سخنرانی سردار قالیباف را از سر مقبره سردار سلیمانی به صورت زنده نمایش داد و این اقدام البته موج انتقادات توییتری اصولگرایان نزدیک به جبهه پایداری را به همراه داشت.
16	قالیباف کسی است که از دوم اسفند و قهر مردم با صندق‌های رای، خود را گزینه اصلی ریاست مجلس یازدهم می‌داند.
17	نزدیکان او معتقدند از صدقه سر قالیباف است که جریان اصولگرا در انتخابات مجلس پیروز شد.
18	رقابت قالیباف حاجی بابایی ریاست مجلسرقابت قالیباف حاجی بابایی ریاست مجلسرقابت قالیباف حاجی بابایی ریاست مجلسبیشتر بخوانید: آخرین اخبار از تلاش‌ حامیان قالیباف برای ریاست مجلس/ اصولگرایان غول چراغ جادو را بیرون می‌آورند؟موتلفه و حفظ پرچم بازار!گزینه دیگر ریاست مجلس مصطفی میرسلیم است.
19	جریان موتلفه اسلامی سال‌هاست از طریق معرفی یک نامزد و رای حداقلی در انتخابات ریاست جمهوری، جایگاه سیاسی خود را به عنوان یک حزب سیاسی حفظ می‌کند.
20	همه این سال‌ها اعتبار موتلفه انتخابات به انتخابات کاهش یافته، اما تغییری در این استراتژی و عقیده‌ی آن‌ها ایجاد نشده است.
21	آخرین نمونه آن نامزدی میرسلیم برای ریاست جمهوری ۹۶ بود که با وجود همه فشار‌ها حاضر به انصراف به نفع ابراهیم رئیسی نشد.
22	این بار نیز بعید است میرسلیم به نفع قالیباف یا فرد دیگری کنار برود.
23	به گزارش رویداد۲۴ موتلفه یکبار در جریان انتخابات ریاست جمهوری وزن سیاسی خود را نشان داد و احتمالا خود او بهتر می‌داند حضورش بیش از آنکه بر پایه مدعای واقعی برای نشستن بر صندلی اول بهارستان باشد، برای حفظ جایگاه موتلفه و بیان این نکته است که این حزب در انتخاب رییس مجلس کاندیدا داشته است؛ همانطور که در انتخابات ریاست جمهوری کاندیدا داشته است.
24	از این منظر هرچند رفتار او برای موتلفه خوشایند است، اما برای اصولگرایان نشان رفتار ضد وحدت است.
25	پیش از این اخباری از جلسات وفاق اصولگرایان منتشر شده بود و ظاهرا این توافق جلسات وفاق است.
26	خضریان عضو جبهه پایداری گفته میرسلیم هم در جلسات وفاق حضور داشته است.
27	حامیان قالیباف به این جلسات، جلسات نفاق می‌گویند!رقابت قالیباف حاجی بابایی ریاست مجلستوافق احمدی‌نژادی‌ها روی حاجی باباییاما سه گزینه دیگر کاندیدای ریاست مجلس، حاجی بابایی، نیکزاد و شمس الدین حسینی بودند.
28	هر سه نفر از وزیران دولت احمدی نژاد هستند.
29	نمی‌توان آن‌ها را ۱۰۰ درصد به جبهه پایداری نزدیک دانست چنان چه نمی‌توان هرسه آن‌ها را به عنوان یاران ۱۰۰% محمود احمدی‌نژاد برشمرد و دست‌کم حاجی بابایی در سال‌های پس وزارت، تلاش کرد استقلال سیاسی خود را حفظ کند.
30	احمدی‌نژاد اعتقادی به تحزب نداشت و نیرو‌های نزدیک به او نیز اعتقادی به کار جمعی ندارند، اما فعلا حاجی بابایی این توان را داشته که در چنین شرایطی بتواند حمایت همه نیروهای نزدیک به احمدی نژاد را به دست بیاورد و سه نفر روی حاجی‌بابایی توافق کنند.
31	حاجی بابایی که در مجلس دهم نیز رهبری فراکسیون اصولگرایان را برعهده داشت و توانست علی لاریجانی را به جای محمدرضا عارف در کرسی ریاست مجلس بنشاند، بهتر از رقبای خود با خم و چم مجلس آشناست.
32	شاید به همین دلیل است که علی نیکزاد و شمس الدین حسینی به نفع و انصراف دادند تا حالا رقابت حداقل روی کاغذ سه نفره باشد.
33	آنچه مشخص است فعلا گزینه‌ای که مورد حمایت ۱۰۰% جریان جبهه پایداری باشد مشخص نیست و نام آقاتهرانی حتی در میان گزینه‌های نایب رئیسی هم نیست، اما به هر حال برای جبهه پایداری هم، حاجی بابایی نسبت قالیباف و میرسلیم گزینه بهتری است با این حال بعید نیست روز‌های آینده فردی از جبهه پایداری نیز برای ریاست مجلس اعلام کاندیداتوری کند یا شاید ترجیح می‌دهند همچنان در لابی‌ها اثرگذار باشد باشد تا لابی جریان ایثارگران (زاکانی نادران) به نفع قالیباف را خنثی کنند.
34	رقابت قالیباف حاجی بابایی ریاست مجلسبیشتر بخوانید: بیشتر بخوانید: احتمالات ۳ گانه ترکیب هیات رییسه مجلس/ سیاسیون بر نظامیان پیروز می‌شوند؟تا این لحظه جبهه پایداری از قالیباف فاصله گرفته است.
35	افشاگری مرتضی آقاتهرانی درباره قالیباف هم اخیرا مطرح شد.
36	او گفته بود «دوستان از آقای قالیباف بپرسند بعد از اعلام پذیرش شرایط جلسه مبنی بر پایبندی و حضورنداشتن به‌عنوان نامزد ریاست جمهوری، علت شرکت نکردن ایشان در جسات وفاق دقیقا چیست و چرا بعضی از طرفدارانشان برای فرافکنی موضوع کذب دعوت نکردن از ایشان را مطرح می‌کنند.
37	»طبیعتا اگر رای جبهه پایداری به محمدباقر قالیباف نباشد، آنها حمیدرضا حاجی بابایی را در نظر خواهند داشت و بعید است سراغ گزینه‌ای مانند میرسلیم بروند که دست‌کم شانسی روی کاغذ ندارد.
38	رقابت ۹۶ یا ۱۴۰۰؟به گزارش رویداد۲۴ علی نیکزاد رئیس ستاد ابراهیم رئیسی در انتخابات ۹۶ بود و حالا برای حاجی بابایی لابی می‌کند.
39	رقابت میرسلیم، حاجی بابایی و قالیباف به خوبی رقابت اصولگرایان در سال ۹۲ را یادآوری می‌کند، اما در واقع این رقابت بیشتر از آنکه نمایشی از انتخابات ۹۶ باشد، در واقع پیش‌نمایشی از رقابت ریاست جمهوری ۱۴۰۰ است.
40	در این میان عصبانی‌ترین فرد محمدباقر قالیباف است.
41	او که بعد از پیروزی در انتخابات ریاست خود را بر مجلس یازدهم قطعی و مسجل می‌دانست و جز برای ریاست بر این انتخابات ثبت نام نکرده بود، حالا عصبانی و خشمگین به تحولات سیاسی پیرامون نگاه می‌کند.
42	به خصوص اینکه جوانان اصولگرایی نزدیک به جبهه پایداری متولفه یا نیرو‌های نزدیک به نیکزاد یا ابراهیم رئیسی، حاجی بابایی و سایر نمایندگانی که منتقد هستند، در فضای مجازی شروع به انتقاد از قالیباف کرده‌اند.
43	این انتقادات می‌تواند رویای ریاست جمهوری ۱۴۰۰ سردار قالیباف را پیش از پیش خراب کند.
