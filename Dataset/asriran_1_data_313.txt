asriran_1_data###مربی سابق تیم ملی: اسکوچیچ نمی‌تواند تیم ملی را مدیریت کند/ با او به جام جهانی صعود نمی‌کنیم###https://www.asriran.com/fa/news/712909/مربی-سابق-تیم-ملی-اسکوچیچ-نمی‌تواند-تیم-ملی-را-مدیریت-کند-با-او-به-جام-جهانی-صعود-نمی‌کنیم###['ورزشی']###2020-02-09 10:40:00###۷۱۲۹۰۹###['اسکوچیچ', 'تیم ملی ایران']
39
1	سرمربی اسبق تیم ملی فوتبال گفت:‌ اعتقادم بر این است که آقای اسکوچیچ به ناگهانی هویدا شده و فرآیند انتخاب سالم را طی نکرده و صلاحیت احراز این پست مهم را ندارد.
2	به گزارش ایلنا، بیژن ذوالفقارنسب مربی اسبق تیم ملی ایران درباره انتخاب سرمربی جدید این تیم به گفتگو برنامه سلام صبح به خیر پرداخت و نظراتش را بیان کرد که در ادامه می‌خوانید:من فکر می‌کنم عمده مشکل فوتبال ملی در رابطه با انتخاب مربیان عدم برخورداری از یک کمیته فنی مقتدر است که بر اساس اصول و معادلات و اتفاقات بین المللی بتوانند مربیان شایسته ای را برای تیم های متعدد ملی ما انتخاب کنند.
3	ما در کانون مربیان ایران یک ماه پیش بیانیه ای به فدراسیون و جامعه فوتبال دادیم که برای انتخاب سرمربی تیم ملی یک سری اصول را باید رعایت کرد تا با مشکلات عظیمی مثل مشکل ویلموتس در فوتبال روبرو نشویم، که هم از نظر فنی دچار مشکل شویم، هم نتیجه نگیریم و هم از همه مهم تر در این وضعیت اقتصادی کشور هزینه بسیار زیادی را برای ایشان متحمل شدیم.
4	این یک کمیته فنی در فوتبال دنیا است که در آن پیشکسوتان و صاحب نظران و تحصیل کردگان فوتبال حضور دارند و براساس معیارهای بین المللی مربیان را انتخاب می کنند اما در فوتبال ملی ما این کمیته وجود ندارد.
5	اینقدر این کمیته ضعیف است که اصلا عنوان نمی شود.
6	من فقط یکی دو نفر را می شناسم و سایرین را نمی شناسم و اعلام نمی کنند.
7	آقای ساکت که صلاحیت ندارند.
8	آقای شکوری بسیار جوان هستند.
9	من عرض کردم که باید ویژگی هایی را داشته باشند و هرکسی نمی تواند عضو این کمیته باشد.
10	وجاهت این کمیته بسیار بالا است و می گویند اعضای کمیته فنی فوتبال هر کشوری نباید کارمند فدراسیون باشند.
11	کمیته فنی باید روی مسائل فنی فوتبال شناخت داشته باشند، آقای ساکت مدیر توانمندی است و در فدراسیون فوتبال زحمات زیادی کشیده اند لطفا جایگاه ایشان را عوض نکنید.
12	ایشان فوتبالیست نبودند و در این حوزه اقتدار و توانمندی یک عضو فنی را ندارند.
13	آقای شکوری هم یک جوان سالم و توانمند است و فوتبالیست هم بوده اما درباره شناخت ایشان در زمینه انتخاب مربیان بین المللی صلاحیت ندارد.
14	آقای ساکت شخصیت محترم و مدیر مدبری هستند اما برای انتخاب سرمربی صلاحیت ندارند.
15	آقای محمود یاوری یکی از اعضای کمیته فنی فدراسیون فوتبال بودند تمامی طول عمرشان را در فوتبال گذراندند و در سطح بالا مربی بودند.
16	مربی تیم ملی بودند.
17	چرا ایشان یک سال پیش استعفا دادند؟به دلیل اینکه بدون مشورت با ایشان تصمیماتی گرفتند که ایشان موفق نبود مثل اتفاقاتی که در یک هفته اخیر رخ داده است.
18	آقای محمود یاوری را روی خط بیاورید و از ایشان بپرسید چرا از عضویت کمیته فنی کنار کشیدید؟ از اعضای کمیته فنی هم بپرسید چرا ایشان در جلسات شرکت نمی کند.
19	این مسائل نباید ادغام شود.
20	من به عنوان عضوی از کانون فوتبال ایران می گویم این کانون حافظ منافع مربیان ایرانی است و اکنون ما مدعی هستیم که در این وضعیت بحرانی اقتصادی کشورمان و نابسمانی که در فدراسیون کشور وجود دارد کارشناسان باید تعیین سرمربی تیم ملی را باید برعهده بگیرند.
21	نه اینکه ویلموتس را برای چندماه با صرف میلیاردها تومان بیاورند بدون اینکه دستاوردی داشته باشد.
22	در کشور ما تعداد زیادی از مربیان هستند که تواناتر و سالم تر و آگاه به مسائل فوتبال کشور هستند؛ آقای علی دایی، آقای قلعه نویی، آقای جواد نکونام، آقای وحید هاشمیان که کنار تیم ملی بودند، آقای فرکی، آقای یحیی گل محمدی همه اینها به دلایل متعدد می توانند از اسکوچیچ عملکرد بهتری داشته باشند.
23	آقای اسکوچیچ اولین کاری که می کنند این است که 2،3 ، 5 دستیار خارجی برای خود انتخاب می کند، همان کاری که ویلموتس انجام داد.
24	آقای کیروش که به ایران آمد، 6 همراه با خودش آورد.
25	این مربیان ایرانی که نام بردم هر کدامشان مثل آقای دایی اعتبار بین المللی دارد، شناخت کافی از فوتبال اروپا دارد، به راحتی می تواند سه یا چهار کارشناس خوب حوزه تمرینات فنی، دروازه بان، هافبک، روانشناس یا آنالیزور در کنارشان به استخدام دربیاورند و تیم را هدایت کنند.
26	دیگر گزینه ها هم همینطور.
27	اما نمیدانم به چه دلیلی او را انتخاب نمی کنند.
28	یا آقای قلعه نویی اگرچه مورد تایید بود اما به این دلیل که باشگاه سپاهان مخالف بود نیامد.
29	خب باشگاه سپاهان را قانع می کردند.
30	خوشبختانه در فدراسیون فوتبال اصفهانی زیاد هستند و می توانستند توافق کنند و قلعه نویی را سه ماه در اختیار بگیرند و در فرصت مناسب مربی مدنظر را استخدام کنند.
31	فکر نمی کنم.
32	اعتقادم بر این است که آقای اسکوچیچ به ناگهانی هویدا شده و فرآیند انتخاب سالم را طی نکرده و صلاحیت احراز این پست مهم را ندارد.
33	به اعتقاد من هر کدام از مربیان ایرانی باشند حداقل از این مرحله و چهار بازی می توانند عبور کنند و تیم به مرحله بعد برود.
34	آنجا می شود یک مربی توانمند خیلی خوب یا همان مربی ایرانی خوب با اطلاعات کامل و فرصت کامل و با آرامش انتخاب کرد.
35	به اعتقاد من با این انتخاب ناگهانی که سر از میوه درآورده مشخص نیست ایشان این توانایی را داشته باشد.
36	فراموش نکنید محیط و بازیکنان تیم ملی بسیار آگاه و دنیا دیده هستند، در باشگاه های معتبر با مربیان بزرگی کار می کنند.
37	کار کردن با این بازیکنان کار هر مربی نیست.
38	با توجه به شناختی که از ایشان طی مدتی که در ایران است، داریم می دانیم ایشان نمی تواند تیم ملی را کنترل کند و ما بعد از دو ماه دوباره باید دنبال یک فرد دیگر باشیم.
39	شنیده ام هنوز قرارداد ایشان نهایی نشده و سریعا باید یک کمیته فنی واجد شرایط که از اطلاعات و آگاهی عمومی در حوزه فوتبال کشور و جهان برخوردارند، پیرامون این موضوع بنشینند و یک مربی خوب ایرانی بین نفراتی که نام بردم به خصوص آقایان دایی و قلعه نویی و گل محمدی انتخاب کنند.
