asriran_1_data###پزشک مشهدی بر اثر کرونا جان باخت###https://www.asriran.com/fa/news/729834/پزشک-مشهدی-بر-اثر-کرونا-جان-باخت###['اجتماعی ']###2020-05-22 14:44:00###۷۲۹۸۳۴###['کرونا', 'پزشک']
4
1	دکتر "حمید عقیلی" یکی از پزشکان مشهدی که در عرصه مبارزه با کرونا خدمت می‌کرد، بر اثر ابتلا به این ویروس روز جمعه جان باخت.
2	به گزارش عصرایران، مسوول کارگروه اطلاع رسانی بیماری کرونا دانشگاه علوم پزشکی مشهد به خبرنگار ایرنا گفت: مرحوم دکتر عقیلی، پزشک عمومی بود که در درمانگاه ولی عصر (عج) مشهد فعالیت داشت.
3	دکتر حمید رضا رحیمی افرود: این درمانگاه یکی از مراکز سطح اول برای درمان سرپایی بیماران مبتلا به کرونا در مشهد است.
4	پیش از این "حسن ارباب" از کادر پزشکی بیمارستان امدادی مشهد و دکتر "سید مرتضی وجدان" مدیرکل بیمه سلامت خراسان رضوی نیز بر اثر ابتلا به کرونا فوت کردند.
5	بر اساس آخرین آمار رسمی تاکنون ۱۲۹ هزار و ۳۴۱ نفر در ایران به بیماری کرونا مبتلا شده‌اند.
6	این بیماری جان هفت هزار و ۲۴۹ نفر را در کشور گرفته است.
7	همچنین تاکنون ۱۰۰ هزار و ۵۶۴ نفر از مبتلایان به کرونا در ایران بهبود یافته‌اند.
