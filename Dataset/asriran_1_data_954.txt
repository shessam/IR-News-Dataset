asriran_1_data###برگزاری امتحانات دانشگاه آزاد به صورت حضوری###https://www.asriran.com/fa/news/724177/برگزاری-امتحانات-دانشگاه-آزاد-به-صورت-حضوری###['اجتماعی ']###2020-04-19 13:38:00###۷۲۴۱۷۷###['دانشگاه آزاد', 'کرونا']
9
1	رئیس دانشگاه آزاد با اشاره به اینکه فعلا بنا داریم امتحانات را به صورت حضوری برگزار کنیم، گفت: دفاع نیمه حضوری از پایان نامه از اول اردیبهشت آغاز می شود.
2	به گزارش مهر، محمد مهدی طهرانچی در گفتگوی اینترنتی خود با شبکه خبر درباره وضعیت آموزش مجازی در دانشگاه آزاد اسلامی گفت: ما بزرگ‌ترین مجموعه آموزش مجازی با ۱۰ هزار دانشجو را داشتیم و علاوه بر آن حدود ۴۰۰ هزار دانشجوی دیگر نیز به آموزش مجازی دانشگاه آزاد اسلامی وصل هستند.
3	وی با اشاره به راه اندازی سامانه "دان" که بر پایه موبایل قابل بهره برداری است، افزود: حدود چند سال روی زیر ساخت این سامانه کار شده و اکنون وارد عرصه شود، این سامانه به زودی پوشش ترم‌های دانشگاهی ما را انجام خواهد داد.
4	رئیس دانشگاه آزاد ضمن بیان این مطلب که این اقدام در بعضی استان‌ها مانند خراسان رضوی، خراسان جنوبی، ‌اصفهان و بوشهر به صورت مستقل انجام شده است، گفت: این سامانه تعداد ۱ میلیون و ۱۰۰ هزار دانشجو را تحت پوشش خود دارد.
5	رییس دانشگاه آزاد اسلامی درباره زیرساخت های کشور برای برگزاری آموزش مجازی گفت: زیر ساخت‌های کشور آماده این حجم از کلاس‌های مجازی نبود اما در حال حاضر به دانشجویان اجازه دادیم که اگر آموزش‌های مجازی مطلوب نبود، تا ۳ درس به صورت رایگان از کلاس‌های حضوری بهره‌مند شوند و یا حتی نمره‌شان را جایگزین کنند.
6	امتحانات احتمالا به صورت حضوری برگزار می شودطهرانچی با اشاره به اینکه فعلا بنا داریم امتحانات را به صورت حضوری برگزار کنیم، خاطرنشان کرد: در صورتی که شرایط فراهم باشد، قصد داریم یک دوره یک ماهه در فصل تابستان برای دروس کارگاهی و آزمایشگاهی برگزار کنیم.
7	همچنین دانشجویان در مقاطع تحصیلات تکمیلی، می‌توانند با رعایت فاصله گذاری اجتماعی برای تحقیقات خود از آزمایشگاه‌ها استفاده کنند که این اقدام از اول اردیبهشت ماه عملیاتی می‌شود.
8	آغاز نیمه حضوری دفاع از اول اردیبهشتوی ضمن تاکید بر اینکه نیازی نیست که دانشجویان تحصیلات تکمیلی به محل تحصیل خود بیایند بلکه می‌توانند به واحد آموزشی شهر خودشان مراجعه کرده و از آزمایشگاه‌ها و کارگاه‌های آن واحد بهره مند شوند، گفت: از سوی دیگر نیز بحث دفاع از پایان نامه‌ها در اول اردیبهشت به شکل نیمه حضوری اجرایی خواهد شد.
9	دانشجویان می‌توانند برای دفاع از پایان نامه‌های خود به واحد دانشگاهی شهر خود مراجعه و برای دفاع از پایان نامه اقدام کنند.
10	رییس دانشگاه آزاد اسلامی درباره برگزاری کلاس‌های حضوری گفت: اگر در خرداد ماه به ما فرصت داده شود ما از آن فرصت برای کلاس‌های رفع اشکال به صورت حضوری بهره خواهیم برد.
11	امیدواریم بتوانیم دو تا چهار هفته کلاس حضوری داشته باشیم و بعد از آن امتحانات را برگزار کنیم.
12	طهرانچی ضمن بیان اینکه تاکنون شش هفته را از دست داده‌ایم و تا ۱۵ اردیبهشت حدود ۸ هفته را از دست خواهیم داد، تصریح کرد: دراین میان فرصتی که برای ما باقی می‌ماند، حدود ۴ هفته است که دانشجویان باید در این چهار هفته به شکل فشرده در کلاس‌ها حاضر باشد.
13	ما بنا داریم این آموزش‌ها طی چهار هفته به شکل آموزش مکمل باشند.
14	وی افزود: بسیاری از دانشجویان برای خودشان برنامه ریزی کرده‌اند و شاید برخی از آن‌ها آخرین سال تحصیل‌شان باشد.
15	ما حداکثر با دو هفته تاخیر می‎توانیم سال تحصیلی را به اتمام برسانیم.
16	دوره کلاس‌های آزمایشگاه و کارگاه بعد از گذراندن کلاس‌های نظری برگزار خواهد شد؛ ما منتظریم مصوبات ستاد ملی مقابله با کرونا در این خصوص ابلاغ شود و تا کنون طبق تمام پیش‌بینی‌های ستاد ملی مقابله با کرونا عمل کرده‌ایم.
17	برگزاری ترم تابستان به صورت مجازیوی در خصوص برگزاری ترم تابستان گفت: ما برای ترم تابستان به صورت مجازی هم فکرهایی کرده ایم و انشالله یک دوره مشخص برای ترم تابستان در نظر خواهیم گرفت.
18	رئیس دانشگاه آزاد اسلامی گفت: در حال حاضر به فکر بهبود وضعیت آموزش مجازی هستیم و امیدواریم بهبودی به حدی برسد که رضایت دانشجویان را در برداشته باشد.
19	در حال حاضر دانشجویان در کل دنیا به این شیوه عمل می‎کنند و ما در این زمینه عقب نمانده‌ایم.
