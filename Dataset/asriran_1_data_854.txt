asriran_1_data###کمک ستارگان فوتبال اروپا به مقابله با کرونا: نیمار یک میلیون دلار / گواردیولا یک میلیون یورو###https://www.asriran.com/fa/news/721855/کمک-ستارگان-فوتبال-اروپا-به-مقابله-با-کرونا-نیمار-یک-میلیون-دلار-گواردیولا-یک-میلیون-یورو###['اجتماعی ']###2020-04-04 15:53:00###۷۲۱۸۵۵###['کرونا', 'نیمار']
10
1	همزمان با کرونا تعدادی از بازیکنان و ستاره های فوتبال اروپایی نیز برای کمک به جلوگیری از شیوع این بیماری و درمان آن، مبالغی را کمک کرده اند.
2	به گزارش ، نیمار ستاره برزیی تیم فوتبال " پاریس سن ژرمن" فرانسه و تیم ملی برزیل 5 میلیون ریال برزیل (معادل یک میلیون دلار) برای مقابله با کرونا در کشورش هدیه داد.
3	این خبر توسط شبکه تلویزیونی برزیلی اس بی تی اعلام شده است.
4	او بخشی از این مبلغ را به یونیسف (سازمان کودکان سازمان ملل متحد) می پردازد و بقیه نیز به "صندوق همبستگی" واریز خواهد شد.
5	این صندوق توسط دوست نیمار یعنی گوینده مشهور تلویزیون لوسیانو هوک تاسیس شده است.
6	هوک، کاندیدای احتمالی انتخابات ریاست جموری برزیل به تازگی در شبکه های اجتماعی اعلام کرد مبلغ 1.
7	5 میلیون ریال برزیلی ( حدود 300 هزار دلار) برای ساکنان مناطق فقیرنشین در شهر ریودوژانیرو برزیل جمع آوری کرده به ویژه برای آنهایی که به کرونا مبتلا شده اند.
8	"کیلیان مبابی" دیگر بازیکن تیم "پاریس سن ژرمن" نیز برای مقابله با کرونا به موسسه "آبی بیار" مبلغی را هدیه داده است.
9	نیمار 28 ساله بعد از تعلیق مسابقات در اروپا به دلیل گسترش بیماری کووید 19 در اثر شیوع ویروس کرونا به کشورش برزیل برگشت و در ویلایش در منطقه گردشگری ساحلی نزدیکی ریودوژانیرو مستقر شد.
10	در هفته گذشته و به دنبال انتشار تصاویری از بازی فوتبال ساحلی توسط او و دوستانش انتقادات زیادی مطرح شد.
11	برزیل به دلیل کرونا، با مقررات سختگیرانه قرنطینه خانگی روبه رو است.
12	با این حال افراد نزدیک به وی گفته اند این بازیکن فوتبال، هیچ دیداری نداشته و در کنار افرادی که به همراهش از فرانسه به برزیل سفر کردند در قرنطینه خانگی و به طور کامل به دور از دیگران است.
13	قبل از این هم خبرهایی از کمک های مالی لیونل مسی بازیکن آرژانتینی و بازیکن پرتغالی کریستیانو رونالدو برای مقابله با کرونا و تاثیرات منفی آن منتشر شده بود.
14	همچنین پپ گواردیولا مربی منچستر سیتی نیز مبلغ یک میلیون یورو برای مقابله با کرونا در منطقه کاتالونیا اسپانیا پرداخته کرده است.
15	دانشکده پزشکی در دانشگاه بارسلونا اعلام کرده پپ گواردیولا یک میلیون یورو برای خرید تجهیزات پزشکی مورد نیاز مراکز پزشکی در این منطقه کمک کرده است.
16	بارسلوانا زادگاه گواردیولاست.
17	این دانشکده پزشکی اضافه کرد که این مبلغ همچنین برای تهیه تجهیزات تنفس مصنوعی برای بیماران کرونا، لباس های ویژه و ماسک برای کادر درمانی هزینه خواهد شد.
18	رونالدو و مدیر برنامه اش خورخی مندیز تجهیزات پزشکی را به بیمارستان های پرتغال هدیه داده اند.
19	به نوشته روزنامه دیلی میل انگلیس، رونالدو و وکیلش از بخش مراقبت ویژه بیماران کرونا حمایت مالی می کنند.
20	علاوه بر این آنها مبلغ یک میلیون پوند نیز کمک کرده اند.
21	این دو همچنین در حال برنامه ریزی برای تجهیز دو بخش در بیمارستان سانتا ماریا در لیسبون (پایتخت پرتغال) و یک بخش در بیمارستان سانتو انطونیور در شهر پورتو هستند.
22	پرتغال با 2362 مورد ابتلای کرونا و مرگ 29 نفر تاکنون، تاکنون نسبت به ایتالیا و اسپانیا آمار کمتری داشته اما سیستم درمانی اش به شدت تحت فشار است.
23	فدراسیون جهانی فوتبال نیز 10 میلیون دلار برای مقابله با کرونا کمک کرده است.
