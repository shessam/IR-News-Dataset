roozno_data###درخواست ظریف از صندوق بین‌المللی پول برای کمک به ایران در برابر کرونا###http://roozno.com//fa/news/417955/درخواست-ظریف-از-صندوق-بین‌المللی-پول-برای-کمک-به-ایران-در-برابر-کرونا###[]###2020-03-12 13:45:00###۴۱۷۹۵۵###['ظریف', 'کرونا']
1
1	وزیر امور خارجه کشورمان با اشاره به اعلام آمادگی صندوق بین المللی پول برای کمک به کشورها برای مقابله با کرونا تاکید کرد که بانک مرکزی ایران خواستار دسترسی فوری به این تسهیلات است.
2	به گزارش روز نو ، محمدجواد ظریف وزیر امورخارجه کشورمان با انتشار پیامی در حساب کاربری خود در توئیتر خواستار کمک صندوق بین المللی پول در رابطه با ویروس کرونا شد.
3	وی در پیام خود نوشت: رئیس صندوق بین‌المللی پول گفته است که کشورهای متاثر از ویروس کرونا توسط "ابزار سریع مالی" مورد حمایت قرار خواهند گرفت.
4	بانک مرکزی ایران خواهان دسترسی فوری به این تسهیلات است.
5	ظریف افزود: صندوق بین المللی پول و هیئت مدیره آن می‌بایست به مسئولیت این نهاد پایبند باشند، در طرف صحیح تاریخ بایستند و مسئولانه عمل کنند.
6	رئیس کل بانک مرکزی نیز در پست اینستاگرامی امروز خود اعلام کرد: در نامه هفته پیش خود به رئیس صندوق بین‌المللی پول خواستار استفاده از حق ایران برای بهره‌مندی از طرح ۵۰ میلیارد دلاری تسهیلات سریع آن صندوق برای پیشگیری و درمان و مقابله با آثار اقتصادی ویروس کرونا شده‌ام.
