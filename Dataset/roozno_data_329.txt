roozno_data###ادعای روزنامه آمریکایی: ویروس کرونا از آزمایشگاه ویروس شناسی ووهان به بیرون درز کرده است###http://roozno.com//fa/news/414996/ادعای-روزنامه-آمریکایی-ویروس-کرونا-از-آزمایشگاه-ویروس-شناسی-ووهان-به-بیرون-درز-کرده-است###[]###2020-02-23 11:25:00###۴۱۴۹۹۶###['ویروس کرونا', 'آزمایشگاه']
1
1	تنها آزمایشگاه میکروبیولوژی سطح 4 چین موسوم به "آزمایشگاه ملی امنیت بیولوژیک" در "موسسه ویروس شناسی ووهان" واقع است.
2	روزنامه نیویورک پست آمریکا در مطلبی به قلم " استیون دبلیو موشر" رییس "موسسه تحقیقات جمعیت" در آمریکا که روی موضوع چین فعالیت می‌کند، مدعی شده که منشا ویروس کرونای جدید احتمالا آن گونه که مقامات پکن مدعی هستند از بازار فروش حیوانات آبزی و یا وحشی شهر "ووهان" نیست و این ویروس احتمالا از بزرگ‌ترین و تنها آزمایشگاه ویروس شناسی چین در شهر ووهان به بیرون درز کرده است.
3	به گزارش روز نو : این روزنامه آمریکایی در گزارشی نوشت:در یک جلسه اضطراری در شهر پکن که جمعه گذشته برگزار شد، "شی جن پنگ" رهبر چین در مورد لزوم مهار ویروس کرونا جدید و راه‌اندازی سیستمی برای جلوگیری از بروز اپیدمی‌های مشابه در آینده صحبت کرد.
4	او گفت، "باید یک نظام ملی برای کنترل و مهار تهدیدات بیولوژیک برای محافظت از سلامت مردم ایجاد شود، زیرا ایمنی آزمایشگاه یک مسئله امنیت ملی است.
5	"رییس جمهوری چین البته در اظهارات خود اذعان نکرد که ویروس کرونا جدید که اکنون بخش‌های بزرگی از چین و جهان را درگیر کرده، از آزمایشگاه‌های تحقیقات بیولوژیکی این کشور به بیرون درز کرده است.
6	اما فردای آن روز، شواهد و مدارکی پدید آمد که نشان می‌دهد این دقیقاً همان اتفاقی است که رخ داده است، زیرا وزارت علوم و فناوری چین دستورالعمل جدیدی با عنوان: "دستورالعمل‌های تقویت مدیریت ایمنی بیولوژیک در آزمایشگاه‌های میکروبیولوژی" را منتشر کرده است؛ آزمایشگاه‌هایی که از ویروس‌های پیشرفته و جدید مانند کرونا جدید استفاده می‌کنند.
7	ویروس کرونابه نظر می‌رسد چین با نگه داشتن پاتوژن‌های خطرناک در لوله‌های آزمایشگاهی که در آن قرار دارند، مشکلی دارد، اینطور نیست؟ و سوال دیگر اینکه چند "آزمایشگاه میکروبیولوژی" در چین وجود دارد که روی "ویروس‌های پیشرفته مانند کرونا جدید کار می کنند؟معلوم است که در کل چین تنها 1 مورد از چنین آزمایشگاه‌هایی وجود دارد و آن هم در شهر "ووهان" چین یعنی مرکز اپیدمی ویروس کرونا جدید است.
8	درست است.
9	تنها آزمایشگاه میکروبیولوژی سطح 4 چین که روی ویروس های جدید و کشنده از جمله کرونا کار می کند، موسوم به "آزمایشگاه ملی امنیت بیولوژیک" در "موسسه ویروس شناسی ووهان" واقع است.
10	از این گذشته سرلشکر "چن وِی"، کارشناس ارشد ارتش چین در امور جنگ‌های بیولوژیک ، در اواخر ماه ژانویه برای کمک به تلاش برای مهار شیوع کرونا جدید به ووهان اعزام شد.
11	بر اساس گزارش رسانه‌های چینی، (خانم) ژنرال چِن از زمان شیوع ویروس سارس در سال 2003 مسئول تحقیق روی ویروس های جدید نوع کرونا، ابولا و نیز سیاه زخم است.
12	این نخستین سفر وی به انستیتو ویروس شناسی ووهان نیست چون در کل چین، ارتش این کشور تنها 2 آزمایشگاه تحقیقاتی سلاح های بیولوژیک دارد که یکی از آنها در موسسه ویروس شناسی ووهان است.
13	آیا این شواهد نشانگر آن نیست که احتمالا کرونا ویروس جدید كه امروزه با عنوان SARSCoV2 شناخته می‌شود، از همان آزمایشگاه به بیرون درز کرده باشد و وظیفه ژنرال چِن این است كه بار دیگر این غول فرار کرده را به چراغ جادو بازگرداند!تاریخچه حوادث مشابه در چین موید این فرضیه احتمالی است.
14	حتی ویروس کشنده سارس دو مرتبه از آزمایشگاهی در شهر پکن به بیرون درز کرد.
15	به بیان دیگر اگر اقدامات پیشگیرانه مناسبی در این آزمایشگاه‌ها، انجام شده بود به هیچ وجه هر دو اپیدمی خطرناک به وجود نمی‌آمدند.
16	از سوی دیگر برخی از محققان چینی که در این آزمایشگاه‌های حساس کار می‌کنند پس از اتمام آزمایش‌ها روی حیوانات آزمایشگاهی عادت دارند این حیوانات را به بیرون بفروشند.
17	بله درست شنیدید.
18	برخی از آنها به جای اینکه بر اساس پروتکل‌ها و قوانین به طور صحیح حیوانات آلوده را پس از اتمام آزمایش‌ها خلاص و امحاء کنند، ( همانطور که قانون تصریح می‌کند)، این حیوانات را به بیرون می‌فروشند تا درآمد اضافی کسب کنند.
19	در همین مورد یکی از محققان در انستیتویی در پکن، به اتهام فروش غیرقانونی میمون‌ها و موش‌های آزمایشگاهی و کسب درآمد 1 میلیون دلاری از این راه بازداشت شده و در زندان است.
20	"نیویورک پست سپس در ادامه گزارش مدعی شده:" مقامات چینی احتمالا منشا درز این ویروس را می‌دانند اما برای پنهانکاری و ردگم کردن اطلاعات گمراه کننده‌ای درباره منشا شیوع ویروس کرونا جدید به رسانه‌ها می‌دهند.
21	از زمان آغاز این بحران جدید در چین، مقامات چینی ابتدا یک بازار غذاهای دریایی در شهر ووهان را منشا شیوع این ویروس معرفی کردند اما وقتی دیدند بسیاری از مبتلایان حتی گذرشان هم به این مرکز نیفتاده بوده روایت خود را تغییر داده و به بازار حیوانات وحشی و فرضیه مارها و خفاش‌ها روی آوردند و در نهایت نیز یک نوع مورچه‌خوار کمیاب به نام " پانگولین" را منشا احتمالی این ویروس معرفی کردند.
22	من هیچ یک از این روایت‌ها را قبول نمی‌کنم.
23	چون مارها منشا کرونا ویروس جدید نیستند و خفاش ها هم در بازار حیوانات دریایی به فروش نمی‌رسند.
24	به همین دلیل، پانگولین‌ها (نوعی مورچه خوار کمیاب و در معرض انقراض) نیز احتمالا منشا این ویروس نیستند چون به دلیل کمیابی، ارزش زنده این حیوان بسیار بسیار فراتر و بیشتر از گوشت آن است تا در بازار به فروش برسد!بسیاری از شواهد منشا اصلی کرونا ویروس جدید را به انستیتوی ویروس شناسی ووهان می‌رساند.
25	این ویروس ممکن است توسط یک کارمند آلوده به ویروس این مرکز به بیرون درز کرده باشد و یا توسط حیوانات آزمایشگاهی به انسان منتقل شده باشد.
26	به هر جهت هر کدام از این سناریوها که بوده باشد به نظر می‌رسد مقامات چینی در تکاپو هستند که روندها و قوانین ایمنی آزمایشگاهی خود را اصلاح کنند.
27	منشا کرونادولت چین با این اهمال طاعون بر سر مردم خود ریخته است.
28	هنوز خیلی زود است که بگوییم چه تعداد در چین و سایر کشورها ممکن است در نهایت به دلیل عدم رعایت نکات ایمنی در آزمایشگاههای میکروبیولوژی دولتی چین، قربانی شوند.
29	اما نگران نباشید "شی جن پنگ" روز جمعه به ما اطمینان خاطر داده كه او "خطرات ایمنی بیولوژیک" را برای محافظت از سلامت مردم "کنترل خواهد کرد.
30	"کارشناسان سلاح‌های بیولوژیک ارتش چین مسئول این فاجعه هستند.
31	من شک دارم که مردم چین از این ابراز اطمینان رییس جمهوری‌شان قانع شده و نگرانی‌شان رفع شود، همین طور نگرانی ما هم نباید مرتفع شود.
