asriran_1_data###سی یِرا 2020؛ وانت جان سخت 6 متری! (+تصاویر)###https://www.asriran.com/fa/news/718692/سی-یِرا-2020-وانت-جان-سخت-6-متری-تصاویر###['اقتصادی']###2020-03-15 00:07:00###۷۱۸۶۹۲###['وانت', 'سی یرا', 'جی ام سی', 'AT4', 'خودرو', 'عصرایران']
6
1	جی ام سی Sierra یکی از های محبوب در بازار آمریکا است که طی سال های متمادی بخش قابل توجهی از بازار این کلاس تولیدی را به خود اختصاص داده و در سراسر جهان نیز طرفداران خاص خود را دارد.
2	یکی از نمونه های موفق سی یرا به خانواده AT4 مربوط می شود که در مطلب امروز 2500 HD AT4 در مدل 2020 مورد بررسی قرار خواهیم داد.
3	همانطور که در تصاویر مشاهده می کنید با یک درشت اندام سر و کار داریم که از زبان طراحی ویژه وانت های آمریکایی پیروی می کند.
4	جذاب ترین قسمت طراحی این خودرو را باید مربوط به دماغه آن دانست یعنی جائیکه چراغ های اصلی با طراحی و گرافیک بی نقص خود در بهترین شکل ممکن با گریل(جلوپنجره) خاص و لوگوی جی ام سی هماهنگ شده اند.
5	عناصر کرومی در گریل نیز بر زیبایی کار افزوده است.
6	دقیقا در خط بالای قاب گریل، یک هود اسکوپ(ورودی هوا) حرفه ای روی درپوش موتور قرار گرفته که به نوعی تداعی گر قدرت بالای پیشرانه این خودرو خواهد بود.
7	بامپر(سپر) طراحی ساده ای دارد که مه شکن های ال ایی دیی و گیره های بکسل در آن جانمایی شده اند.
8	با حرکت به سمت نمای جانبی؛ در همان ابتدا درگیر ارتفاع خودرو می شویم که بخش مهمی از این حالت به فاصله زیاد بالاترین نقطه لاستیک تا محل آغاز هلال فندر(گلگیر) می شود.
9	رینگ های آلومینیومی 18 اینچی با لاستیک های گل درشت به علاوه آینه های جانبی بزرگ، رکاب فلزی یکپارچه یک رکاب مخصوص مجزا برای مشاهده قسمت بار دیگر ویژگی های این قسمت از خودرو هستند.
10	یک نکته یا بهتر بگوئیم ویژگی مهم در این قسمت مربوط به اندازه طولی درب عقب می شود!
11	با توجه به بزرگی خودرو مشاهده می کنیم که کمترین محدودیتی برای طراحی قسمت مذکور وجود نداشته و دقیقا به مانند یک سدان درب عقب کاملا استاندارد و منطقی توسعه یافته است.
12	بدین ترتیب داخل کابین فضای کاملا راحتی در بخش مقابل پای سرنشین و همچنین فضایی بالای سر سرنشین تا سقف وجود دارد.
13	این مورد برای یک وانت دوکابین واقعی مزیت مهمی محسوب می شود.
14	در قسمت عقب سی یرا با یک منظره ساده سر و کار اریم که معمولا در تمامی وانت ها به یک شکل است.
15	اینجا روی طرفین بامپر دو جایگاه ویژه در نظر گرفته شده تا کاربر بتواند با استفاده از آن در حالت درب بار بسته نیز داخل قسمت بار را مشاهده کند.
16	درب قسمت بار هم در دو مرحله باز می شود.
17	خروجی اگزوز این خودرو نیز شباهت زیادی به 8 سیلندرهای عضلانی آمریکایی دارد؛ یک لوله قطور استیل کشیده که در عین سادگی بسیار جذاب به نظر می رسد.
18	این خودرو 6705 میلیمتر طول و 2072 میلیمتر عرض دارد.
19	وزن آن نیز برابر با 3152 کیلوگرم است.
20	میزان ظرفیت بارگیری آن نیز 1632 کیلوگرم عنوان شده است.
21	پیش از هر چیز باید بگوئیم هنگام حضور در کابین این وانت قطعا شگفت زده خواهید شد زیرا بیشتر شباهت به یک سدان فول سایز دارد تا یک اتاق تنگ و ترش!مواد تشکیل دهنده جزئیات کابین کیفیت مناسبی دارند و ترکیبی از بافت نرم و سخت را ارائه می دهند.
22	از امکانات کابین می توان به تنظیم 10 جهته صندلی ردیف جلو، سوکت 12 ولت در ردیف جلو و عقب، خروجی 120 ولت در کنسول مرکزی و عقب، پورت یو اس بی و شارژ بی سیم، نمایشگر لمسی 8 اینچی ویژه تنظیمات سیستم سرگرمی و دوربین های محیطی، پشتیبانی از اپل کارپلی و اندروید اوتو، وای فای هات اسپات ال تی ایی 4 جی، بلوتوث، رادیو ماهواره ای، سیستم صوتی از برند حرفه ای بوز، نمایشگر هدآپ، نمایشگر 8 اینچی دیجیتال میان نشانگر سنتی آمپر و غیره اشاره کرد.
23	در بخش ایمنی نیز باید به مواردی شامل: دوربین 360 درجه، ترمز اضطراری اتوماتیک، سنسور برخورد از جلو، هشدار خروج از خط و دستیار حفظ خودرو میان خطوط، نوربالای اتوماتیک و غیره اشاره کرد.
24	بخشی از این امکانات در حالت آپشن قابل سفارش هستند.
25	سی یرا در این مدل از موتور 6.
26	6 لیتری توربودوقلوی دورامکس دیزل 8 سیلندر استفاده می کند که میزان خروجی آن برابر با 445 اسب بخار و گشتاور نیز برابر با 910 پوندفوت است.
27	سامانه چهارچرخ متحرک بصورت استاندارد در خودرو فعال است.
28	مجموعه پیشرانه با یک جعبه دنده 10 سرعته اتوماتیک هماهنگ شده است.
29	ظرفیت باک نیز برابر با 136 لیتر است.
30	سی یرا 2500 HD AT4 که تصاویر آن در مطلب حاضر استفاده شده باتوجه به آپشن های موجود، برچسب قیمت 77555 دلاری دارد.
31	این در شرایطی است که قیمت پایه برای سی یرا اچ دی برابر با 37195 دلار است و تریم AT4 نیز در حالت پایه برچسب قیمت 59295 دلاری دارد.
