roozno_data###رییس جمهور: از روز شنبه همه روال ها در کشور عادی خواهد بود / براساس گزارش وزارت بهداشت، روند کنترلی ویروس کرونا مثبت است / واقعیت‌ها به مردم گفته شود؛ آمار مبتلایان و‌فوت شده ها و‌افرادی که از بیمارستان مرخص شده‌اند اعلام شود###http://roozno.com//fa/news/415544/رییس-جمهور-از-روز-شنبه-همه-روال-ها-در-کشور-عادی-خواهد-بود-براساس-گزارش-وزارت-بهداشت-روند-کنترلی-ویروس-کرونا-مثبت-است-واقعیت‌ها-به-مردم-گفته-شود-آمار-مبتلایان-و‌فوت-شده-ها-و‌افرادی-که-از-بیمارستان-مرخص-شده‌اند-اعلام-شود###[]###2020-02-26 09:53:00###۴۱۵۵۴۴###['رییس جمهور']
1
1	حجت حجت الاسلام و المسلمین حسن روحانی در جلسه ستاد ملی مدیریت کرونا به ارائه توضیحاتی در این زمینه پرداخت.
2	رییس جمهوری گفت: همه موظف هستند از دستورات ستاد ملی مبارزه با کرونا اطاعت کنند و به عنوان یک امر لازم و ضروری مورد مراقبت قرار دهند.
3	حجت الاسلام و المسلمین حسن روحانی عصر سه شنبه در نخستین جلسه ستاد ملی مبارزه با کرونا ضمن قدردانی از تلاش کارکنان بیمارستان‌ها و کادر درمانی که در مبارزه با کرونا فعال هستند، گفت: در جلسه امروز به وزیر بهداشت تاکید کردیم که خود پرسنل بیمارستانی هرگونه نیازی برای حفاظت خود دارند، آن نیاز در اولویت باشد و این کار سریعا انجام بگیرد.
4	وی افزود: گزارشی که وزیر بهداشت در آغاز جلسه دادند گزارش امیدوار کننده ای بود چرا که حرکت به سمت کنترل این ویروس است.
5	مراجعه کنندگان در بسیاری از شهرهایی که در روزهای پیش زیاد بوده به شدت کاهش پیدا کرده است.
6	افرادی که از بیمارستان مرخص می‌شوند و تست آنها مثبت بوده و دوران درمان خود را گذرانده‌اند، هم افزایش پیدا کرده است که این دو خبر برای جامعه ما بسیار امیدوار کننده است.
7	رییس جمهوری با بیان این که امکانات بهداشتی، پرسنل متخصص و دلسوز ما جزو بخش‌های نمونه کشوری است، گفت: بخش بهداشت جزو بخش‌هایی است که همه مردم می‌توانند به طور کامل به آنها اعتماد کنند و در همه مقاطع فعال بودند و در چند ماه پیش هم که ویروس آنفولانزا نوع بی جامعه ما را تهدید می‌کرد به خوبی تلاش کردند و کنترل کردند.
8	اطمینان داریم بخش بهداشت و درمان در کوتاه ترین زمان کرونا را کنترل خواهد کردروحانی اضافه کرد: الان هم مطمئن هستیم این پرسنل در کوتاه‌ترین زمان ممکن این کنترل را انجام خواهند داد.
9	مردم نباید نگران باشند ضمن این که مردم باید همکاری کامل کنند همانطور که تا امروز همکاری کامل کردند.
10	وی با بیان اینکه دستورالعمل های لازم از سوی وزارت بهداشت و درمان صادر می‌شود، افزود: صدا و سیما مرجع اصلی ما است و همه توصیه‌هایی که از طریق وزارت بهداشت، درمان و آموزش پزشکی و توسط صدا و سیما اعلام می‌شود برای مردم باید اهمیت داشته باشد و همه به آن توجه کنند و برای اجرای آن تلاش کنند.
11	رییس جمهوری تاکید کرد: کار و فعالیت در کشور باید به صورت آنچه که در ماه ها و هفته‌های گذشته بوده ادامه پیدا کند منتهی هرکجا جمعیت و اجتماعی است همه مراقبت های لازم پزشکی را باید انجام دهیم.
12	روحانی اضافه کرد: همه باید به تمام مراقبت‌های بهداشتی که توصیه می‌شود، عمل کنند.
13	مدارس، دبیرستان، دانشگاه و کارگاه‌ها همه باید دقت کنند، مراقبت‌های پزشکی و بهداشتی را انجام بدهند اما همه باید کار و فعالیت کنیم و این یکی از نقشه‌ها و توطئه‌های دشمنان ما است که با هراس‌افکنی زیاد در جامعه، کشور را به تعطیلی بکشانند.
14	رییس جمهوری عنوان کرد: همه باید مشغول کار خودمان باشیم و فعالیت کنیم.
15	همه باید مراقب باشیم و اگر موردی را دیدیم و یا شکی کردیم، فرد مشکوکی بود، وی را به بیمارستان ببریم.
16	روحانی خاطرنشان کرد: بیمارستان‌های ما مجهز هستند و در این جلسه هم نیروهای مسلح قول دادند که از همه امکانات خود در این زمینه استفاده کنند حتی اگر وزارت بهداشت و درمان نیاز به پرسنل بیشتر داشته باشد، به خاطر خستگی شبانه روزی که کار می‌کنند، در این جهت آماده هستند.
17	وی اضافه کرد: اگر تخت بیمارستانی مورد نیاز باشد، نیروهای مسلح ما در این خصوص هم آماده هستند.
18	اگر در یک جایی بیمارستان صحرایی فوری مورد نیاز باشد نیز این نیرو کاملا آماده هستند.
19	بنابراین نیروهای مسلح به طور کامل در کنار این ستاد ملی و در کنار وزارتخانه هستند برای اینکه مشکلی برای درمان مردم پیش نیاید.
20	کسی نباید از شرایط سوء استفاده کندرییس‌جمهوری گفت: مسئولان وزارت صنعت معدن و تجارت در این جلسه اطمینان دادند که همه تولیدکنندگان مواد ضدعفونی، شوینده و ماسک، متعهدانه شبانه‌روز فعالیت می‌کنند و همه دو شیفت یا سه شیفت، ۲۴ ساعته کار می‌کنند.
21	روحانی با بیان اینکه مردم برای مواد ضدعفونی شوینده ها ماسک نباید نگرانی داشته باشند، افزود: بر اساس گزارش نیروی انتظامی، تعداد معدودی از شرایط سوءاستفاده کرده و این مواد را انبار کرده بودند و می خواستند از این شرایط سوءاستفاده کنند که با آنها برخورد شد.
22	وی تصریح کرد: تعزیرات حکومتی و قوه قضاییه با متخلفان برخورد می‌کنند و نباید کسی در این مرحله حساس از شرایط موجود سوء‌استفاده کند.
23	رییس جمهوری خواستار پرهیز مردم از حضور در اجتماعات غیرضروری شد و گفت: مردم هر جا واجب نیست، از اجتماع پرهیز کنند و حتی در اماکن متبرکه که برای ما بسیار مقدس هستند هم توصیه‌های پزشکی و بهداشتی را رعایت کنند.
24	همه دستورات ستاد ملی مبارزه با کرونا را امر لازم تلقی کنندوی در بخش دیگری از سخنانش تاکید کرد: اگر دستوراتی را ستاد پیشگیری و مبارزه امروز تصمیم گرفت و ابلاغ شد آن تصمیم به عنوان یک امر لازم باید همه تلقی کنند و از لحاظ شرعی چون مصوب شورای عالی امنیت ملی است و رهبر معظم انقلاب تایید کردند و گفتند باید همه اطاعت کنند بنابراین همه باید به عنوان یک امر لازم و ضروری مورد مراقبت قرار بدهند.
25	روحانی اضافه کرد: هر جایی که ستاد از شنبه لازم دید اگر مدرسه، دبیرستان، دانشگاهی و محل اجتماعی یا مورد خاصی را تشخیص داد خودش اعلام می‌کند بنابراین از روز شنبه همه روال‌ها با صورت عادی خواهد بود اگر مورد خاص و شرایط ویژه را ستاد ملی به آنها اعلام می‌کند و اجتهاد در برابر نص نباید داشته باشیم همه موظف هستند از ستاد اطاعت کنند.
26	اجتماعات غیرضروی تشکیل نشودروحانی گفت: توصیه ستاد ملی مدیریت بیماری کرونا در کشور این است که اجتماعات غیر ضروی انجام نگیرد، البته گاهی یک اجتماعی است که ضروی و واجب است که آن مساله دیگری است، اما جایی که مستحب است و واجب نیست مراقبت کنند، حتی برای اماکن متبرکه که برای ما بسیار مقدس هستند و مورد توجه مردم ما هستند.
27	رییس جمهوری تاکید کرد: همه باید توصیه‌های پزشکی را مراعات بکنند، اجتماعی کمتری شکل بگیرد اگر جمعیتی تشکیل می‌شود باید مراقبت‌های بهداشتی رعایت شود.
28	روحانی با تاکید بر اینکه ستاد نسبت به مراسم های اعتکاف مراعات توصیه‌های بهداشتی را اعلام کرده است به ایام اعزام راهیان نور در پایان سال اشاره کرد و گفت: خوشبختانه در ستاد ملی مبارزه با کرونا، تصمیم گیری شد که امسال این برنامه تعطیل شود، نیروهای مسلح نیز دستورات لازم را صادر کردند.
29	آموزش مردم افزایش یابد/ اعتماد مردم برای ما اصل استروحانی بر آموزش مردم برای پیشگیری از ابتلا به بیماری کرونا تاکید کرد و گفت: متخصصان و صداوسیما فعالیت‌ها برای آموزش مردم را افزایش دهند.
30	رییس دولت دوازدهم با بیان اینکه باید واقعیت‌ها در مورد همه چیز به مردم گفته شود، افزود: اگر در موردی مبتلا داریم، به مردم گفته شود؛ اگر کسی خدای ناکرده، فوت کرده باید به مردم اعلام شود؛ اگر عده‌ای هستند که از بیمارستان‌ها مرخص شده‌اند و دوره بیماری را گذرانده‌اند به مردم اطلاع داده شود.
31	رییس‌جمهوری، اعتماد مردم را اصل دانست و گفت: مردم باید به وزارت بهداشت، درمان و آموزش پزشکی که از طریق صداوسیما درباره بیماری کرونا اطلاع‌رسانی می‌کند، اعتماد کنند و این اعتماد سرمایه اصلی ماست.
32	روحانی افزود: مردم به فضای مجازی و برخی رسانه‌های معاند در دنیا که حرف‌های عجیب‌غریب می زنند، توجه نکنند و مسئولینی که در زمینه فضای مجازی مسئولیت دارند، مسئولیتشان را انجام دهند و ان‌شاء الله با همکاری یکدیگر به سلامتی از این مرحله حساس عبور خواهیم کرد.
33	رییس‌جمهوری گفت: امیدواریم با کمترین مشکلات بتوانیم از این مساله که برای کشور ما و برای بسیاری از کشورهای دنیا پیش آمده به سلامتی عبور کنیم.
