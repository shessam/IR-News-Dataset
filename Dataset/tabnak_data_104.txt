tabnak_data###بارش برف و باران در جاده‌های ۱۰ استان کشور###https://www.tabnak.ir/fa/news/953655/بارش-برف-و-باران-در-جاده‌های-۱۰-استان-کشور###['صفحه نخست', 'اجتماعی']###2020-01-22 09:39:00###۹۵۳۶۵۵###['پلیس راهور', 'کنترل ترافیک', 'وضعیت جاده ها', 'بارندگی', 'بارش برف و باران']
1
1	سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (دوم بهمن ماه ۹۸) را تشریح کرد.
2	به گزارش «تابناک» به نقل از باشگاه خبرنگاران جوان ،‌ سرهنگ نادر رحمانی رئیس مرکز اطلاعات کنترل ترافیک پلیس راهور ناجا درباره آخرین وضعیت راه‌های کشور اظهار کرد: در حال حاضر تردد در محور‌های چالوس، هراز، فیروزکوه و آزادراه قزوین رشت (رفت و برگشت) روان است.
3	وی افزود: آزادراه قزوین رشت دارای بارش پراکنده برف و باران و محور‌های چالوس، هراز و فیروزکوه فاقد هرگونه مداخلات جوی هستند.
4	رئیس مرکز اطلاعات کنترل ترافیک پلیس راهور ناجا گفت: ترافیک در آزادراه قزوین کرج تهران حدفاصل پایانه شهید کلانتری تا پل کلاک و محدوده گرمدره نیمه سنگین است و همچنین ترافیک در محور شهریار تهران محدوده شهرقدس سنگین است.
5	سرهنگ رحمانی تصریح کرد: در برخی از محور‌های استان‌های آذربایجان شرقی، آذربایجان غربی، کردستان، کرمانشاه، ایلام، قزوین، قم، چهارمحال و بختیاری، فارس و سمنان بارش برف و باران و در برخی از محور‌های استان‌های گیلان، خوزستان و لرستان بارش باران را شاهد هستیم.
6	وی افزود: جهت تردد در محور‌های کوهستانی و برف‌گیر کشور همراه داشتن زنجیرچرخ و تجهیزات زمستانی الزامی است.
7	رئیس مرکز اطلاعات کنترل ترافیک پلیس راهور ناجا گفت: محور‌های شریانی قدیم پلدختر خرم آباد و شهداد نهبندان مسدود هستند.
8	سرهنگ رحمانی تصریح کرد: محور بندرلنگه بندرخمیر (آبنمای کنخ) مسدود بوده و تردد از مسیر جایگزین محور دژگان انجام می‌شود.
9	وی افزود: محور‌های شمشک دیزین، اولنگ شاهرود، سی سخت پادنا، وازک بلده، گنجنامه تویسرکان، پونل خلخال و سروآباد پاوه مسدود هستند.
