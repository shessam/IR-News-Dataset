asriran_2_data###چرا برانکو دوست دارد سرمربی تیم ملی شود؟###https://www.asriran.com/fa/news/700701/چرا-برانکو-دوست-دارد-سرمربی-تیم-ملی-شود###['ورزشی']###2019-11-28 11:21:00###۷۰۰۷۰۱###['برانکو', 'تیم ملی']
31
1	شاید برای شما هم این سؤال پیش آمده باشد که چرا برانکو دوست دارد در تیم ملی ایران کار کند، اما دیگر تمایلی به سرمربیگری در تیم پیشینش ندارد؟به گزارش خبرورزشی، مسئولان فدراسیون فوتبال پس از نتایج ضعیف تیم ملی به بن‌بست برای همکاری با مارک ویلموتس رسیدند و به احتمال فراوان به زودی با این مربی بلژیکی قطع همکاری خواهند کرد.
2	برانکو ایوانکوویچ سابقه هدایت تیم ملی ایران و حضور در جام جهانی را داشته و در چند سال اخیر به عنوان سرمربی پرسپولیس فعالیت کرده است.
3	او سال گذشته پس از سومین قهرمانی پیاپی با پرسپولیس از این تیم جدا شد و به الاهلی عربستان پیوست که پس از چند ماه از آن تیم به‌دلیل نتایج بد اخراج شد.
4	بعد از ناکامی‌های گابریل کالدرون و ۴ شکست پرسپولیس در لیگ برتر زمزمه‌هایی مبنی بر بازگشت احتمالی او به این تیم پرطرفدار شنیده شد که در همان مقطع نوشتیم برانکو تمایلی به همکاری مجدد با پرسپولیس ندارد.
5	نوشتیم برانکو ایوانکوویچ اگر هم بخواهد به ایران بیاید برای سرمربیگری تیم ملی می‌آید و رضا چلنگر دوست صمیمی این مربی کروات هم تأیید کرد: «برانکو دوست دارد سرمربی تیم ملی ایران شود.
6	»از قرار معلوم مذاکرات و پیغام و پسغام‌ها برای همکاری با برانکو از سوی فدراسیون انجام شده است.
7	شاید برای شما خواننده گرامی هم این سؤال پیش آمده باشد که چرا برانکو دوست دارد در تیم ملی ایران کار کند، اما دیگر تمایلی به سرمربیگری در تیم سابقش ندارد؟ اگر دنبال جواب سؤال بالا و تمام انگیزه‌های برانکو برای هدایت تیم ملی ایران هستید گزارش زیر را بخوانید.
8	باور کنید با وجود آنکه کارلوس کی‌روش و برانکو از ایران رفته‌اند، اما هنوز بین هواداران این دو مربی شناخته شده در فوتبال ایران کری‌خوانی و درگیری لفظی در فضای مجازی و حتی رسانه‌ای ادامه دارد.
9	بعد از شکست کارلوس کی‌روش با تیم ملی کلمبیا در کوپاآمریکا عده‌ای هواداران برانکو در ایران آن‌قدر خوشحال شدند که نتوانستند آن را پنهان کنند برای همین در فضای مجازی نوشتند او تنها مربی جهان است که در کمتر از شش ماه موفق شده با دو تیم از دو جام ملت‌ها در دو قاره حذف شود!
10	آن‌ها با ردیف کردن جام‌های برانکو، سرمربی پرتغالی را «مربی بدون جام» لقب دادند.
11	در آن سو هم هواداران کی‌روش به محض شکست الاهلی با برانکو و اخراج این مربی کروات از تیم عربستانی انتقام خود را گرفتند!
12	این گروه پس از دو شکست متوالی مارک ویلموتس برابر بحرین و عراق دوباره به یاد درگیری‌های دو مربی خارجی افتاده و جدا شدن کارلوس کی‌روش از تیم ملی ایران را به برانکو ایوانکوویچ ربط دادند!خنده‌دار و البته دردناک است که بخشی از فضای رسانه‌ای ورزش ما هنوز گرفتار دوگانه برانکوکی‌روش است!
13	هرچند خود این دو مربی مدت‌هاست علیه یکدیگر مصاحبه‌ای انجام نمی‌دهند، اما کیست که نداند برانکو هنوز هم به کارلوس کی‌روش و کل‌کل‌هایش با این پرتغالی فکر می‌کند؟ شاید مهم‌ترین انگیزه او برای بازگشت به ایران و هدایت تیم ملی همین کل‌کل و رساندن تیم کشورمان به افتخاراتی است که هرگز کارلوس کی‌روش به آن نرسید!روزی که کی‌روش با تیم ملی فوتبال ایران خداحافظی کرد، بسیاری از اهالی فوتبال و مربیان شاغل در لیگ کشورمان (از جمله برانکو) از این موضوع رضایت داشتند، آن‌ها جزو همان دسته‌ای بودند که معتقد بودند، کی‌روش چیزی به فوتبال ایران اضافه نکرده است!
14	امروز با ویلموتس دیگر کاملاً متوجه شده‌ایم که صعود به جام جهانی آن‌قدر‌ها هم که فکرش را می‌کردیم آسان نیست!
15	روز‌های پیش از کی‌روش دوباره یادآوری شده است.
16	همان روز‌هایی که برای صعود به جام جهانی به خیابان می‌ریختیم و جشن و پایکوبی می‌کردیم!
17	برانکو، اما یک بار سابقه صعود با تیم ملی ایران به جام جهانی ۲۰۰۶ آلمان دارد و بدش نمی‌آید برای دومین بار (همچون کی‌روش رقیب همیشگی‌اش) در جام جهانی روی نیمکت تیم ما بنشیند.
18	۳تیم ملی ایران با کارلوس کی‌روش بازی‌های خوبی به ویژه در روسیه انجام داد، اما با وجود شایستگی نتوانست به مرحله دوم جام جهانی صعود کند.
19	در واقع تیم ایران هرگز در پنج دوره‌ای که به جام جهانی صعود کرده چه با مربی ایرانی و چه خارجی نتوانسته از گروه خود صعود کند.
20	برانکو ایوانکوویچ یک بار در جام جهانی ۲۰۰۶ روی نیمکت تیم ایران نشست و با دو باخت برابر مکزیک و پرتغال و یک تساوی با آنگولا در همان مرحله گروهی حذف شد.
21	حالا صعود به مرحله دوم جام جهانی یک هدف بزرگ برای برانکو است.
22	هدفی که می‌تواند ثابت کند عملکردش از کارلوس کی‌روش هم بهتر بوده است!احتمالاً برانکو با خودش محاسباتی هم انجام داده است.
23	اول اینکه بعد از کی‌روش هدایت تیم ملی را کس دیگری برعهده گرفت و دیگر نمی‌گویند برانکو دنبال گرفتن جای مرد پرتغالی بوده است.
24	دوم اینکه مارک ویلموتس بعد از کی‌روش نتایج بسیار بدی گرفت و تیم ملی کشورمان برای اولین بار در تاریخ دو شکست متوالی در انتخابی جام جهانی را برابر بحرین و عراق تجربه کرد.
25	حالا فضای داخل فوتبال ایران هم مهیای بازگشت برانکو به تیم ملی است.
26	دیگر امکان ندارد برانکو که شناخت کافی هم از فوتبال ایران دارد نتایجی ضعیف‌تر از مارک ویلموتس بگیرد.
27	سوم، اما تیم ایران سه بازی سخت خارج از خانه برابر بحرین، عراق و تا حدودی هنگ‌کنگ را انجام داده و حالا باید در خانه به مصاف این حریفان برود که بالطبع در استادیوم آزادی شانس بیشتری برای شکست آن‌ها خواهیم داشت.
28	مضاف بر اینکه تا شروع ادامه رقابت‌های انتخابی جام جهانی ۲۰۲۲ قطر چند ماهی فرصت باقی است و جانشین ویلموتس می‌تواند با طیب خاطر تیم مورد نظرش را پیدا کند.
29	تنها بازی خارج از خانه ایران برابر کامبوج است که ۱۴ گل از ایران خورده و از همین حالا می‌توان روی ۳ امتیاز این مسابقه هم حساب باز کرد!تیم ملی فوتبال ایران در آخرین بازی خود در دیدار نیمه‌نهایی جام ملت‌های آسیا با حساب ۳ بر صفر مقابل تیم ژاپن شکست خورد و از این رقابت‌ها کنار رفت.
30	تیم ملی آخرین بار در سال ۱۹۷۶ توانست قهرمان جام ملت‌های آسیا شود و تا شروع جام ملت‌های ۲۰۲۳ چین آرزوی قهرمانی ایران در این رقابت‌ها ۴۷ ساله خواهد شد!
31	خود برانکو هم که در سال ۲۰۰۴ با تیم ملی لایق ایران به عنوان سوم رسید می‌توانست حتی قهرمان آن مسابقات شود، اما جوانی ستار زارع و اشتباهات داوری به نفع میزبان (چین) در نیمه‌نهایی ترمز ایران را کشید.
32	حالا این مسابقات قرار است دوباره در چین برگزار شود و برانکو هم خیلی دوست دارد با تیم ملی ایران طلسم‌شکنی کرده و رؤیای ۴۷ ساله فوتبال‌دوستان کشورمان را جامه عمل بپوشاند.
