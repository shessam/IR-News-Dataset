asriran_1_data###5 تغییر پس از برگزیت: از رنگ پاسپورت تا سکه‌های 50 پنسی جدید###https://www.asriran.com/fa/news/711372/5-تغییر-پس-از-برگزیت-از-رنگ-پاسپورت-تا-سکه‌های-50-پنسی-جدید###['بین الملل']###2020-01-31 09:54:00###۷۱۱۳۷۲###['تغییرات', 'بریتانیا', 'پس از خروج', 'اتحادیه اروپا', 'پاسپورت']
5
1	بریتانیا ساعت 23 روز جمعه 31 ژانویه 2020 (11 بهمن 1398) و پس از 47 سال اتحادیه اروپا را ترک می‌‌کند و وارد دوره انتقالی 11 ماهه خواهد شد.
2	در این دوره 11 ماهه بریتانیا از قواعد اتحادیه اروپا پیروی کرده و هزینه‌های خود به اتحادیه را می‌پردازد.
3	این کشور انتظار دارد تا سال 2021 به توافقی در مورد روابط آتی با اتحادیه اروپا دست یابد.
4	منتقدان دولت فعلی زمان‌بندی برای دست‌یابی به چنین توافقی را واقع‌بینانه نمی‌دانند.
5	پس از برگزیت تقریبا بیشتر امور در این کشور مانند قبل است اما برخی موارد نیز تغییر می‌کند.
6	چهره‌های آشنایی مانند "نایجل فراژ" و "آن ویدکامب" در کنار 73 نماینده دیگر بریتانیا در پارلمان اروپا جایی نخواهند داشت.
7	زیرا از لحظه شروع برگزیت، بریتانیا تمامی نهادها و سازمان‌های سیاسی اتحادیه اروپا را ترک خواهد کرد.
8	اگرچه بریتانیا در دوره گذار، از قوانین اتحادیه اروپا پیروی خواهد کرد اما "دیوان دادگستری اروپا" همچناندر مورد اختلافات قانونی بریتانیا و اتحادیه حکم صادر خواهد کرد.
9	"بوریس جانسون" نخست‌وزیر بریتانیا دیگر بدون دعوت‌نامه، حق شرکت در نشست سران اتحادیه اروپا را ندارد.
10	وزرای بریتانیا نیز از این پس نمی‌توانند به صورت مرتب در جلسات اتحادیه شرکت کرده و در مورد قوانینی مانند "محدودیت‌های ماهی‌گیری" اعمال نظر کنند.
11	بریتانیا از این پس با قوانین نو، مذاکرات جدیدی را با کشورهای جهان در مورد خرید و فروش کالا و خدمات آغاز خواهد کرد.
12	بریتانیا تا زمان باقی ماندن در اتحادیه اروپا قادر به مذاکرات تجاری آزاد با کشورهایی مانند استرالیا و آمریکا نیست.
13	هواداران برگزیت داشتن آزادی در سیاست‌های تجاری را عامل اصلی تقویت اقتصاد بریتانیا می‌دانند.
14	همچنین بحث‌های زیادی با اتحادیه اروپا صورت خواهد گرفت.
15	توافق‌نامه‌های تجاری بریتانیا اروپا همچنان در اولویت اول قرار دارند، بنابراین پس از دوره انتقالی پرداخت هزینه‌های اضافی برای کالاها و سایر موانع تجاری لازم نیست.
16	در صورت توافق تجاری، بریتانیا تا پایان دوره انتقالی قادر به اجرای آن نخواهد بود.
17	پس از خروج بریتانیا از اتحادیه اروپا پاسپورت‌های بریتانیا تغییر خواهد کرد و پاسپورت‌های آبی جایگزین قرمزهای بورگاندی (یکی از تناژهای رنگ قرمز نزدیک به شرابی) می‌شوند.
18	در سال 1988 و به درخواست اتحادیه اروپا جلد پاسپورت‌های بریتانیا به رنگ قرمز بورگاندی درآمد.
19	"برندون لوئیس" وزیر مهاجرات در سال 2017 بازگشت به پاسپورت‌های نمادین آبی و طلایی بریتانیا را ستود.
20	این پاسپورت‌ها برای اولین بار در سال 1921 مورد استفاده قرار گرفت و تا 30 سال گذشته معتبر بود.
21	پاسپورت‌های بریتانیا به تدریج در چند ماه آینده تغییر کرده و تا اواسط سال آینده تمامی پاسپورت‌ها با رنگ آبی صادر می‌شوند.
22	پاسپورت‌های قرمز بورگاندی نیز همچنان معتبر خواهند بود.
23	حدود 3 میلیون سکه 50 پنسی (نیم پوند) در تاریخ 31 ژانویه و به مناسبت خروج بریتانیا از اتحادیه اروپا وارد بازار انگلیس‌ها می‌شود.
24	روی این سکه‌ها عبارت "صلح، سعادت و دوستی با تمام ملت‌ها" و تاریخ "31 ژانویه" ثبت شده است.
25	ضرب این سکه‌ها با واکنش‌های متفاوتی مواجه شد.
26	برخی از مخالفان برگزیت قصد دارند از پذیرش این سکه‌ها خودداری کنند.
27	بریتانیا قصد داشت سکه‌ای مشابه را در تاریخ 31 اکتبر معرفی کند.
28	اما پس از تمدید تاریخ خروج این کشور از اتحادیه اروپا، سکه‌هایی با تاریخ 31 اکتبر ذوب شده و به چرخه بازیافت رفتند.
