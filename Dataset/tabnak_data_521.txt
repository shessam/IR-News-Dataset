tabnak_data###تقویت سامانه پدافند هوایی سوریه در پی حملات رژیم صهیونیستی###https://www.tabnak.ir/fa/news/957654/تقویت-سامانه-پدافند-هوایی-سوریه-در-پی-حملات-رژیم-صهیونیستی###[]###2020-02-08 15:15:00###۹۵۷۶۵۴###['سوریه', 'اسرائیل', 'پدافند هوایی']
1
1	سفیر سوریه در چین از تقویت سامانه پدافند هوایی کشورش در پی حملات اخیر رژیم صهیونیستی به مناطقی از خاک سوریه خبر داد.
2	به گزارش ایسنا، عماد مصطفی، سفیر سوریه در چین در مصاحبه با خبرگزاری اسپوتنیک اظهار کرد: سوریه قصد دارد پدافند هوایی خود را در پی حملات هوایی مکرر اسرائیل و تاکتیک این رژیم در پنهان شدن در پشت هواپیماهای دیگر تقویت کند.
3	عماد مصطفی در این باره گفت: با توجه به رفتارهای اسرائیل، سوریه به شکل کامل در سیستم‌های پدافند موشکی خود بازنگری خواهد کرد.
4	وی افزود: سوریه از تمامی سیستم‌های پدافند هوایی خود برای محافظت از حریم هوایی کشور در مقابل تجاوزات مداوم اسرائیل استفاده می‌کند.
5	این حملات هوایی مکرر، دمشق را متقاعد به لزوم وجود و به کارگیری سامانه‌های پدافندی پیشرفته‌تر کرده است و به همین منظور گزینه‌های مقرون به صرفه برای تقویت بیشتر سیستم پدافند هوایی خود را بررسی خواهد کرد.
6	این مقام سوری در ادامه ضمن محکوم کردن پنهان شدن رژیم صهیونیستی پشت هواپیمای مسافربری و بی‌توجهی کامل به زندگی غیرنظامیان، تصریح کرد: اسرائیل از این موضوع که سوریه به شکل جدی با گروه‌های تروریستی در ادلب مقابله می‌کند، سوءاستفاده می‌کند.
7	وزارت دفاع روسیه جمعه در بیانیه‌ای تاکید کرد، رژیم صهیونیستی در عملیات‌ نظامی خود در سوریه برای اینکه عملکرد سامانه پدافند هوایی سوریه را مختل کند، از هواپیماهای مسافربری به عنوان سپری برای خود استفاده می‌کند.
