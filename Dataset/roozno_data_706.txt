roozno_data###آتلانتیک: کرونا نقطه پایانی بر رویاهای دونالد ترامپ خواهد بود###http://roozno.com//fa/news/418999/آتلانتیک-کرونا-نقطه-پایانی-بر-رویاهای-دونالد-ترامپ-خواهد-بود###[]###2020-03-18 12:37:00###۴۱۸۹۹۹###['کرونا', 'ترامپ']
1@@@2
1	پیتر ونر یکی از سیاستمداران کهنه کار جمهوری خواهان است که تاکنون در سه دولت حضور داشته.
2	او که در دولت های ریگان، بوش پدر و پسر فعالیت کرده، بر این باور است که کرونا تمام شانس های دونالد ترامپ را از بین برده و عملا باید دوران او را تمام شده دانست.
3	به گزارش روز نو ؛ پیتر ونر میگوید «با این که از همان ابتدا میدانستم ترامپ برای ریاست جمهوری مناسب نیست و از نظر هوشی، اخلاقی و روانی کمبودهای آشکاری دارد، اما حالا بعد از ورود کرونا، دیگر آمریکایی ها با چهره واقعی ترامپ آشنا شده اند ، با این که این اتفاق باید مدت ها پیش رخ می داد».
4	او نوشته: «من این موضوع را خوب ‌میدانستم، و با این که در ژانویه ۲۰۱۶ مطمئن بودم دولت ترامپ در ‌قیاس با دولت هیلاری کلینتون به سلیقه سیاسی من نزدیک تر خواهد بود، اما گفتم به رغم اینکه ‌یک عمر جمهوریخواه بوده‌ام و برای سه دولت جمهوریخواه کار ‌کرده‌ام، اما به دونالد ترامپ رای ‌نخواهم داد».
5	پیتر ونر نوشته که چهار سال پیش جمهوری خواهان از عقاید او درباره ترامپ مبهوت شده اند ، اما «توضیح دادم که ترامپ مناسب ریاست جمهوری نیست و شایستگی هوشی و اخلاقی و حتی روانی این سمت را ندارد.
6	این مسایل برای یک رئیس جمهور اهمیت فراوانی دارد، چرا که گاهی در دوران ریاست جمهوری یک نفر بحران های عجیب و غیرمنتظره‌ای پیش می آید و در آن مواقع است که بهره هوشی، ظرفیت اخلاقی و توان رهبری او اولویت اول میشود».
7	ونر‌ در ادامه به کمبودهای ترامپ اشاره میکند که در این چهار سال برطرف نشده اند و قرار هم نبوده که برطرف شوند: « من همان چهار سال پیش هم گفتم که هیچ کدام از کاندیداهای اصلی ریاست جمهوری آمریکا حداقل در چند دهه اخیر به اندازه ترامپ به علم و حتی واقعیت بی توجه نبوده‌اند و مشکل بزرگ این است که او اشتیاق و تمایلی هم برای رفع این معضل ندارد و نمیخواهد با علم و دانش و واقعیت آشنا شود.
8	او ترکیبی است از جهل و نادانی، دمدمی مزاجی و بی‌ثباتی عاطفی، بی ادبی و بدزبانی، پوپولیسم و البته غرور و خودپسندی، و تاریخ ثابت کرده که آسیب های چنین رئیس جمهوری بسیار بدتر و بیشتر از یک ریاست جمهوری ناتوان خواهد بود، و این شخص می‌تواند فاجعه ملی به بار آورد».
9	پیتر ونر در سطور بعدی با اشاره به این که «حالا آن بحرانی که ازش میترسیدیم، در قالب بیماری کرونا از راه رسیده است» می گوید که «در این وضعیت بحرانی تصور ترامپ به عنوان فرمانده نیروهای مسلح آمریکا لرزه بر پیکر انسان می‌افکند، و می بینیم این لرزه ها غیر منطقی هم نیست و در این زمان محدود که از ورود کرونا گذشته، کمتر رئیس جمهوری به اندازه دونالد ترامپ تحت الشعاع ویروس کرونا قرار گرفته است».
10	سیاستمدار جمهوری خواه میگوید «با این که ترامپ مسئول این ویروس نیست و حتی اگر بهترین تصمیمات را هم می گرفت، باز هم ورود این ویروس به خاک آمریکا ناگزیر بود (و حتی برخی تصمیماتش مانند ممنوعیت سفر نیز عاقلانه بوده) و بنابراین مقصر دانستنش برای ورود این بیماری غیرمنصفانه می تواند باشد،اما در نگاهی عمیق تر می بینیم که اشتباهات مرگبار و هزینه دار او و دولتش و مخصوصا تصمیم اشتباه انجام آزمایش تشخیص کرونا تنها برای شمار محدودی از مردم، و به خصوص عدم صدور مجوز برای انجام این آزمایش در خارج از “مرکز کنترل بیماری ها” از دلایل اصلی بحرانی تر اوضاع هستند».
11	و میرسیم به انتقادات اصلی پیتر ونر درباره تبعات تصمیمات اشتباه ترامپ و دولتش که رسانه های پرشماری آنها را نقل کرده اند: «هفته‌های زیادی برای اتخاذ تصمیم و انجام اقدامات لازم از دست رفته، و در حالی که کرونا در سکوت داشت پخش می شد، ما با یک احساس امنیت دروغین عملا هیچ کاری برای جلوگیری از شیوع ویروس انجام ندادیم».
12	ونر برای توضیح این کم کاری به سخنان جرمی کنیندیک، مسئول واکنش بین المللی به بیماری ابولا در دولت أوباما استناد می کند که به واشنگتن پست گفته «دولت ترامپ با واکنش بد و مدیریت پرآشوبش زمان واکنش مناسب در قبال کرونا را از دست داده، و قابل سرزنش تر از این فرصت سوزی، این است که اهمیت و بزرگی‌ این موضوع را قبول ندارد».
13	در این زمینه صحبت های دکتر انتونی فاچی، مدیر مرکز آلرژی و بیماری‌های عفونی‌ آمریکا نیز از سوی پیتر ونر در تاکید بر اشتباهات ترامپ نقل شده است که گفته «در آمریکا هنوز آزمایش‌های پزشکی‌ لازم انجام نشده، و باید پذیرفت که سیستم بهداشتی ما در حال شکست خوردن است».
14	این در حالی است که سازمان بهداشت جهانی‌ آزمایش‌های عملی‌ را به آمریکا پیشنهاد کرده بود، ولی‌ دولت ترامپ نپذیرفت.
15	ترامپ حتی هشدار‌ها را نیز جدی نگرفت و در برابر هشدار غیر قابل اجتناب بودن شیوع کرونا توسط “مرکز کنترل بیماری ها” عصبانی‌ شد.
16	حالا هم در شرایطی که کمبود دارو و لوازم پزشکی و تسهیل کننده تنفسی داریم و بیمارستان‌های ما ظرفیت و آمادگی پذیرش بیماران زیاد را ندارند، اما باز هم این کمبودها در قیاس با دروغ‌ها و ادعا‌های غلط ترامپ هیچ است.
17	او در این روزها تنها و تنها دروغ گفته و واقعیت را انکار کرده است، تنها به این دلیل که نمی خواهد اثرات اقتصادی و سیاسی شیوع بیماری را گردن نهد.
18	در ادامه به برخی از دروغ های ترامپ اشاره شده است: « ترامپ گفت کرونا در آمریکا مهار شده، در حالیکه در حال شیوع بود.
19	گفت مدرها را بر روی آن بسته ایم، که نبسته بود، گفت کرونا ناپدید خواهد شد که نشد، گفت واکسن کرونا تا چند ماه آماده خواهد شد، که حداقل یک سال طول می کشد.
20	ترامپ حتی در مورد زمان ورود کرونا هم به دروغ گفت که کرونا سه هفته پیش وارد آمریکا شده، در حالیکه حداقل شش هفته از ورود کرونا به آمریکا می گذشت.
21	او حتی درباره بیماری در ایتاایا هم دروغ گفت و ادعا کرد که بیماری در ایتالیا در حال بهبود است، و تازه بعد از آن آمار عجیب و غریب مرگ و میر را شاهد.
22	بودیم».
23	و در نهایت نتیجه گیری جمهوری خواهی که میخواهد دموکرات ها در انتخابات آتی پیروز شوند: «دونالد ترامپ آن چنان به دروغ گویی عادت دارد که حتی در مواردی که صداقت به سود او باشد توانایی این کار را ندارد.
24	اما حالا دیگر مجبور است این موضوع را بپذیرد که ریاست جمهوری او به پایان رسیده است.
