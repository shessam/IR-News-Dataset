asriran_1_data###اولین "کرونا"یی دنیا شناسایی شد###https://www.asriran.com/fa/news/718785/اولین-کرونایی-دنیا-شناسایی-شد###['اجتماعی ']###2020-03-15 09:31:00###۷۱۸۷۸۵###['کروناویروس', 'بیمار صفر', 'چین']
9
1	مقامات چین اعلام کردند، یک مرد چینی از استان «هوبئی» این کشور که مرکز اولیه شیوع کروناویروس بود، «بیمار صفر» کووید۱۹ بوده است.
2	به گزارش ایسنا، داده‌های دولت چین حاکی از آن است که یک مرد ۵۵ ساله که هویت او فاش نشده در تاریخ ۱۷ نوامبر، حدود یک ماه پیش از شیوع کروناویروس به آن مبتلا شده است.
3	بیمار صفر به نخستین انسان بیماری گفته می‌شود که به بیماری ویروسی یا میکروبی خاصی آلوده شده باشد.
4	شناسایی این شخص از این لحاظ مهم است که می‌تواند اطلاعات مفیدی دربارهٔ شیوه، مکان و دلیل انتقال عامل بیماری به انسان در اختیار بگذارد.
5	دولت چین ۲۶۶ مورد ابتلای به کروناویروس جدید را در سال ۲۰۱۹ میلادی شناسایی و تأیید کرد.
6	با این حال از اواخر دسامبر بود که مقامات این کشور متوجه شدند با نوعی جدید از ویروس سر و کار دارند.
7	پیش از آن که یک پزشک از استان هوبئی در تاریخ ۲۷ دسامبر به مقامات در مورد بروز این ویروس جدید هشدار دهد.
8	تا آخر سال ۲۰۱۹ میلادی شمار مبتلایان به کروناویروس جدید که هم‌اکنون حدود ۶۰۰۰ نفر را در سراسر جهان قربانی کرده، به بیش از ۱۸۰ نفر رسید.
9	هویت مردی که احتمالاً بیمار صفر کووید۱۹ در جهان است، هنوز به طور علنی فاش نشده است.
10	تصور می‌شود این عفونت در بازار مواد غذایی ووهان از یک حیوان که احتمالاً خفاش بوده به این فرد منتقل شده باشد.
11	شهر ووهان واقع در استان هوبئی چین نخستین جایی بود که کروناویروس جدید در آن شیوع یافت و این ویروس اکنون با شیوع در سراسر جهان به عنوان یک «همه‌گیری جهانی» شناخته شده است.
12	در حال حاضر بیش از ۱۵۵ هزار نفر در سراسر جهان به کووید۱۹ مبتلا شده‌اند که از این تعداد بیش از ۷۴ هزار نفر بهبود یافته و نزدیک به ۶۰۰۰ نفر نیز جان باخته‌اند.
13	ماه گذشته برخی شواهد علمی نشان داد که این ویروس احتمالاً از خفاش منشأ گرفته و نوعی دیگر از ویروس سارس است که در سال‌های ۲۰۰۲ تا ۲۰۰۳ میلادی شیوع یافته و ۷۷۴ نفر را قربانی کرد.
14	یافته‌های مطالعات جدید نیز شواهد قبلی را تایید کرده و نشان می‌دهد کروناویروس جدید نیز نوعی از ویروس مشابه سارس است که البته شیوع آن بسیار راحت‌تر صورت می‌گیرد.
15	بنا بر گزارش روزنامه سان، متخصصان ادعا کرده‌اند که احتمالاً بیش از ۶۰ درصد از جمعیت جهان به این ویروس مبتلا خواهند شد و از میان شمار مبتلایان یک درصد جان خود را از دست خواهند داد.
