asriran_1_data###کالدرون نیاید یک جنجال است بیاید هزار جنجال!###https://www.asriran.com/fa/news/707784/کالدرون-نیاید-یک-جنجال-است-بیاید-هزار-جنجال###['ورزشی']###2020-01-08 12:46:00###۷۰۷۷۸۴###['کالدرون', 'پرسپولیس']
22@@@23@@@24
1	سرمربی آرژانتینی تیم فوتبال پرسپولیس قبل از ترک تهران وعده داده بود روز ۸ ژانویه یعنی چهارشنبه در اردوی قطر به جمع سرخپوشان اضافه شود و اردو را زیر نظر بگیرد اما هنوز در خصوص بازگشت این مربی حرفه ای و جنجالی حاشیه های فراوانی به گوش می‌رسد.
2	به گزارش خبرآنلاین، پرسپولیسی‌ها اعتقاد دارند کالدرون یک مربی مسئولیت پذیر است که قطعاً خود را به اردو می رساند و دوباره کار را در کنار سایر بازیکنان و اعضای تیم ادامه خواهد داد.
3	محمد حسن انصاری فرد در آخرین مصاحبه خود با ابراز رضایت از عملکرد هفته های اخیر این مربی و همچنین تمجید از صبوری او، در خصوص احتمال بازگشتش به ایران گفت: «تا جایی که او را می شناسم کالدرون برمی‌گردد و در پرسپولیس کارش را دنبال خواهد کرد زیرا این مربی با باشگاه قرارداد دارد و به این زودی و بدون هیچ بهانه ای زیر قول و قرارشان نمی‌زند.
4	ما مطمئنیم که او برمی‌گردد و کارش را نیمه کاره نمی گذارد.
5	البته باشگاه هم به تعهداتی که به این مربی داشت، عمل نکرده اما نیاز به زمان داریم تا بتوانیم پولش را پرداخت کنیم.
6	اگر به ما زمان بدهد، پول خودش و سایر بازیکنان را می پردازیم و غیره.
7	» با این حال سایر اعضای هیئت مدیره چنین موضوعی را قبول ندارند.
8	آنها می گویند احتمال بازگشت کالدرون بسیار کم است.
9	پشت پرده ماجرای اختلاف کالدرون با انصاری‌فرد و سایر ارکان مدیریتی باشگاه فقط وضعیت مالی نیست.
10	کالدرون از باشگاه خواسته بود طلب خودش و دستیارانش را بدهند، پول بلیت برگشتش را پرداخت کنند، طلب بازیکنان به حساب شان واریز شود، ۴ مدیر باشگاه و ۴ نفر دیگر از پرسپولیس بروند و فعالیت های سپهر حیدری و مهرداد میناوند به عنوان پیشکسوتانی که همواره از کالدرون انتقادات سرسختانه داشتند و باعث ایجاد جو روانی بدی علیه این مربی آرژانتین شدند نیز منتفی شود.
11	او در جلسه نهایی باید هیات مدیره موضوع را مطرح کرد و تمام این موارد را با ذکر دلیل، توضیح داد.
12	حتی این را هم گفت که بعضی ها باشگاه برای یک لحظه هم دست از خبرچینی برنمی دارند و آنها باید همگی با هم بروند!اعضای هیات مدیره باشگاه می گویند عملکرد انصاری فرد باعث عصبانیت بیشتر این مربی شده است.
13	اگر انصاری فرد در دادن پست به منتقدان او ملاحظات بیشتری را مدنظر قرار می داد، شرایط متفاوت می شد و هرگز کار به اینجا نمی کشید.
14	یکی از آنها نیز در این خصوص گفته بود: «هدف اصلی کالدرون، فشار گذاشتن روی انصاری فرد است تا باعث اخراج او درست مثل ایرج عرب شود.
15	قطعا مدیر بعدی با خودش پول می آورد و تغییرات در داخل تیم و باشگاه به خواسته سرمربی انجام می گیرد.
16	»به هر حال آنها انتظار دارند که کالدرون برگردد و به کارش ادامه دهد.
17	اگر او به ایران برگردد انتظار دارد که تغییرات در باشگاه صورت گیرد و پیشکسوتان یاد شده از تیم بروند و تمام مشکلات از جمله مسائل مالی حل و فصل شود.
18	از طرف دیگر وکیل این مربی در جلسه با هیات مدیره گفته بود کالدرون معتقد است وقتی پولش را نگرفته، بازگشتی هم وجود ندارد.
19	اگر به ایران برنگردد، پیش بینی می شود هواداران بابت از دست دادن دومین مربی موفق خارجی خود بعد از برانکو ایوانکوویچ علیه باشگاه اعتراضات گسترده ای داشته باشند.
20	اتفاقاتی که برای استراماچونی و استقلالی‌ها هم رخ داد و تبعات آن هنوز ادامه دارد.
21	احتمال دارد همان مسائل برای پرسپولیسی‌ها رقم بخورد.
22	اگر برگردد نیز دست از سر مدیران باشگاه برنمی دارد و مطمئنا مصاحبه های تندی علیه انصاری فرد و سایر ارکان مدیریتی باشگاه انجام می دهد.
23	او حالا دیگر قدرت خود را متوجه شده و می داند با بهترین مدل حمایت از سوی هواداران مواجه است.
24	حالا بهترین زمان برای مصاحبه و رفتار علیه باشگاه را در اختیار دارد.
25	تیمش 7 بازی پشت سر هم برده و قهرمان نیم فصل شده و احتمال دارد در جمع مدعیان قهرمانی تا پایان فصل باقی بماند.
26	در این وضعیت، هواداران بدون تردید مدیریت باشگاه را مقصر اتفاقات اخیر می دانند و هر کسی مربی تیم شود، تحت فشار قرار می گیرد.
27	کالدرون بعد از تجربه مارک ویلموتس و استراماچونی، بازی را یاد گرفته است!
