tabnak_data###دموکرات‌ها اتهام سوءاستفاده از قدرت علیه ترامپ را تشریح کردند###https://www.tabnak.ir/fa/news/954125/دموکرات‌ها-اتهام-سوءاستفاده-از-قدرت-علیه-ترامپ-را-تشریح-کردند###[]###2020-01-24 16:06:00###۹۵۴۱۲۵###['ترامپ', 'دموکرات ها', 'آمریکا']
1
1	در سومین روز از محاکمه استیضاح دونالد ترامپ، دموکرات‌ها درحال تشریح استدلال خود علیه رئیس جمهور آمریکا در زمینه اتهام سوءاستفاده از قدرت بوده‌اند.
2	به گزارش ایسنا، دموکرات‌ها می‌گویند که دونالد ترامپ باید به خاطر تلاش برای جلب کمک انتخاباتی از اوکراین برکنار شود.
3	جری نادلر، از اعضای ارشد حزب دموکرات گفت که سوءاستفاده ادعایی ترامپ از قدرت "کل نظام دموکراتیک آمریکا" را تهدید می‌کند.
4	ترامپ در طرح استیضاحی که دموکرات‌ها در ماه دسامبر تصویب کردند همچنین به کارشکنی در فعالیت کنگره متهم شده است.
5	او هر دو اتهام را رد می کند.
6	به گزارش بی.
7	بی.
8	سی نادلر و سایر اعضای دموکرات مجلس نمایندگان که در محاکمه استیضاح به عنوان دادستان این پرونده انتخاب شده‌اند، طی سه روز مجموعا ۲۴ ساعت وقت دارند استدلال خود علیه ترامپ را مطرح کنند.
9	استدلال‌های شفاهی روز چهارشنبه شروع شد، زمانی که آدام شف از حزب دموکرات، بر عملکرد ترامپ مقابل اوکراین تمرکز کرد.
10	انتظار می‌رود تیم مدافعان ترامپ پاسخ خود به این دلایل را روز شنبه شروع کند.
11	برای برکناری رئیس جمهور دو سوم سنا باید به آن رای دهند.
12	هرچند هیچ یک از ۵۳ سناتور جمهوری خواه نگفته‌اند که علیه ترامپ رای خواهند داد، شمار کوچکی از آنها برای تجدید نظر احتمالی در موضع خود زیر نظر هستند.
13	از جمله این سناتورها میت رامنی است که روز پنجشنبه پیش از ورود به سنا گفت که به سوالات درباره فرآیند جاری پاسخ نخواهد داد.
14	رامنی یکی از سه سناتور جمهوری خواه است که گفته‌اند از احضار شاهدان و شواهد در جریان محاکمه حمایت می‌کنند؛ موضوعی که دموکرات‌ها برای آن فشار می‌آورند.
15	شف و شش مدیر دیگر استیضاح از مجلس نمایندگان بر این ادعا انگشت گذاشته‌اند که ترامپ اعطای کمک نظامی و دعوت از رهبر اوکراین به کاخ سفید را معلق گذاشته بود تا این کشور را برای تحقیق درباره جو بایدن، رقیب بالقوه ترامپ در انتخابات، تحت فشار قرار دهد.
16	شف گفت: "رئیس جمهور ترامپ خواستار مداخله خارجی در انتخابات دموکراتیک ما، از قدرت خود سوءاستفاده کرد تا از خارج برای افزایش شانس پیروزی در انتخابات کمک بگیرد.
17	اگر این قابل استیضاح نباشد، پس هیچ چیز دیگر قابل استیضاح نیست.
18	"فرآیند محاکمه در سنا تاکنون جنجالی بوده است.
19	بعد از بگو مگویی تند در ساعات نخست چهارشنبه، جان رابرتس، رئیس دیوان عالی که ریاست جلسات محاکمه را به عهده دارد، نمایندگان دو طرف را سرزنش کرد.
20	او گفت: "کسانی که در سنا سخنرانی می‌کنند نباید فراموش کنند کجا هستند.
21	"با این حال در نشانه‌ای از حسن همکاری، سناتور جمهوری خواه لیندسی گراهام که از مدافعان سرسخت ترامپ است، روز چهارشنبه عملکرد "خوب" شف از حزب مخالف را به او تبریک گفت.
