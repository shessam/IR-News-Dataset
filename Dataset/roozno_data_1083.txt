roozno_data###اولین تقابل احمدی‌نژادی‌ها با قالیباف###http://roozno.com//fa/news/428578/اولین-تقابل-احمدی‌نژادی‌ها-با-قالیباف###[]###2020-05-27 09:36:00###۴۲۸۵۷۸###['احمدی نژای ها', 'قالیباف']
1@@@2@@@3@@@4@@@5
1	بالاخره صبح چهارشنبه از مجلس يازدهم رونمايي مي‌شود و اصولگرايان رسما به مدت 4 سال کليددار بهارستان خواهند بود.
2	اين در حالي است که همه چيز تحت‌الشعاع رقابت ميان محمدباقر قاليباف و حميدرضا حاجي‌بابايي براي تصاحب کرسي رياست است.
3	گرچه سيدمصطفي آقاميرسليم نيز نامزد تصاحب اين پست محسوب مي‌شود.
4	به هر صورت چهارشنبه زنگ آغاز مجلس يازدهم نواخته خواهد شد و با استقرار هيات رئيسه سني جلسه آغاز خواهد شد.
5	اسد‌اغیره عباسي سخنگوي هيات رئيسه مجلس دهم مي‌گويد: «مدعوين به‌دليل رعايت پروتکل‌هاي وزارت بهداشت محدود هستند و افرادي نظير رؤساي قواي سه‌گانه، رؤساي مجالس گذشته تاکنون و دبير شوراي نگهبان حضور خواهند داشت».
6	رقابت قاليباف حاجي‌باباييبه گزارش روز نو :از چهارشنبه پاياني مجلس دهم تا چهارشنبه آغازين مجلس يازدهم يک هفته فاصله کافي بود تا خانه ملت خود را براي مستاجرين جديدي که قرار است به مدت 4سال در بهارستان سکني گزينند آماده کند.
7	با اين حال هر چه مجلس دهم در فضايي آرام کار خود در 7 خرداد 95 را آغاز کرد اما مجلس يازدهمي‌ها با انواع حواشي مختلف مواجه بوده و هستند.
8	از مساله کرونا و تاثيرات آن بر جامعه گرفته تا ماجراي انتخاب هيات رئيسه و رئيس مجلس هر کدام به‌نحوي بر مجلس يازدهم و عملکردش پيش از آغاز تاثير گذاشته است.
9	از همين رو پس از آنکه طي هفته گذشته سيدشمس‌الدين حسيني و علي نيکزاد از نامزدي رياست مجلس انصراف دادند، کانديداهاي باقي مانده يعني محمدباقر قاليباف، حميدرضا حاجي‌بابايي و سيدمصطفي ميرسليم براي تصاحب کرسي رئيس به تکاپو افتاده‌اند.
10	به همين جهت روز گذشته قاليباف و حاجي‌بابايي جلسات جداگانه‌اي با حاميان خود داشتند و به تبيين برنامه‌ها و مواضع خود پرداختند.
11	قاليباف منتخب نخست مردم تهران در نشست هم‌افزايي براي مجلس قوي، کارآمد و انقلابي که با حضور قريب به 200 نفر برگزار شد، با بيان اينکه شرايط کشور ما شرايطي است که بايد تحول صورت گيرد، گفت: «داشتن مجلس قوي، کارآمد و انقلابي نيازمند اين است که در وهله نخست در درون خود مجلس اين تحول به دست يکايک ما صورت بگيرد اين کار يک فرد، گروه نيست بلکه به تک‌تک هم نيازمندي وجود دارد.
12	» در طرف ديگر حاجي‌بابايي نيز در جلسه‌اي تحت عنوان مجلس تراز انقلاب اسلامي با جمع ديگري از نمايندگان در مسجد امام صادق برگزار کرد که عدد نمايندگان حاضر در اين نشست بين 47 نفر اعلام شد.
13	نمايندگاني که عمدتا جزء وزيران و مديران دولت احمدي‌نژاد بودند و بخشي از چهره‌هاي نزديک به جبهه پايداري هم در بين آنها ديده مي‌شد.
14	اظهارات علي نيکزاد نماينده نزديک به احمدي‌نژاد مبني بر اينکه «ما با حضور آقاي حاجي‌بابايي در يک کشتي هستيم» نشان داد که جبهه پايداري و احمدي‌نژادي‌ها در جبهه حاجي‌بابايي خواهند بود.
15	آنچه مسلم است حضور چهره‌هايي از جريان‌هاي مختلف از اصولگرايان گرفته تا اصلاح‌طلبان، چهره‌هاي نزديک به لاريجاني و نمايندگان مستقل در نشست قاليباف احتمال رياست وي را بالا‌تر برده است.
16	قاليباف رئيس مجلس استيک منتخب تهران درخصوص انتخاب هيات رئيسه و رئيس در مجلس يازدهم اظهار داشت: تفکر شوراي ائتلاف در سراسر کشور اکثريت را آورده و اين تفکر با اقتدار رئيس، هيات رئيسه و روساي کميسيون‌هاي مجلس را انتخاب مي‌کند.
17	عزت‌اغیره اکبري تالار پشتي به «آرمان ملي» گفت: من قبلا در مصاحبه‌اي گفته بودم که آقاي قاليباف رئيس مجلس مي‌شود.
18	اگر وحدت نباشد، اختلاف نظر رخ دهد و يکديگر را اذيت کنيم فايده‌اي ندارد و ملت نيز اين را نمي‌خواهد.
19	اکنون معدل خواسته ملت کار و خدمت است.
20	وي افزود: اميدوارم مجلس دور از هر مساله حاشيه‌اي کمر همت ببندد و به مردم خدمت کند.
21	دعواهاي بي‌‌‌حاصل براي مردم صنعت، توليد، کار و معيشت نمي‌شود.
22	منتخب تهران بيان کرد: اين مجلس انقلابي و کارآمد گوش به فرمان آدم‌هايي که مردم عملکردشان را مي‌دانند نيست.
23	برخي شعارهايي مي‌دهند که در آن صداقت و طهارت نيست و مي‌خواهند دعوا راه بيندازند که بايد پرهيز کنيم.
24	وي عنوان کرد: تخريب آقاي قاليباف ضد وحدت و دور از اخلاق است.
25	اکبري با اشاره به تشکيل جلسه حاجي‌بابايي با حاميانش تصريح کرد: من معتقدم آقاي حاجي‌بابايي نيز در حمايت از آقاي قاليباف برآيد تا منسجم باشيم و مردم خروجي خدمت برجسته را لمس کنند.
26	ترکيب هيات رئيسه سني مشخص شدسخنگوي هيات رئيسه مجلس دهم درباره برگزاري مراسم افتتاحيه يازدهمين دوره مجلس اظهار داشت: مراسم افتتاحيه يازدهمين دوره مجلس صبح چهارشنبه هفتم خرداد رأس ساعت 8 صبح آغاز خواهد شد.
27	اسد‌اغیره عباسي گفت: طبق آيين‌نامه داخلي مجلس ماده 10، هيات رئيسه سني انتخاب مي‌شود و گزارشات معاون اجرايي رئيس مجلس و وزير کشور درباره برگزاري يازدهمين دوره انتخابات مجلس قرائت خواهد شد.
28	وي افزود: سپس طبق ماده يازده آيين‌نامه مجلس مراسم تحليف صورت مي‌گيرد و پس از آن پيام مقام معظم رهبري توسط رئيس دفترشان حجت‌الاسلام گلپايگاني قرائت خواهد شد.
29	نماينده رودسر در مجلس دهم ادامه داد: پس از خوانده شدن پيام رهبر انقلاب، آقاي روحاني رئيس‌جمهور هم در اين مراسم سخنراني خواهند کرد.
30	به گفته عباسي مدعوين به‌دليل رعايت پروتکل‌هاي وزارت بهداشت محدود هستند و افرادي نظير رؤساي قواي سه‌گانه، رؤساي مجالس گذشته تاکنون و دبير شوراي نگهبان حضور خواهند داشت.
31	سخنگوي هيات رئيسه مجلس دهم بيان کرد: قرار بر اين بود که پس از مراسم تحليف منتخبان مجلس يازدهم با حضور در حرم حضرت امام با بنيان‌گذار انقلاب تجديد بيعتي داشته باشند که باتوجه به شرايط موجود اين برنامه لغو و منتخبان با حضور بر سر مزار شهداي گمنام به اين عزيزان اداي احترام خواهند کرد.
32	عباسي تصريح کرد: چهارشنبه قرعه‌کشي شعب 15گانه انجام خواهد شد، دستور جلسات آينده نيز مشخص مي‌شود و هيات رئيسه سني تا انتخاب هيات رئيسه اجلاسيه سال اول کارش را ادامه خواهد داد.
33	همچنين غلامرضا نوري معاون اجرايي مجلس نيز با اشاره به هيات رئيسه سني بيان کرد: بر اساس مدارک واصله آقاي تقوي منتخب تهران رئيس هيات رئيسه سني، آقاي ميرسليم نايب رئيس هيات رئيسه سني، آقاي نجابت منتخب شيراز به‌عنوان جوان‌ترين منتخب دبير هيات رئيسه سني و آقاي فتحي منتخب استان کردستان به‌عنوان جوان‌ترين منتخب دبير دوم هيات رئيسه سني خواهند شد که اين ترکيب فردا صبح در محل هيات رئيسه مستقر خواهند شد و جلسه را اداره مي‌کنند.
