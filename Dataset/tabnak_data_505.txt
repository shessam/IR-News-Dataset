tabnak_data###تصویر منبع احتمالیِ شیوع کروناویروس###https://www.tabnak.ir/fa/news/957590/تصویر-منبع-احتمالیِ-شیوع-کروناویروس###['صفحه نخست', 'فیلم و عکس']###2020-02-08 12:11:00###۹۵۷۵۹۰###['کروناویروس', 'ویروس کرونا', 'کرونا', 'مورچه خوار', 'پانگولین\u200cها']
6
1	نتایج مطالعات و آزمایشات تازه پزشکی نشان می‌دهد که پانگولین‌ها (گونه‌ای پستاندار فلس‌دار) می‌توانند منبعی بالقوه برای شیوع کروناویروس باشند.
2	کارشناسان سلامت می‌گویند: منشا اصلی کروناویروس جدید، هستند، اما احتمالا این ویروس از طریق یک میزبان، که یک گونه جانوری دیگر است به انسان‌ها منتقل می‌شود.
3	به گفته متخصصان، کروناویروس کشنده‌ای که اخیرا در چین شیوع گسترده داشته ممکن است از خفاش‌ها و سپس از طریق قاچاق غیرقانونی پانگولین‌ها به انسان منتقل شود.
4	پانگولین‌ها تنها گونه‌های پستاندار فلس‌دار هستند که در برخی کشور‌های آسیایی کاربرد خوراکی و دارویی دارند.
5	این حیوانات به میزان بالایی در کشور‌های آسیایی قاچاق می‌شوند و این درحالیست که طبق قوانین بین‌المللی شکار آن‌ها غیرقانونی است.
6	متخصصان در بررسی‌های اخیر خود مشاهده کردند که توالی ژنوم‌های گونه جدید کروناویروس گرفته شده از پانگولین‌ها ۹۹ درصد با موارد مشاهده شده در افراد مبتلا به کروناویروس شباهت دارد.
7	به گفته آن‌ها بررسی‌ها حاکی از آن است که پانگولین‌ها می‌توانند منبعی بالقوه برای شیوع کروناویروس باشند.
8	به گزارش اسکای نیوز، هرچند متخصصان دانشگاه هنگ‌کنگ اظهار داشتند هنوز نمی‌توان به طور قطع نقش پانگولین‌ها را در انتقال کروناویروس تایید کرد.
