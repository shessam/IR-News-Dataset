roozno_data###وزیر بهداشت: من پریروز که به مشهد به دستور رئیس جمهور مشرف شدم در رفت و برگشت با صحنه های غم انگیزی مواجه شدم / متاسفانه ما در دقیقه 90 از کرونا گل خواهیم خورد چون هم برخی مسئولین و هم مردم کرونا را تمام شده میدانند###http://roozno.com//fa/news/429483/وزیر-بهداشت-من-پریروز-که-به-مشهد-به-دستور-رئیس-جمهور-مشرف-شدم-در-رفت-و-برگشت-با-صحنه-های-غم-انگیزی-مواجه-شدم-متاسفانه-ما-در-دقیقه-90-از-کرونا-گل-خواهیم-خورد-چون-هم-برخی-مسئولین-و-هم-مردم-کرونا-را-تمام-شده-میدانند###[]###2020-06-01 14:12:00###۴۲۹۴۸۳###['وزیربهداشت', 'کرونا', 'مشهد']
1@@@2@@@3
1	سعید نمکی وزیر بهداشت گفت: من پریروز که به مشهد مشرف شدم در رفت و برگشت با صحنه های غم انگیزی مواجه شدم، متاسفانه ما در دقیقه ۹۰ از کرونا گل خواهیم خورد چون هم برخی مسئولین و هم مردم کرونا را تمام شده میدانند.
2	نمکی تاکید کرد: مردم به ما رحم کنید، بیایید به خودمان رحم کنیم، مسئولان دولتی هم خسته می شوند.
3	اگر غفلت کنیم شرایط به عقب بر می گردد.
4	وزیر بهداشت می گوید عده ای فکر می کنند کرونا تمام شده است.
5	به گزارش روز نو : نمکی افزود: من پریروز که به مشهد به دستور رئیس جمهور مشرف شدم در رفت و برگشت با صحنه های غم انگیزی مواجه شدم، در هواپیمایی سوار شدم که مسافران بدون فاصله کنار هم نشسته بودند و با وجود تامین ماسک اما عده ای به علت گرمای هوا در آن فضایی که دم کرده بود ماسک را برداشته بودند و کسی هم از مسافرانی که از سرزمین های مختلف آمده بدند تست نمی گیرد و این من را به عنوان وزیر و همکارانم با توجه به سختی هایی که برای مهار این ویروس کشیدیم آزرد.
6	وی گفت: در بسیاری جاها به خصوص در وسایل حمل و نقل عمومی مردم بدون اینکه تست داده باشند در کنار هم هستند و اصول بهداشتی را رعایت نمی کنند و اگر این وضعیت ادامه پیدا کند دستاوردی را که بعد از سه ماه خون دل در مهار کرونا به دست آورده ایم از بین می رود.
7	این رفتارهایی که در بین مردم می بینم مانند شلاقی است که به روح و روان من وارد می شود، نه به خاطر اینکه افزایش کرونا ممکن است باعث مواخده وزارت بهداشت بشود، بلکه به خاطر اینکه از بین رفتن جان هر نفر برای ما ناراحت کننده است.
8	وزیر بهداشت افزود: مردم نشان دادند به دولت اعتماد دارند و به توصیه ها عمل می کنند اما کوچکترین غفلت می تواند تمام موفقیت ها را از بین ببرد و آبروی ما را در عرصه بین المللی خدشه دار کند، اگر غفلت کنیم دقیقه ۹۰ از ویروس کرونا گل می خوریم، عادی شدن وضعیت خطرناک است، حتی در برخی دستگاههای دولتی برخی به غلط تصور می کنند خطر کرونا تمام شده و همه چیز عادی شده است.
9	این طور نیست، کرونا تمام نشده و هر لحظه ممکن است با یک خطر جدید و یک پیک جدید این بیماری مواجه شویم.
10	نمکی گفت: عده ای به غلط تصور می کنند با فصل گرما خطر کرونا کم شده و خطر این بیماری تمام شده است.
11	اصلا این طور نیست، ویروس کرونا ضعیف نشده است.
12	این تصور شاید به خاطر مقایسه ویروس جدید کرونا با اجداد آن مثل مرس و سارس باشد اما این ویروس جدید به هیچ وجه شبیه اجدادش نیست.
13	وی افزود: در خوزستان و بسیاری از استانهای گرم و در استانهایی مثل کرمانشاه، هرمزگان و سیستان و بلوجستان اکنون شاهد بازگشت و افزایش موارد این بیماری هستیم، این وضعیت در بقیه استانها هم می تواند رخ بدهد در استانی مثل خوزستان با اینکه بارها تاکید کردیم عروسی نگیرید زیرا بعدش باید لباس عزا بپوشید اما کسی گوش نکرد؛ زنگ خطر را نشنیدند و آمار فوتی بالا رفت.
14	ویروس کرونا قوی تر شده استوی ادامه داد: ویروس کرونا نه تنها ضعیف تر نشده است بلکه این ویروس چموش خطرناک تر هم شده است.
15	هفته گذشته مواردی از فوت بیمارانی را داشتیم که با ۳۲ سال یا ۴۲ سال بدون هیچ بیماری زمینه به علت ابتلا به کرونا جان باختند.
16	هر مرگ این بیماری مثل خنجری است که از پشت به قلب من می خورد.
17	نمکی گفت: همکاران من و معاونان وزارت بهداشت شبانه روز در تلاش هستند و هر روز به یک استان سفر می کنند تا این اپیدمی مهار شود اما ما گرفتار مسائل بومی و رفتارهایی هستیم که می تواند به بازگشت پیک این بیماری منجر شود.
18	وی افزود: مردم به ما رحم کنید، بیایید به خودمان رحم کنیم، مسئولان دولتی هم خسته می شوند.
19	اگر غفلت کنیم شرایط به عقب بر می گردد.
