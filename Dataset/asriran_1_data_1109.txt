asriran_1_data###کرونا جان ۶۳ نفر دیگر را در ایران گرفت / خوزستان همچنان قرمز###https://www.asriran.com/fa/news/731799/کرونا-جان-۶۳-نفر-دیگر-را-در-ایران-گرفت-خوزستان-همچنان-قرمز###['اجتماعی ']###2020-06-05 14:45:00###۷۳۱۷۹۹###['وزارت بهداشت', 'ایران', 'ایران']
12
1	آمار جدید مربوط به کرونا در ایران منتشر شد.
2	به گزارش عصرایران، آمار جدید به این شرح است:مبتلایان جدید: ۲۸۸۶ نفرکل مبتلایان: ۱۶۷ هزار و ۱۵۶ نفرفوتی های جدید: ۶۳ نفرکل جان باختگان: ۸ هزار و ۱۳۴ نفرسخنگوی وزارت بهداشت گفت: تاکنون ۱۶۷ هزار و ۱۵۶ نفر به طور قطعی به ویروس کرونا مبتلا شده و با فوت ۶۳ نفر در ۲۴ ساعت گذشته، تعداد جان باختگان کرونا در کشور به ۸ هزار و ۱۳۴ نفر رسید.
3	کیانوش جهانپور روز جمعه درباره آخرین آمار ابتلای قطعی به ویروس کرونا و موارد فوت ناشی از آن در کشور افزود: در ۲۴ ساعت گذشته تا ظهر امروز (شانزدهم خرداد) بر اساس گزارش آزمایشگاه ها و دانشگاههای علوم پزشکی دو هزار و ۸۸۶ بیمار جدید مبتلا به کووید۱۹ در کشور شناسایی شد.
4	از بین مبتلایان جدید، ۵۲۷ مورد بستری و دو هزار و ۳۵۹ مورد (حدود ۸۲ درصد) از موارد جدید، در تماس با مبتلایان بودند که شناسایی شدند.
5	با در نظر گرفتن موارد جدید، مجموع بیماران مبتلا به کووید ۱۹ در کشور به ۱۶۷ هزار و ۱۵۶ نفر رسید.
6	رئیس مرکز روابط عمومی و اطلاع رسانی وزارت بهداشت، درمان و آموزش پزشکی ادامه داد: در طول ۲۴ ساعت گذشته ۶۳ بیمار دیگر مبتلا به کووید۱۹ در کشور جان باختند و افزایش نسبی فوتی ها را شاهد هستیم که امیدواریم استثنایی باشد.
7	از زمان شیوع این بیماری در کشور تاکنون ۸ هزار و ۱۳۴ نفر جان خود را از دست داده اند.
8	جهانپور بیان کرد: بر اساس این گزارش ها تاکنون ۱۲۹ هزار و ۷۴۱ نفر از بیماران مبتلا به کووید۱۹ در کشور بهبودیافته و از بیمارستان ترخیص شده اند.
9	۲۵۷۳ نفر از این بیماران نیز در وضعیت شدید این بیماری و به نوعی بحرانی تحت مراقبت در بخش های آی سی یو قرار دارند که امیدواریم شفا پیدا کنند.
10	وی گفت: تاکنون یک میلیون و ۴۰ هزار و ۲۸۹ آزمایش تشخیص کووید۱۹ در کشور انجام شده است.
11	سخنگوی وزارت بهداشت افزود: وضعیت خوزستان همچنان قرمز است.
12	استانهای هرمزگان، کردستان، کرمان، کرمانشاه، بوشهر و آذربایجان های شرقی و غربی در وضعیت هشدار قرار دارند.
13	در ۲۴ ساعت گذشته در ۱۳ استان هیچ موردی از فوتی و در ۵ استان فقط یک مورد فوتی بر اثر کووید۱۹ گزارش شده است.
14	جهانپور گفت: توصیه اکید وزارت بهداشت همچنان این است که مردم از تردد غیر ضروری خودداری کنند.
15	حتما در اماکن عمومی از ماسک استفاده کنند و فاصله گذاری فیزیکی را رعایت کنند.
16	به جز این توصیه ها در هیچ جای دنیا توصیه دیگری برای پیشگیری از ابتلا به ویروس کرونا وجود ندارد.
17	این توصیه اصلی وزارت بهداشت به طور عام در کل کشور و به طور خاص در استانهایی است که در وضعیت قرمز یا هشدار قرار دارند.
