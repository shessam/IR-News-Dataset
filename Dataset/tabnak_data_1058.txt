tabnak_data###دستمزد ۱۱۰ میلیاردتومانی ویلموتس تایید شد###https://www.tabnak.ir/fa/news/964135/دستمزد-۱۱۰-میلیاردتومانی-ویلموتس-تایید-شد###['ورزشی', 'ورزشی']###2020-03-06 23:51:00###۹۶۴۱۳۵###['ویلموتس', 'تیم ملی فوتبال', 'تابناک ورزشی', 'فیفا', 'غرامت']
12
1	سرپرست موقت دبیرکلی فدراسیون فوتبال که ماهها از پایان حکمش می گذرد و به صورت غیرقانونی این پست را اشغال کرده است، به پرونده سرمربی تیم ملی در فیفا واکنش نشان داد و برخلاف تکذیب سخنگوی فدراسیون و شخص مهدی تاج رییس سابق فدراسیون، رقم نجومی قرارداد با این مربی را تایید کرد.
2	به گزارش تابناک ورزشی، شکوری درباره جدایی مارک ویلموتس از تیم ملی ایران و قرارداد ۷ میلیون یورویی او با فدراسیون فوتبال اظهار کرد: قرارداد ویلموتس سه ساله و تا پایان جام جهانی و جام ملت‌ها بود و رقم قرارداد در همین حدود است.
3	دو بند در قرارداد او وجود دارد که یک نکته مثبت برای ماست؛ این قرارداد در شرایط تحریم منعقد می‌شود و هر کسی که قرارداد را به هم بزند و جدا شود، باید سه ماه غرامت پرداخت کند.
4	شکوری یادآور شد: بحث ویلموتس این است که این بند‌ها را در قرارداد ندیده، اما با پیگیری‌های ما در فیفا، او از ما جدا شده و پول را هم از ما گرفت و روی نیمکت تیم ملی هم نشست.
5	او سه ماه بیشتر هم دستمزدش را دریافت کرده است و قطعا به ما کمک می‌کند و مشکلی نخواهیم داشت.
6	سرپرست دبیرکلی فدراسیون در واکنش به اینکه گفته می‌شود اگر قبل از بازی با عراق اعلام می‌کردیم، او روی نیمکت تیم ملی ننشسته می‌توانستیم علیه او شکایت کنیم، گفت: او به این دلیل گفت: نمی‌آید، چون پولش را نگرفته بود.
7	ما یک ماه تلاش کردیم تا پول او را پرداخت کنیم.
8	وی درباره شرایط تحریمی در قرارداد میان ایران و ویلموتس نیز افزود: انتقال پول ما به هر نحوی دچار مشکل است.
9	فکر می‌کنم حرف ما را قبول کنند، اما من حقوقی نیستم.
10	با این حال ما بار‌ها از فیفا خواستیم که مطالبات ما را به حساب سرمربی تیم ملی واریز کند، اما فیفا هم نتوانست.
11	فکر می‌کنم این موضوع به ما کمک می‌کند.
12	اگر قبل از بازی اعلام می‌کردیم که او روی نیمکت ننشسته، او به دلیل اینکه پولش را نگرفته بود، دست بالاتر را داشت، اما وقتی پول او را دادیم و روی نیمکت نشست و سپس جدا شد، به نفع ما خواهد بود.
13	شکوری درباره شکست‌های متعدد ایرانی‌ها در مسائل حقوقی در فیفا گفت: امیدواریم متضرر نشویم.
14	ضمن اینکه علاوه بر ارسال دفاعیات، ما شکایت خودمان را هم نسبت به دریافت سه ماه حقوق اضافه مطرح کردیم که در بدترین حالت او باید این سه ماه را به ما برگرداند.
15	باید ببینیم فیفا چه تصمیمی می‌گیرد.
