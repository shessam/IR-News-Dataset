tabnak_data###برنج و شکر چرا گران شد؟###https://www.tabnak.ir/fa/news/980934/برنج-و-شکر-چرا-گران-شد###['اقتصادی', 'داخلی']###2020-05-27 20:05:00###۹۸۰۹۳۴###['برنج', 'شکر', 'سازمان حمایت']
1
1	معاون نظارت بر کالاهای مصرفی و شبکه های اقتصادی سازمان حمایت مصرف کنندگان و تولیدکنندگان اعلام کرد که برنج، شکر، نهاده‌های دامی و لوازم خانگی، اولویت اول بازرسان سازمان‌های صنعت، معدن و تجارت در سراسر کشور در هفته منتهی به هفتم خرداد ماه است.
2	به گزارش ایسنا، به نقل از سازمان حمایت مصرف‌کنندگان و تولیدکنندگان، سید داود موسوی اظهار کرد:بر اساس تصمیم‌ کارگروه تنظیم بازار و در راستای اجرای طرح نظارت و کنترل بازار کالاهای اساسی و به منظور جلوگیری از افزایش غیرمنطقی قیمت، برنج، شکر و نهاده‌های دامیاولویت اول بازرسان سازمان‌­های صمتاستان‌ها برای بازرسی در هفته منتهی به هفتم خرداد ماه قرارگرفته است.
3	وی همچنین درباره بازار برنج و شکر افزود: از جمله دلایل افزایش قیمت برنج وارداتی و داخلی، سیاست‌های ارزی و برخی مشکلات ترخیص، کاهش عرضه و افزایش تقاضا در این مقطع به دلیل کمک به اقشار آسیب پذیر و غیره.
4	و اتمام فصل برداشت تولید داخل است که قیمت برنج نیز تغییر داشته است.
5	از جمله دلایل قیمت شکر نیز در طی روزهای اخیر می‌توان به تغییر سیاست‌های ارزی، کاهش تولید شکر چغندری و نیشکری و غیره اشاره کرد.
6	این مقام مسئولدر ادامه در توضیح سازوکارهای تامین مایحتاج مورد نیاز مردم و جلوگیری از افزایش غیرقانونی قیمت‌ها، اظهار کرد:رصد و پایش مستمر بازار، بررسی هرگونه افزایش غیرمتعارف قیمت و برخورد با تخلفات احتمالی تامین کنندگان اعم از واردکننده، تولیدکننده، تشدید بازرسی‌ها به منظور جلوگیری از احتکار در شبکه توزیع و عرضه، برخورد با بنگاه‌های اقتصادی مختلف بویژه در مورد گران‌فروشی کالاهای اساسی وارداتی با ارز دولتی و یا عدم ایفای تعهدات ارزی با ارسال پرونده واحدهای متخلف به تعزیرات حکومتی از جمله اقدامات این سازمان است.
7	همچنیناز جمله تمهیدات دیگر برای جلوگیری از افزایش قیمت‌ها در بازار می توان به ابلاغ دستورالعمل‌های نظارتی به سازمان‌های صمت استان‌ها به منظور هماهنگی با دستگاه‌های مسئول برای افزایش نظارت‌ها، هماهنگی با تشکل‌ها و انجمن‌های بخش خصوصی برای مدیریت بازار درشرایط کنونی واحصاء مشکلات موجود در راستای تامین به موقع کالا اشاره کرد.
8	وی افزود:احصاء دلایل رسوب کالا در گمرکات و اقدام برای تسریع در روند ترخیص کالا حسب هماهنگی‌های به عمل آمده، اطلاع رسانی قیمت کالاها و خدمات اولویت دار به ویژه کالاهای بهره مند از ارز دولتی در سامانه طراحی شده در این خصوص، هماهنگی با سازمان تعزیرات حکومتی برای انجام گشت مشترک و تسریع در اعلام حکم پرونده‌های متشکله و غیره.
9	از دیگر تمهیدات سازمان حمایت در جهت کاهش قیمت‌ها و همچنین پیشگیری از افزایش غیرمتعارف قیمت‌ها بوده است.
10	معاون نظارت بر کالاهای مصرفی و شبکه‌های اقتصادی سازمان حمایت، تغییرات قیمت کالا و خدمات را ناشی از افزایش قیمت مولفه‌های موثر بر بهای تمام شده آنها از جملهمواد اولیه، قیمت جهانی و تغییرات نرخ ارز، دستمزد و هزینه های حمل ونقل و جابجایی کالا، برخی مشکلات ترخیص کالا و تأثیر ویروس کرونا و به تبع آن افزایش تقاضا برای کالاهای پر مصرف در مقطع کنونی دانست و تصریح کرد: این سازمان با توجه به اختیارات، شرح وظایف و امکانات بودجه ای و نیروی انسانی، از طریق سازمان های صنعت، معدن و تجارت استان‌ها رسیدگی به پرونده‌ها و درخواست‌های شاکیان، شناسایی و انعکاس تخلفات و مشکلات و همچنین ارائه آمار و اطلاعات دقیق از سطح بازار را برای تصمیم‌گیری و برنامه‌ریزی بهتر مسئولان با جدیت در دستور کار دارد و کماکان تشدید نظارت‌ها بر بازار در سرلوحه فعالیت تمامی بازرسان این سازمان و سازمان‌های صمت استان‌ها قرار دارد.
