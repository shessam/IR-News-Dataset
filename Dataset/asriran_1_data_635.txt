asriran_1_data###مصر اولین قربانی کرونا را گزارش کرد###https://www.asriran.com/fa/news/717781/مصر-اولین-قربانی-کرونا-را-گزارش-کرد###['بین الملل']###2020-03-08 21:20:00###۷۱۷۷۸۱###['مصر', 'کرونا']
6
1	وزارت بهداشت مصر اعلام کرد که یک شهروند آلمانی مبتلا به کرونا در اثر این بیماری در این کشور فوت کرده است.
2	به گزارش رسانه‌های مصری، «خالد مقداد» سخنگوی وزارت بهداشت مصر یکشنبه‌شب اعلام کرد که یک شهروند آلمانی ۶۰ ساله که به دلیل تب بالا در بیمارستان بستری شده بود، فوت کرده است.
3	نتیجه آزمایش کرونا برای این فرد پس از بستری شدن در بیمارستان، روز گذشته مثبت اعلام شده بود.
4	وزارت بهداشت این کشور همچنین روز گذشته اعلام کرد که ۲ هزار و ۱۶۶ مورد مشکوک نیز وجود دارد که گرفتن آزمایش از آن‌ها در جریان است.
5	مقام‌های مصری روز شنبه اعلام کردند که نتیجه آزمایش‌ کرونای ۳۳ نفر از سرنشینان یک کشتی تفریحی در این کشور مثبت است.
6	وزارت بهداشت مصر گفت که با توجه به مثبت بودن نتیجه آزمایش ۳۳ نفر از سرنشینان این کشتی تفریحی، شمار مبتلایان به کرونا در این کشور به ۴۸ نفر رسیده است.
7	بر اساس این گزارش، کشتی تفریحی در رود نیل و در شهر الاُقصُر متوقف شده و شمار سرنشینان آن ۴۴ نفر است.
8	از دی‌ماه امسال و پس از شیوع ویروس کرونا در چین، این بیماری تاکنون به بیش از ۱۰۰ کشور سرایت کرده و بیش از ۱۰۷ هزار نفر به این ویروس مبتلا شده‌اند.
9	از این میان، نزدیک به سه هزار و ۷۰۰ نفر جان باخته و بیش از ۶۰ هزار نفر نیز سلامتی خود را بازیافته‌اند.
