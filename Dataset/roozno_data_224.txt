roozno_data###رئیس‌جمهور:می گویند با دنیا تعامل نکنیم و دیوار دور خودمان بکشیم؛ پمپئو دائما مشغول دیوارکشی است دیگر نیاز به شما نیست/هرچیزی را در جامعه دو قطبی نکنید، قطب بندی، حزب و جناح جای خودش را دارد###http://roozno.com//fa/news/413978/رئیس‌جمهورمی-گویند-با-دنیا-تعامل-نکنیم-و-دیوار-دور-خودمان-بکشیم-پمپئو-دائما-مشغول-دیوارکشی-است-دیگر-نیاز-به-شما-نیستهرچیزی-را-در-جامعه-دو-قطبی-نکنید-قطب-بندی-حزب-و-جناح-جای-خودش-را-دارد###[]###2020-02-17 10:55:00###۴۱۳۹۷۸###['رئیس\u200cجمهور', 'جشنواره بین\u200cالمللی خوارزمی']
1
1	رئیس‌جمهور تاکید کرد: با وجود تحریم‌ها در حوزه فناوری و دانش راه را گم نکردیم.
2	حجت‌الاسلام حسن روحانی در آیین پایانی سی و سومین جشنواره بین‌المللی خوارزمی گفت: در سالگرد پیروزی انقلاب اسلامی و فضای آمادگی مردم برای حضور پای صندوق آرا امروز شاهد این جشنواره بزرگ علمی هستیم برای ما مهم است در جامعه بشری امروز عالمان مسیر علم و دانش را پیش می‌برند همه ارزش انسان این است که در نقطه‌ای که قرار گرفته است حرکت و تلاش می‌کند و کار خود را به نسل بعد می‌دهد آنچه گذشتگان به ما دادند حاصل قرن‌ها تلاش در تاریخ بشر بوده است.
3	وی افزود: آنچه امروز به عنوان علم و دانش در بخش‌های مختلف شاهدش هستیم حاصل تلاش و کوشش قرن‌ها و سالیان متمادی است در هر نسلی آجری را بر این بنای رفیع می ‌ذاریم هم برای ما افتخار است که دانشمندان امروز جامعه ایران و جامعه بشری در تلاشند و هم برای عزیرانی که برنده شدند جای افتخار است که توانستند گامی فراتر بگذارند.
4	روحانی با بیان اینکه برای آنکه در جامعه‌ای بتوانیم در مسیر رشد علمی قرار بگیریم، اگر اخلاق و معنویت را هم داخل علم بگذاریم می‌بینیم همه چیز از دانش سرچشمه می‌گیرد، گفت: دانش است که زندگی ما را معنا می‌دهد و اگر هنر را هم داخل علم و دانش بدانیم می‌بینیم بزرگترین امتیاز انسان آن است که می‌فهمد عالم می‌شود و می‌تواند عالمی را تربیت کند این تعلم و تعلیم اساس پیشرفت بشر و حرکت به سوی کمال است.
5	رئیس‌جمهور یادآور شد: اگر بخواهیم این جو را ایجاد کنیم که جوانان ما علاقمند به فناوری‌های نو شوند باید فضا را مناسب قرار دهیم و اکو سیستم مناسب ایجاد کنیم.
6	پیامبر اسلام همین کار را کرد آن زمان علم اساس امتیاز نبود؛ هیچ کسی را با علم تجلیل نمی‌کردند؛ اگر افتخاری بود اول به قبیله و خون بود و نژاد بعد هم به شمشیرزنی و فتوحات جنگی بود.
7	خواندن و نوشتن و مرکز تعلیمی وجود نداشت و به عکس برخی علم و دانش را جزو خدمات رده پایین می‌دانستند.
8	وی گفت: در زمان پیامبر ندانستن و ننوشتن امتیاز بود و عجیب است قرآن با خواندن و نوشتن این کتاب را آغاز می‌کند هم قلم و نوشتن و قرائت جزو اولین آیاتی است که قرآن مجید با آن آغاز می‌شود.
9	برای همین در زمان پیامبر یاد دادن و یاد گرفتن برتر از نماز شد.
10	مسجد را برای سجده و نماز به پا می‌کنند اما روایات ما می‌گوید تعلیم افراد گاهی از سال‌ها عبادت بالاتر است.
11	در روایتی پیامبر به ابوذر می‌گوید یک ساعت در علم و دانش فهمیدن و فهماندن از سال‌ها عبادت بالاتر است.
12	یک ارزش بزرگ آموختن و آموزش در مسجد بود و مسجد مانند مدرسه و محل مشورت‌های سیاسی و اجتماعی هم بود.
13	رئیس‌جمهور گفت: اینکه می‌گویند امام صادق ۴هزار شاگرد داشتند و این تعداد تنها در مدینه کوچک بوده یعنی ببینید اکوسیستم برای عربی که به هیچ عنوان به دنبال دانش نبود چگونه تغییر پیدا کرده است و نکته مهم دیگر نیز این بود که پیامبر برای علم مرز نشناختند.
14	زمانی برای عرب قومیت آنقدر مهم بود که قرآن می‌گوید اگر این کتاب عربی نبود این مردم ایمان نمی‌آوردند.
15	پیامبر گفت اگر در چین هم علمی بود بروید و بیاموزید.
16	همانجا گفت که هیچ عزتی بهتر از یاد دادن و یادگرفتن و هیچ ذلتی بالاتر از ندانستن نیست؛ پیامبر این شرایط را عوض کرد.
17	وی ادامه داد: امروز یکی از افتخارات در ایران پس از انقلاب آمار علم و دانش است که اگر با ۴۱ سال پیش مقایسه کنیم می‌بینیم تعداد دانشجویان ما و تعداد مراکز دانشگاهی ما مداوم در حال سرعت یافتن است.
18	ما در طول این مدت مشاهده می‌کنیم که ایران در مسیر علم و دانش حرکت قابل قبولی را پیدا کرده است و همه آمار نشان می‌دهد وضع ما از دو سال و چهار سال پیش بهتر است.
19	وی افزود: چندی پیش آقای دکتر غلامی وزیر علوم گزارشی داده بودند که من متن کوتاهی را برای شما می‌خوانم که نشان می‌دهد شاخص جهانی کشور در نوآوری از آغاز دولت یازدهم از ۱۲۰ در سال ۹۸ به ۶۱ رسیده است.
20	این یک آمار افتخار آفرینی برای ما و یک معیار برای موفق بودن دولت است.
21	این افتخار در زمان تحریم به وجود آمده و نشان می‌دهد با وجود تحریم در حوزه فناوری و علم راه را گم نکردیم و مسیر را درست پیمودیم و در طول این ۶ سال ۵۹ پله ارتقا پیدا کردیم.
22	روحانی گفت: این گزارش می‌گوید تعداد پارک‌های علم و فناوری در این مدت از ۳۶ در سال ۹۳ به ۴۳ در سال ۹۸ رسیده است؛ این هم برای ما قابل قبول است که در تعداد پارک‌ها پیشرفت کردیم.
23	در آمار بعدی تعداد واحدهای فناوری از ۳۰۰۰ در سال ۹۲ به ۷۸۶۴ در سال ۹۷ رسیدیم و بیش از ۱۶۲۵ واحد فناور به کسب رتبه دانش بنیان نائل شدند که نشان می‌دهد مسیر، مسیر پیشرفت است و ما به جلو می‌رویم.
24	این افتخار آمیز است که در شرایط تحریم و مشکلاتی که برای دانشگاه‌ها و موارد اولیه و دسترسی ما به برخی سایت‌ها به وجود آمده اما حرکت ما قابل قبول است.
25	اینکه در علم و فناوری از ۲۱ به ۱۶ رسیدیم یعنی مسیر ما درست است.
26	در رشد علمی ما جزو اولین ها هستیم.
27	برای من بسیار خوشحال کننده بود که اخیرا وزیر صنعت نامه‌ای نوشته بود که در اواخر سال ۹۷ و سال ۹۸ مجموعا یک میلیارد و ۲۰۰ میلیون یورو از قطعاتی که قبلا وارد می‌کردیم در بخش صنعت و به خود کفایی رسیدیم و در داخل تولید می‌کنیم.
28	روحانی افزود: خیلی برای ما مهم است که در ظرف دو سال بیش از ۱ میلیارد یوور یعنی بیش از آنچه که از خارج وارد می‌کردیم در داخل تولید کنیم.
29	وزیر سلامت ما اعلام می‌کند که در یک سال گذشته ۵هزار میلیون دلار تجهیزات پزشکی و دارویی ما کمتر شده و آنها را در داخل می‌سازیم.
30	رئیس‌جمهور با بیان اینکه ما توانایی داریم، خاطرنشان کرد: اولین مساله، مساله برای پیشرفت امید جامعه به آینده و فضای مناسب دانشگاه‌ها است؛ اگر در دانشگاه فضای علم باشد، این امر حاصل می‌شود؛ هنر و علم را نمی‌شود دو قطبی کرد، می‌ترسم بقالی‌ها، ساندویچ فروشی‌ها و لباس فروشی‌ها هم دو قطبی شوند؛ می‌ترسم میوه هم تبدیل به دو قطبی شود و پرتقال جناج راست، پرتقال جناح چپ بگویند.
31	وی اضافه کرد: همه چیز را در جامعه دو قطبی نکنیم؛ به چه سمتی می‌خواهید حرکت کنید؟ به کجا می‌خواهید بروید؟ یک استاد خوب استادخوب است.
32	رئیس دولت دوازدهم با اشاره به دوران انقلاب و مخالفت برخی اساتید با انقلاب گفت: در همان زمان مخالف بودم که وقتی یک استاد سر کلاس بیاید اول دماسنج بگذاریم ببینیم تقوای او چقدر است یا اینکه ببینیم از چه نژاد و قومیت است؛ معتقد بودم از دانش او استفاده کنیم.
33	وی با بیان اینکه دانشگاه باید کار سیاسی هم انجام دهد اما نباید اصل را فراموش کنیم، چرا که اصل بر دانش و علم‌آموزی است و گرنه یک کلوپ سیاسی درست می‌کردیم که دانشجویان در آنجا فعالیت کنند، تاکید کرد: البته دانشجویان باید در انتخابات‌ها هم حضور داشته باشند و همواره آنها نقش و حضور پر رنگی در انتخابات‌ها داشته‌اند اما نکته اول را فراموش نکنیم که ما دنبال علم و دانش هستیم.
34	وی یادآور شد: زمانی گفتم فیزیک و شیمی اسلامی نداریم، اما گفتند داریم، گفتم باشد شاید من نمی‌دانم!
35	چطور ۲+۲ در جناحی می‌شود ۴ اما در جناح دیگر ۶ می‌شود؟رئیس‌جمهور تصریح کرد: ما راجع به خوارزمی، حافظ یا سعدی نمی‌پرسیم که شیعه یا سنی بوده است آنچه که مهم است این است که از دانش آنها استفاده کنیم.
36	وی تاکید کرد: فضا را آرام کرده و از دو قطبی کردن فضا فاصله بگیریم وضع ما خوب است و باید به آینده امیدوار باشیم اینکه تحریم‌ها و فشارها نتوانسته ما را بشکند، بسیار مهم است به گونه‌ای که کمتر رهبری در دنیا وجود دارد که از تاب‌آوری ایران تمجید نکند.
37	برای همه آنها شگفتی است که در برابر فشارها ایستادگی و در دانش نو و همه زمینه‌ها پیشرفت کند.
38	وی با اشاره به حضور بازرسان آژانس در ایران برای بازدید از نیروگاه‌های اتمی کشور گفت: وقتی متخصصان آژانس به ایران برای بازرسی می‌آیند اینکه در عرض یک سال توانسته‌ایم که چند مدل سانتریفیوژ تولید کنیم برای آنها تعجب آور است.
39	رئیس جمهور با بیان اینکه ما بیش از آنکه به جغرافیای خود افتخار کنیم به تاریخمان افتخار می‌کنیم، بیان کرد: ما اولین دمکراسی را به منطقه‌ آوردیم؛ ما با مشروطیت در منطقه دموکراسی را پایه‌گذاری کردیم قبل از اینکه در منطقه پارلمان و انتخاباتی باشد.
40	وی ادامه داد: ما ملت بزرگ و اندیشمندی داریم؛ البته نخوت و غرور هم نداریم و علم‌مان را در اختیار دیگران قرار می‌دهیم و از علم دیگران هم استفاده می‌کنیم.
41	اگر مسیر ما اینگونه شد می‌توانیم مشکلات مردم را حل و فصل کنیم.
42	رئیس شورای عالی امنیت ملی با اشاره به حضورش در مراکز مختلف تولید کالا و صنعت ایرانی، گفت: در مرکزی رفتم که تولید کاملا ایرانی کامیون داشتند، اینکه در شرایط تحریم و فشار روی پای خودمان خودروی سنگین تولید کنیم جای افتخار دارد.
43	در جنوب کشور «توربو فن»هایی که مورد نیاز بخش گاز و نفت است را در داخل کشور تولید می‌کنیم؛ حتی وزیر نفت که در مورد کیفیت وسواس دارد همراه من بود و از او پرسیدم آیا این «توربو فن‌ها» از نمونه خارجی ضعیف‌تر است که گفت نه به همان اندازه خوب است.
44	رئیس‌جمهور گفت: ما در حوزه پتروشیمی که می‌رویم می‌بینیم به جز بخش کوچکی، کل این سازه عظیم به دست جوانان ایرانی ساخته شده و ما تا پایان این دولت ۱۸ واحد جدید پتروشیمی را افتتاح خواهیم کرد.
45	در هوا و فضا در سطحی اولیه کار می‌کردیم و الان به بالای ۵۰۰ کیلومتر رسیده‌ایم که کار عظیم و بزرگی صورت گرفته است.
46	وی ادامه داد: یکی از راه‌های تشویق محققان و دانشجویان ما همین جشنواره‌ها و همین پارک‌های علم و فناوری است که یک محیط مناسبی را برای فناوری به وجود ‌آورده و این کارخانه نوآوری یک قدم بسیار بزرگی بود.
47	کاری که شرکت‌های دانش‌بنیان و شتاب دهنده‌ها انجام می دهن باعث شده امروز در بسیاری استان‌ها به دنبال ایجاد این کارخانه‌ها هستند.
48	ما باید به انحای مختلف دانشجویان را تشویق کنیم.
49	در سال ۹۲ فقط ۱۱ شرکت حائز رتبه دانش‌بنیان بودند که الان به ۱۶۲۵ شرکت رسیدیم؛ ما در مسیر تحول قرار داریم.
50	وی افزود: البته به این علت که دولت علاوه بر محاصره آمریکا در محاصره دستگاه‌های تبلیغاتی داخلی هم قرار دارد، این واقعیت به دلایل سیاسی و جناحی به مردم گفته نمی‌شود.
51	همین است که من می‌گویم جامعه را دوقطبی نکنیم؛ افتخارات کشور را دوقطبی نکنیم.
52	سردار سلیمانی افتخار ما است و جناح نمی‌شناسد؛ البته خود ایشان اصلا در این جناح بازی‌ها نبود.
53	اساسا این موارد جناحی کردن ندارد.
54	معنی ندارد افتخارات ملی را تقسیم کنیم چرا که این برش ناصحیح است.
55	نمی‌شود درخت را اره کنی که در این صورت دیگر به هیچ جناحی میوه نمی‌دهد.
56	گاهی موارد قواعد بازی متفاوت است؛ حزب بازی برای دوران خاصی است؛ دعوا می‌کنیم و انتخابات می‌شود و تا انتخابات بعدی و تمام می‌شود.
57	روحانی گفت: مردم این‌ها را از ما نمی‌خواهند؛ مردم پیشرفت، زندگی راحت، رفاه، معنویت و ‌آزادی می‌خواهند.
58	مردم تعامل با جهان را می‌خواهند.
59	برخی می‌گویند با دنیا تعامل نکنیم و دیوار بکشیم؛ آنقدر دیوار بین ما وجود دارد که احتیاجی به دیوار نداریم باید به دنبال پل باشیم.
60	گزارشی وزیر علوم برای من فرستاده بود که پروژه‌های مشترک دانشگاه‌های ما با دانشگاه‌های خارجی بود؛ این بسیار خوب است چرا که نتیجه برای ما مهم است و پایان کار برای ما مهم است.
61	وی ادامه داد: ما باید از این مشکلات عبور کنیم؛ ما با امید بیشتر با تلاش بیشتر باید از این مشکلات عبور کنیم؛ این کار امکان‌پذیر است.
62	امسال همین آمار نشان می‌دهد در حوزه کشاورزی رشد ما خوب بوده و در صنعت در فصل سوم صنعت ما دارای رشد است که خدمات ما پایین است که باید جبران شود.
63	ما در همین شرایط به سمت رشد و توسعه حرکت می‌کنیم.
64	در پایان سال ویژگی‌ها نشان می‌دهد رشد اقتصادی ما بدون نفت مثبت خواهد بود اما رقم دقیق در ماه‌های اول سال جدید مشخص می‌شود اگر نفت را کنار بگذاریم به رشد مثبت رسیده‌ایم.
65	وی افزود: من قصد مقایسه با دولت قبل را ندارم اما در دولت قبل علیرغم اینکه در سال ۹۰ ، ۱۰۰ میلیارد دلار درآمد نفتی داشتیم و بالاترین فروش نفت بوده، اشتغال خالص ما در سال ۹۲ کمتر از ۱۰ هزار نفر است.
66	ما در طول این ۶ سال ۳ میلیون و ۶۰۰ هزار اشتغال خالص داشتیم اما چون ما دستگاه تبلیغات نداریم می‌گویند وضع مردم بد است؛ بله ما قبول داریم مردم در سختی هستند اما یک مقایسه‌ای کنیم.
67	اشتغال را چه کسی درست کرده؛ اشتغال را همین مردم، کشاروز‌ها و مهندسین ما درست کردند و آنهایی که در بخش گردشگری تلاش می‌کنند.
68	افتخار کنیم به این مردم در شرکت‌های دانش بنیان فقط ۳۰۰ هزار شغل در این مدت درست شده است و در همین شرکت‌ها ۱۵۰۰ متخصص داخلی جذب شده است.
69	ما می‌توانیم با وحدت و اتحاد به نقاط ارزشمند برسیم و بتوانیم برای مردم رفاه و افتخار بیافرینیم.
