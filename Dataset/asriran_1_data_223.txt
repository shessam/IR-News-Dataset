asriran_1_data###پیوند عجیب و عمیق پسربچه اتریشی با مارموت‌های آلپ###https://www.asriran.com/fa/news/711614/پیوند-عجیب-و-عمیق-پسربچه-اتریشی-با-مارموت‌های-آلپ###['خواندنی ها و دیدنی ها']###2020-02-01 12:59:00###۷۱۱۶۱۴###['مارموت\u200cهای آلپ']
8@@@9
1	مارموت‌ها از خانواده سنجاب‌ها و معمولا خجالتی هستند، اما تعدادی از مارموت‌های آلپی در اتریش پیوند عمیقی با یک پسر نوجوان ایجاد کرده اند که از سه سالگی به دیدن آن‌ها می‌رود.
2	ماتئو والش (Matteo Walch) پسر ۱۴ ساله‌ اهل اینسبروک است که اولین بار در سال ۲۰۱۲ که عکس‌هایش با مارموت‌های آلپی اتریش منتشر شد، تیتر اخبار بین‌المللی شد.
3	او در آن زمان هشت ساله بود، اما ماتئو از سه سالگی به دیدن دوست‌های مارموتش می‌رود و آن‌ها هم به دلایلی ناشناخته، او را بسیار دوست دارند.
4	مادر ماتئو می‌گوید مارموت‌ها از او نمی‌ترسند، چون می‌فهمند که ماتئو آن‌ها را دوست دارد و قصد ندارد به آن‌ها آسیبی برساند.
5	او با بقیه بچه‌های دیگر کاملا متفاوت است، زیرا بسیار آهسته حرکت می‌کند و با آن‌ها با صبر و آرامش رفتار می‌کند.
6	او همیشه بسیار آرام است و به نظر می‌رسد مارموت‌ها بسیار دوستش دارند.
7	لازم نیست ماتئو به آن‌ها غذا بدهد تا نزدش بیایند، بلکه فقط پیش ماتئو می‌آیند تا نوازششان کند.
8	اگرچه ظاهر ماتئو از اولین باری که به دیدن این مارموت‌ها رفته، تغییر زیادی کرده است، اما به محض اینکه می‌رسد، او را فورا می‌شناسند و مثل یک دوست قدیمی به سمتش می‌شتابند.
9	ویدئوی زیر را ببینید.
