tabnak_data###اپوزیسیون گرجستان خواستار ممنوعیت فعالیت ۲ نهاد آمریکایی شد###https://www.tabnak.ir/fa/news/954949/اپوزیسیون-گرجستان-خواستار-ممنوعیت-فعالیت-۲-نهاد-آمریکایی-شد###[]###2020-01-27 14:30:00###۹۵۴۹۴۹###['گرجستان', 'آمریکا', 'اروپا']
1
1	اعضا و حامیان حزب اپوزیسیون گرجستان در برابر سفارت آمریکا در تفلیس تجمع کرده و خواستار ممنوعیت فعالیت دو موسسه غیردولتی آمریکایی شدند که در زمینه نظرسنجی فعالیت دارند.
2	به گزارش ایسنا، حزب اپوزیسیون "اتحاد میهن‌دوستان گرجستان" در بیانیه‌ای اظهار کرد: ما از دولت آمریکا می‌خواهیم که "موسسه بین‌المللی جمهوری‌خواه" (IRI) و "موسسه ملی دموکراتیک" (NDI) را از گرجستان خارج کند.
3	ما کشوری مستقل هستیم.
4	هیچ‌کس حق ندارد در نظرات، طرز فکر و واقعیت ما دست ببرد.
5	به گزارش خبرگزاری اسپوتنیک، این حزب اپوزیسیون همچنین از دولت گرجستان درخواست کرد که درباره اقدامات سازمان‌های آمریکایی تحقیق کند و این دو موسسه را به انتشار اطلاعات غلط از طریق دست بردن در نتایج نظرسنجی‌ها متهم کرد.
6	اتحاد میهن‌دوستان گرجستان حامی آغاز گفت‌وگوی مستقیم با روسیه است.
7	این حزب اخیرا در شهرهای بزرگ گرجستان نظرسنجی‌ای را صورت داده که نشان می‌دهد اکثر شرکت‌کنندگان در آن حامی عدم مشارکت نظامی هستند اما نظرسنجی‌های صورت گرفته از سوی این دو موسسه آمریکایی نشان می‌دهند که بیشتر گرجستانی‌ها می‌خواهند این کشور به ناتو و اتحادیه اروپا بپوندد.
