asriran_1_data###قیمت مسکن در محله‌های محبوب تهران###https://www.asriran.com/fa/news/709699/قیمت-مسکن-در-محله‌های-محبوب-تهران###['اقتصادی']###2020-01-20 09:10:00###۷۰۹۶۹۹###['قیمت مسکن', 'قیمت آپارتمان']
1
1	دامنه قیمتی برای خرید آپارتمان کوچک متراژ در سه محدوده پرتقاضای شهر تهران ۴۰۰ تا ۸۰۰ میلیون تومان است.
2	به گزارش ایسنا، آمار نشان می‌دهد از میان مناطق ۲۲ گانه شهر تهران سه منطقه‌ ۵، ۴ و ۲ به ترتیب بالاترین تعداد معاملات را به خود اختصاص می‌دهند.
3	آذرماه امسال ۳۵ درصد از کل قراردادهای خرید و فروش مسکن شهر تهران در این سه منطقه امضا شد.
4	میانگین قیمت هر متر مربع مسکن در منطقه ۵ بالغ بر ۱۵ میلیون و ۹۰۰ هزار تومان، منطقه ۴ بالغ بر ۱۴ میلیون و ۸۷۰ هزار تومان و منطقه ۲ بالغ بر ۲۰ میلیون تومان بر اساس معاملات قطعی در آذرماه ۱۳۹۸ بوده است.
5	پس از مناطق ۵، ۴ و ۲ بیشترین تعداد قراردادهای خرید و فروش مسکن به ترتیب در مناطق ۱۰، ۱۴، ۷، ۸، ۱۵، ۱۱ و ۱ به امضا رسیده است.
6	مناطق یاد شده ۳۹ درصد و سایر مناطق ۲۶ درصد خرید و فروش خانه در تهران را به خود اختصاص دادند.
7	قیمت آپارتمان در محله‌های مختلف سه منطقه‌ محبوب شهر تهران، متفاوت است.
8	در برخی از محله‌های منطقه چهار از جمله خاک سفید، شمیران نو و قاسم‌آباد قیمت خانه ارزان‌تر از دیگر محله‌هاست و می‌توان با نقدینگی حدود ۴۰۰ میلیون تومان در این محله‌ها خانه خریداری کرد.
9	محله‌های تهرانپارس، جوادیه، حکیمیه، نارمک و مجیدیه نیز از محله‌های متوسط این منطقه محسوب می‌شود که قیمت واحدهای نوساز در این محلات بین ۱۲ تا ۱۵ میلیون تومان در هر متر مربع است.
10	پاسداران، ازگل، سوهانک و لویزان نیز محدوده گران قیمت منطقه چهار محسوب می‌شود که پایه‌ی قیمت‌ها به طور تقریبی از متری ۱۷ میلیون تومان به بالا است.
11	منطقه‌ پنج نیز شامل محله‌هایی همچون پونک، جنت‌آباد، شهرزیبا، شهران، فردوس، آپادانا، اکباتان، باغ فیض و پرواز است و از نظر قیمت ملک تقریبا به هم نزدیک هستند.
12	با این‌که میانگین قیمت مسکن در این منطقه ۱۵ میلیون و ۹۰۰ هزار تومان اعلام شده قیمت پیشنهادی واحدهای نوساز حدود ۲۰ میلیون تومان در هر متر مربع تعیین می‌شود.
13	البته خرداد و تیرماه امسال که نرخ‌ها به اوج خود رسیده بود قیمت آپارتمان در این مناطق از ۲۰ میلیون تومان فراتر رفته بود اما در ماه‌های اخیر نرخ‌ها کاهش یافته است.
14	در منطقه‌ دو نیز محله‌های سعادت‌آباد، شهرک غرب، گیشا، صادقیه، طرشت، آلستوم، تهران ویلا، توحید و تیموری قرار دارد.
15	با این حال میانگین قیمت مسکن در این منطقه‌ وسیع چندان به هم نزدیک نیست.
16	به طور مثال قیمت آپارتمان قدیمی در محله شهرک غرب، دست کم متری ۲۵ میلیون تومان است اما قیمت واحدهای نوساز در محله‌های تیموری و توحید حدود ۱۴ میلیون تومان تعیین می‌شود.
17	برای خرید یک آپارتمان کوچک متراژ در محله‌های متوسط این منطقه شامل طرشت، صادقیه، آلستوم، توحید و تیموری به نقدینگی حدود ۶۰۰ تا ۸۰۰ میلیون تومان نیاز دارید.
18	بازار مسکن آرام‌تر شدهمزمان با افت معاملات مسکن بعد از تنش‌های اخیر منطقه‌ای، رشد قیمت‌های پیشنهادی نیز متوقف شده و فعالان بازار از محو شدن شوک افزایش قیمت بنزین در بازار مسکن خبر می‌دهند.
19	بعد از آن‌که خرید و فروش مسکن در شهر تهران طی آذرماه ۱۳۵ درصد افزایش پیدا کرد قیمت‌های پیشنهادی تا ۱۵ درصد و قیمت‌های قطعی ۸.
20	۵ درصد بالا رفت که به نگرانی‌ها از ورود بازار مسکن به دوره پرش قیمتی منجر شد.
21	اما واسطه‌های ملکی بیان می‌کنند که بازار مجددا آرام شده و طرف تقاضا در نشست‌ها دست بالا را پیدا کرده است.
22	بررسی آگهی‌های عرضه شده به بازار مسکن نیز گویای آن است که فایل‌های زیر قیمت و به‌قیمت روز به روز بیشتر می‌شود.
23	این در حالی است که در دو هفته‌ی قبل عمده مالکان این نوع واحدها، فروش را به حالت تعلیق درآورده بودند.
24	با ورود املاک زیر قیمت انتظار می‌رود سایر مالکان نیز نرخ‌های پیشنهادی را پایین بیاورند و فضا برای رونق بازار در شب عید فراهم شود.
25	در این زمینه یکی از مشاوران املاک منطقه ۸ تهران اظهار کرد که خاصیت دیرپذیری بازار مسکن با افزایش وسایل ارتباط جمعی و ورود تکنولوژی از بین رفته است.
26	پیش از این نوسانات بازارهای موازی اثر خود را شش ماه بعد در بخش ملک نشان می‌داد اما بعد از تغییر قیمت بنزین به یکباره شاهد افزایش نرخ‌های پیشنهادی بودیم.
27	تنش‌های اخیر منطقه‌ای نیز باعث کسادی معاملات شد که البته این شرایط دوام چندانی ندارد و احتمالا در روزهای آینده شاهد افزایش معاملات خواهیم بود.
28	اوضاع بازار تعریفی ندارد اما از رکود مطلق خارج شده‌ایم.
29	از طرف دیگر آن‌قدر فایل در بازار وجود دارد که رقابتی بین مالکان است و هرکس ارزان‌تر بفروشد امکان فروش ملک او بیشتر می‌شود.
30	به گزارش ایسنا، میانگین قیمت مسکن شهر تهران در آذرماه ۱۳۹۸ بر اساس اعلام بانک مرکزی به ۱۳ میلیون و ۵۳۰ هزار تومان در هر متر مربع رسید که نسبت به ماه قبل ۸.
31	۵ درصد و ماه مشابه سال قبل ۴۱.
32	۶ درصد افزایش یافته است.
33	هم‌چنین تعداد معاملات مسکن شهر تهران در آذرماه ۹۵۳۷ فقره بوده که نسبت به ماه قبل و ماه مشابه سال قبل به ترتیب ۱۳۵ درصد و ۴۰ درصد رشد نشان می‌دهد.
