roozno_data###تكرار تک روی‌های مجلس دهم خلاف مطالبات مردم است###http://roozno.com//fa/news/413902/تكرار-تک-روی‌های-مجلس-دهم-خلاف-مطالبات-مردم-است###[]###2020-02-17 09:51:00###۴۱۳۹۰۲###['مجلس دهم', 'مطالبات مردم']
1@@@2@@@3
1	مجید انصاری سرلیست حزب کارگزاران از جمله افرادی است که به‌رغم نگرانی‌ها بابت نبود زمان کافی برای تبلیغات معتقد است مردم باید تحت هر شرایطی در انتخابات شرکت کنند تا اصلاح‌طلبان و نمایندگان شایسته با ورود به مجلس پاسخگوی بخش زیادی از مطالبات آحاد جامعه باشند، البته افرادی هم در این میان تصمیم به انصراف از حضور در رقابت‌های انتخاباتی گرفتند.
2	حجت‌الاسلام مجید انصاری خطاب به آنها می‌گوید: من به اصلاح‌طلبانی که شرایط آنها را مجبور به انصراف از حضور در انتخابات مجلس کرده حق می‌دهم اما مصالح جریان اصلاحات و منافع کلی کشور در این نیست که مجلس را داوطلبانه و به‌طور کامل به رقیب واگذار کنیم.
3	در همین خصوص با حجت‌الاسلام مجید انصاری عضو مجمع تشخیص مصلحت نظام به گفت‌وگو پرداخته است که در ادامه می‌خوانید.
4	به گزارش رو زنو :برخي از اصلاح‌طلبان به‌دليل شرايط پيش آمده براي نامزدهاي انتخاباتي اين جريان تصميم به انصراف از حضور در انتخابات گرفتند.
5	چگونه مي‌توان براي مصلحت کشور باري ديگر اين افراد را به ميدان رقابت کشاند؟من به اصلاح‌طلباني که شرايط آنها را مجبور به انصراف از حضور در انتخابات مجلس کرده حق مي‌دهم، برخي از جريانات و اشخاص اصلاح‌طلب متاسفانه به‌دليل شرايط پيش آمده، از گردونه رقابت حذف شدند، اما من فکر مي‌کنم مصالح جريان اصلاحات و مصالح کلي کشور در اين نيست که مجلس را داوطلبانه و به‌طور کامل به رقيب واگذار کنيم و با اين اقدام ما در آينده شاهد مجلسي تک‌صدا باشيم.
6	من شک ندارم که اگر با عدم مشارکت عمومي مردم دوستان اصلاح‌طلب و ديگر اقشار همين تعداد باقي مانده تائيد شده اصلاح‌طلبان چه در تهران و چه در برخي از شهرهاي کشور و حوزه‌هاي انتخابيه، به مجلس راه پيدا نکنند مجلسي تشکيل خواهد شد که حتي صداي همين عزيزان پس از آن به گوش کسي نخواهد رسيد.
7	اگر انصراف از حضور در انتخابات ادامه پيدا کند مجلس تک‌صدا تصميماتي مي‌گيرد و مصوباتي خواهد داشت که همين افرادي که انصراف داده‌اند افسوس مي‌خورند.
8	نبايد شرايط را به جايي برسانيم که با پشيماني و افسوس از شرايط کشور سخن بگوييم.
9	با اين وجود نسبت به مجلس يازدهم خوش‌بين هستيد؟جامعه مردم، تحول‌خواهان و اصلاح‌طلبان براي اصلاح امور کشور در حوزه‌هاي مختلف طرح‌ها و نظرات جدي دارند، اگر نماينده‌اي در مجلس داشته باشند که بتوانند اين خواسته‌ها و مطالبات را مطرح کنند قطعا شرايط کشور به نسبت وضع امروز بهبود پيدا مي‌کند.
10	نمايندگان در دوره يازدهم مجلس بايد با جلب نظر ساير نمايندگان مطالبات مردم را به‌طور جدي پيگيري کنند.
11	در دوره بعد مجلس بايد طرح‌هاي اصلاح‌طلبان براي برون رفت از شرايط کشور را پيگيري شود و اين روند به‌گونه‌اي پيش برود که در نهايت به نفع مردم تمام شود.
12	در حال حاضر حتي يکصدا در مجلس شوراي اسلامي مهم است.
13	اين را تاکيد مي‌کنم که حتي يکصدا و يک نماينده شجاع مردمي مهم است.
14	چه بسا مي‌تواند جلوي بسياري از مشکلات و تصميمات نادرست را بگيرد و موجي ايجاد کند که اکثريت را براي موضوعات کليدي و مهم همراه کند.
15	تاريخ مجلس در ايران گواه اين موضوع است و تجربه شخصي من هم مهر تائيدي بر اين است که بايد به حضور حتي يک نماينده که به فکر مردم باشد هم در مجلس حساسيت به خرج بدهيم، ما در مجلس پنجم اقليت بوديم اما اقليت قوي شجاع و منسجم که توانستيم جلوي برخي از مصوبات تهديدکننده دموکراسي را بگيريم و با هماهنگي اکثريت مصوباتي به نفع مردم جامعه تصويب کنيم.
16	عدم مشارکت در انتخابات جز واگذار کردن داوطلبانه صحنه به رقيب نتيجه ديگري نخواهد داشت.
17	اقليت اصلاح‌طلب چگونه مي‌توانند در مجلسي با اکثريت اصولگرا اثرگذار باشد؟يک اقليت اصلاح‌طلب اما کارآمد در مجلس بسيار تاثيرگذار‌تر از اکثريتي است که کاري از آنها برنمي‌آيد.
18	اقليتي از اصلاح‌طلبان که بخواهند به مجلس وارد شوند در درجه اول بايد باهم هم قسم، متحد و منسجم باشند.
19	اصلاح‌طلبان بايد در مجلس کار تشکيلاتي انجام بدهند و يکصدا به نفع مردم باشند تا تک روي‌هاي مخربي که در گذشته توسط برخي نمايندگان انجام مي‌شد تکرار نشود.
20	نمايندگان اصلاح‌طلب و اقليت در مجلس آينده بايد با بدنه جامعه، نخبگان، کنشگر‌ها و فعالان سياسي خارج از مجلس مرتب در ارتباط و تماس باشند و از ديدگاه‌هاي کارشناسانه و تخصصي آنها استفاده کنند.
21	در نهايت مجلس آينده بايد با خرد جمعي اداره شود، نمايندگان بايد با استفاده از اين خرد جمعي طرح‌هايي را در جهت منافع مردم در مجلس مطرح کنند.
22	تاکيد من بر اين است که نمايندگان دوره يازدهم مجلس شوراي اسلامي بايد شجاعت لازم را داشته باشند و در مواقعي که لازم است بدون خوف و ترس و لکنت زبان صداي مردم در مجلس باشند.
23	چه نکته‌اي بايد بيش از پيش مورد توجه قرار بگيرد تا از انفعال مجلس و نمايندگان جلوگيري شود؟نمايندگان بايد روي مجلس وقت بگذارند يعني در بخش قانون‌گذاري و به‌خصوص در بخش نظارت بر دستگاه‌هاي بيرون از مجلس بتوانند با ديد کلان ملي اثرگذار باشند، نمايندگان بايد در مسائل اساسي کشور و در مواردي که دغدغه امروز مردم است نقش‌آفريني کنند.
24	مشارکت مردم در پاي صندوق‌هاي رأي را با وجود دلخوري‌هاي آنها از وضع موجود چگونه ارزيابي مي‌کنيد؟من پيشنهاد مي‌کنم کساني که هنوز براي حضور در پاي صندوق‌هاي رأي ترديد دارند يا حتي تصميم قطعي گرفته‌اند که شرکت نکنند، محاسبه‌اي دقيق و وجداني با خود داشته باشند و ببينند شرکت نکردن آنها در انتخابات چه مشکلي را حل مي‌کند؟ شرکت کردن آنها چه روزنه اميدي را مي‌تواند باز نگه دارد؟ من فکر مي‌کنم هر محاسبه‌اي که انجام بدهند نتيجه مي‌گيرند که وجود نماينده‌هايي از سوي اصلاح‌طلبان در مجلس براي بيان خواسته آنها بهتر از نبودش است، اگر به اين جمع‌بندي رسيدند در همين باقي مانده زمان سعي کنند در فضاي مجازي در گروه‌هاي مختلف در فضاي حقيقي و در ارتباطات ديگران را هم تشويق به مشارکت در انتخابات کنند.
25	ما متاسفانه به‌دليل فرايند ناقص انتخابات با تاخير وارد ميدان شديم و امکانات نداريم.
26	رقيب ما ماه‌هاست فعاليت‌هاي تبليغاتي خود را آغاز کرده و تريبون‌ها و امکانات هم تماما در اختيار آنهاست.
27	مردم سعي کنند مظلوميت و محروميت همفکران و خدمتگزارانشان که ريسک کردند و به صحنه آمدند تا به آنها خدمت کنند با رأي خود جبران کنند و آنها را تنها نگذارند.
28	من اميدوار هستم به لطف خداوند و همت دوستان با همين امکانات محدود ان‌شاءاغیره بتوانيم اعتماد مردم راجلب کنيم و ليست اصلاح‌طلبان رأي بياورد.
29	ارمان ملی
