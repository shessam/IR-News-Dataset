asriran_1_data###تظاهرات علیه نژادپرستی در آمریکا (+عکس)/ درگیری پلیس و معترضان###https://www.asriran.com/fa/news/730622/تظاهرات-علیه-نژادپرستی-در-آمریکا-عکس-درگیری-پلیس-و-معترضان###['بین الملل']###2020-05-28 13:51:00###۷۳۰۶۲۲###['تظاهرات', 'آمریکا', 'نژادپرستی', 'پلیس آمریکا']
24
1	معترضان آمریکایی در پی کشته شدن یک مرد سیاه‌پوست از سوی پلیس مینیاپلیس آمریکا دو شب متوالی تظاهرات کردند.
2	آنها مغازه‌ها را غارت کرده، اتش سوزاندند و با پلیس درگیر شدند.
3	به گزارش عصر ایران به نقل از ، پلیس در این تظاهرات با پرتاب گاز اشک‌آور تلاش کرد تا معترضان را پراکنده کند، آنها با ایجاد دیوار انسانی سعی کردند تا مانع ورود معترضان به منطقه "ترد پریسینکت" شوند.
4	"ترد پریسینکت" منطقه‌ای است که "جورج فلوید" پیش از کشته شدن در روز سه‌شنبه در آن کار می‌کرد.
5	معترضان به کشته شدن یک "آفریقایی آمریکایی" از سوی نیروهای قانونی آمریکا بسیار خشمگین هستند.
6	پلیس نیز برای عقب راندن معترضان و متفرق کردن آنها بیش از روز قبل به شلیک گاز اشک‌آور و گلوله‌های پلاستیکی پرداخت.
7	"تیم ویلز" رئیس ایالت "مینه‌سوتا" در توییت غروب چهارشنبه‌اش از معترضان و مردم خواست به دلیل "شرایط بسیار خطرناک" منطقه "پریسینکت" را ترک کنند.
8	خشم عمومی در سراسر آمریکا به دلیل مرگ "فلوید" از روز دوشنبه افزایش یافته است.
9	یک ویدئوی منتشر شده با تلفن همراه نشان می‌دهد که فلوید با دستان بسته در بازداشت 4 پلیس سفیدپوست قرار داشته و یکی از افسران زانوی خود را بر روی گردن قربانی قرار داده است.
10	دونالد ترامپ رئیس جمهور آمریکا در توییتی مرگ فلوید را "نارحت کننده و تراژیک" خواند.
11	هر 4 افسر مرتبط با مرگ فلوید تا کنون اخراج شده‌اند.
12	دادستانی آمریکا نیز اعلام کرده که برای بررسی‌های بیشتر با (FBI) (دفتر تحقیقات فدرال آمریکا) تماس گرفته است.
13	"مداریا آرادوندو" رئیس اداره پلیس "مینیاپلیس" در روز چهارشنبه به معترضان هشدار داد تا به اعتراضات پایان داده و صلح کنند.
14	براساس گزارش رسانه‌های آمریکایی، در ساعت 10 شب روز چهارشنبه (به وقت محلی) یک فروشگاه قطعات اتومبیل در نزدیکی منطقه تظاهرات به آتش کشیده شده و برخی از مغازه‌های منطقه به غارت رفتند.
15	پلیس همچنان با ایجاد سپر انسانی و غیر انسانی تلاش کرد تا معترضان را از برخی از نواحی این منطقه دور نگه دارد.
16	پلیس اعلام کرد: با افزایش خشونت‌ها فروشگاه‌های بیشتری غارت شدند و یک مرد در میان جمعیت با شلیک گلوله زخمی شد و کمی بعد جان باخت.
17	در این میان یک نفر نیز بازداشت شد.
18	تظاهرات در دو منطقه دیگر شهر صلح آمیز ادامه یافت.
19	در منطقه بازداشت فلوید، معترضان شعار داده و پلاکاردهایی را در حمایت از این مرد سیاه‌پوست بالا بردند.
20	سراسر کشور آمریکا خواستار اجرای عدالت در باره قتل فلوید هستند.
21	"بریجیت فلوید" خواهر این قربانی در این باره به تلویزیون "ان بی سی" گفت: می‌خواهم افسران مسئولیت کار خود را قبول کنند، زیرا این دقیقا کاری است که آنها انجام داده‌اند.
22	وی افزود: آنها برادر من را کشتند و باید برای آن زندانی شوند.
23	بسیاری از معترضان نیز در مرکز شهر لس آنجلس تظاهرات کردند و از اتوبان 101 را بستند.
24	برخی از معترضان شیشه‌های دو خودروی گشت‌زنی در بزرگراه را شکستند و از روی کاپوت خودرو بالا رفتند.
25	یکی از معترضان به دلیل سقوط از روی ماشین پلیس مصدوم شد.
26	"جیکوب فری" شهردار مینیاپلیس می‌گوید، نمی‌داند که چرا افسر پلیس زانوی خود را در خیابان‌های مینیاپلیس روی گردن "فلوید" قرار داده است.
27	این کارگر 46 ساله رستوران قبل از دستگیری لنگان در حال راه رفتن بوده است.
28	فری افزود: چرا مردی که جورج فلوید را کشته در زندان نیست.
29	اگر من یا شما این کار را می‌کردیم باید به زندان می‌رفتیم.
30	کشته شدن "فلوید" جدیدترین نمونه از خشونت پلیس آمریکا علیه "آفریقایی آمریکایی"هاست.
31	از 6 سال پیش جنبش "موضوع زندگی سیاهان" (Black Lives Matter) در رابطه با رفتار پلیس علیه سیاه پوستان شکل گرفت.
32	فلوید به اتهام جعل یک بن یا رسید 20 دلاری برای خرید از فروشگاه بازداشت شده بود.
33	به همین دلیل یکی از پلیس‌ها او را بازداشت کرد و پس از خواباندن وی روی زمین زانویش را روی گردن فلوید گذاشت.
34	فلوید در آن زمان گفت: زانوی تو روی گردن من است.
35	من نمی‌توانم نفس بکشم.
36	او بی‌حرکت و ساکت روی زمین باقی ماند.
37	پس از آنکه پلیس‌ها نیز به او گفتند "بلند شو و سوار ماشین شو" نیز او بی‌حرکت ماند.
38	او به بیمارستان رفت و پس از آن خبر مرگش اعلام شد.
39	"جو بایدن" نامزد دموکرات‌ها برای انتخابات ریاست آینده در این باره گفت: "اف بی آی" باید این پرونده را به صورت کامل بررسی کند.
40	بایدن افزود: این موضوع بخشی از چرخه سیستمی از ناعدالتی در کشور است.
41	وی افزود: ما باید مطمئن شویم عدالت اجرا شده و خانواده فلوید به خواسته خود می‌رسند.
42	"کمالا هریس" سناتور دموکرات قرار دادن زانوی پلیس بر روی گردن فلوید را "شکنجه" خواند.
43	او افزود: این موضوع جدیدی نیست.
44	نسل‌هاست که جامعه ما با چنین موضوعی آشناست.
45	ما مدت‌هاست که با اجرای قوانین تبعیض آمیز آشنا هستیم.
46	این سناتور دموکرات گفت: فلوید التماس کرد تا نفس بکشد.
47	این یک اعدام عمومی بود.
48	عکس‌های زیر بخشی از تظاهرات مردم آمریکا علیه کشته شدن "جورج فلوید" سیاه پوست توسط پلیس آمریکا را نشان می‌دهد.
