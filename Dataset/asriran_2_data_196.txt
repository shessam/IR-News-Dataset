asriran_2_data###همکاری ایرانسل با تولیدکنندگان ایرانی گسترده‌تر می‌شود###https://www.asriran.com/fa/news/700388/همکاری-ایرانسل-با-تولیدکنندگان-ایرانی-گسترده‌تر-می‌شود###['اجتماعی ']###2019-11-26 16:56:00###۷۰۰۳۸۸###['ایرانسل', 'موبایل']
4
1	زمان با برگزاری «میز تخصصی تعمیق ساخت داخل در صنعت برق، الکترونیک و مخابرات»، با هدف حمایت از تولید ملی، ۱۰ قرارداد و تفاهم‌نامه همکاری با تولیدکنندگان ایرانی امضا کرد.
2	به گزارش روابط عمومی ایرانسل، این مراسم صبح روز سه‌شنبه ۵ آذر ۱۳۹۸، با حضور رضا رحمانی وزیر صنعت، معدن و تجارت، ستار هاشمی معاون فناوری و نوآوری وزارت ارتباطات و فناوری اطلاعات، دکتر بیژن عباسی آرند مدیرعامل ایرانسل و نیز تولیدکنندگان و فعالان صنعت مخابرات ایران در ساختمان مرکزی وزارت صنعت، معدن و تجارت (صمت) برگزار شد.
3	بر این اساس، ایرانسل با شرکت‌های «اتصال صنعت میانه»، «صبا باتری»، «صنایع مخابرات ایران»، «فراز ارتباط»، «گرد الکتریک»، «نور بهینه گستر»، «نیان الکترونیک» و «صنایع قطعات الکترونیک ایران» در زمینه تولید مودم 4G، باتری ساکن مخابراتی، آنتن مخابراتی، ریپیتر رادیویی، آنتن FD تک باندی، دکل مخابراتی، میکرو داکت نوری و سیمکارت همکاری خواهد کرد.
4	در این مراسم، رضا رحمانی وزیر صمت، با تأکید بر ضرورت همکاری هر چه بیشتر برای ارتقای توان شرکت‌های داخلی، از ایرانسل و همراه اول برای راه‌اندازی نمایشگاه دائمی حمایت از تولید داخلی قدردانی کرد.
5	وی همچنین با اشاره به «نهضت ساخت داخل»، ضمن تقدیر از مجموعه وزارت ارتباطات و فناوری اطلاعات برای پیگیری آن، ابراز امیدواری کرد که با تقویت تولید داخل امکان گسترش فعالیت شرکت‌های ایرانی در حوزه بین‌المللی و افزایش صادرات نیز فراهم شود.
6	همچنین دکتر بیژن عباسی آرند مدیرعامل ایرانسل در این مراسم طی سخنانی با تبریک هفته بسیج، با اشاره به این که با حمایت‌های انجام شده در سال‌‎های اخیر، بخش عمده قطعات مورد نیاز در صنعت مخابرات ایران بومی‌سازی شده است، این روز را با توجه به برگزاری مراسم، روز مبارکی دانست و بر پایبندی ایرانسل به عنوان یکی از بازیگران بزرگ صنعت مخابرات ایران به توسعه تولید داخلی و بومی‌سازی تاکید کرد.
7	وی همچنین با اشاره به شراکت اپراتور بین‌المللی MTN در پروژه ایرانسل و حضور این اپراتور در کشورهای مختلف، گفت: «تلاش داریم تا تولیدکنندگان ایرانی بتوانند از طریق MTN محصولات و خدمات خود را در کشورهای دیگر نیز عرضه کنند.
8	»پیش از این و همزمان با سال رونق تولید و در راستای فرمایشات مقام معظم رهبری مبنی بر لزوم حمایت از کالای ایرانی و نیز با توجه به سیاست‌های ابلاغی وزارت ارتباطات و فناوری اطلاعات و وزارت صمت، نمایشگاه دائمی حمایت از تولیدات داخلی در ساختمان مرکزی ایرانسل افتتاح شده بود.
9	در این نمایشگاه به حوزه‌های فعالیتی نظیر تجهیزات مراکز سوئیچ و دیتا سنتر، تجهیزات شبکه، انتقال، پسیو، فیبر و متعلقات آن، خدمات طراحی، نرم‌افزارها، ساخت ‌سایت‌های مخابراتی و غیره پرداخته شده و اقلامی مانند آنتن اکتابند، روتر، ریپیتر، مودم، ODU، تجهیزات مورد نیاز شبکه فیبر و غیره.
10	در معرض بازدید علاقه‌مندان قرار گرفته است.
11	در همین زمینه، ایرانسل در تیر ماه ۹۸ در جشنواره ملی ارتباطات و فناوری اطلاعات (فاوا) که با هدف شناسایی و حمایت از نخبگان و استعدادهای برتر فعالان بخش خصوصی این حوزه و ایجاد شور و نشاط علمی برگزار می‌شود، حضور یافته و به عنوان تنها اپراتور تلفن همراه برگزیده این جشنواره در زمینه حمایت از کسب و کار ایرانی، موفق به دریافت عنوان «اپراتور برتر محور کسب‌وکار» شده بود.
12	همچنین ایرانسل در تیر ماه ۹۸ با حضور در نمایشگاه «فرصت‌های ساخت داخل و رونق تولید»، فهرستی از نیازمندی‌های خود برای تأمین خدمات و تجهیزات مورد نیاز را به تولیدکنندگان داخلی عرضه کرده بود.
