asriran_1_data###بازگشت فوتبال به کشوری که استفاده از کلمه کرونا در آن ممنوع است###https://www.asriran.com/fa/news/724183/بازگشت-فوتبال-به-کشوری-که-استفاده-از-کلمه-کرونا-در-آن-ممنوع-است###['ورزشی']###2020-04-19 13:57:00###۷۲۴۱۸۳###['ترکمنستان', 'کرونا']
6@@@7
1	لیگ فوتبال ترکمنستان امروز دوباره از سر گرفته خواهد شد.
2	به گزارش ایسنا، بحران کرونا در جهان موجب توقف مسابقات ورزشی از جمله فوتبال شده است.
3	تنها در کشورهای بلاروس، تاجیکستان، بروندی، نیکاراگوئه و تایوان بازی‌های لیگ برگزار می‌شوند و از امروز (یکشنبه) ترکمنستان هم به آنها اضافه می‌شود.
4	این لیگ یک ماه متوقف بود و با یک بازی مهم دوباره از سر گرفته خواهد شد.
5	این دیدار کلاسیک بین دو تیم مهم تاریخ کشور یعنی آلتین اسیر (قهرمان شش دوره اخیر لیگ) و کوپتداگ برگزار می‌شود.
6	مسئولان ترکمنستان به رسانه‌های کشور اجازه استفاده از کلمه ویروس کرونا را نمی‌دهند.
7	همچنین در گزارش پزشکان نباید از این واژه استفاده شود.
8	در این کشور تنها یک مورد مثبت کووید ۱۹ اعلام شده است اما کسی نمی‌داند این آمار درست است یا غلط.
9	در تایوان هم رقابت‌های فوتبال به تازگی شروع شده است.
10	کمتر کسی تصور می‌کرد در کشوری که نزدیک چین است این بازی‌ها برگزار شوند.
11	با این حال پس از پایان هفته نخست، هفته دوم هم امروز با برگزاری چهار دیدار آغاز می‌شود.
12	تیم هانگ یوئن پس از پیروزی ۴ بر صفر در دیدار نخست برای حفظ صدرنشینی تلاش خواهد کرد تایچونگ فوتورو را شکست دهد.
13	تایوان یکی از کشورهایی است که آمار مبتلایانش به کووید ۱۹ خیلی کم است.
14	تاکنون ۳۹۸ نفر به کرونا مبتلا شده‌اند و شش نفر جان خود را از دست داده‌اند.
15	همچنین ۱۷۸ نفر بهبود یافته‌اند.
