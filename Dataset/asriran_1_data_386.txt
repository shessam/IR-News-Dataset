asriran_1_data###جوان لهستانی که در بازار بورس تهران پول پارو می‌کند (+عکس)###https://www.asriran.com/fa/news/713882/جوان-لهستانی-که-در-بازار-بورس-تهران-پول-پارو-می‌کند-عکس###['اقتصادی']###2020-02-15 14:23:00###۷۱۳۸۸۲###['بازار بورس تهران', 'شاخص بورس']
7
1	تصور اینکه یک سرمایه گذار جوان خارجی در زمانی که ایران تحت شدیدترین تحریم هاست در فاصله کوتاهی میلیون ها دلار با سرمایه گذاری در بازار بورس تهران سود کند، کمی مشکل است اما این اتفاقی واقعی است که به مدد رشد اعجاب‌آور در 23 سال گذشته، تحقق یافته است.
2	به گزارش به نقل از وب سایت ، " در کمتر از 3 سال گذشته با سرمایه گذاری در بورس تهران سرمایه خود را بیش از 5 برابر کرده است.
3	او که هم اینک 13.
4	5 میلیون دلار سهام شرکت‌های مختلف ایرانی را خریداری کرده کارگزار سرمایه گذار 20 فرد ثروتمند با 6 ملیت انگلیسی، آلمانی، سوئدی، سوئیسی، بلژیکی و لهستانی است.
5	به نوشته " وجتال" مدتی به عنوان محقق در شعبه شرکت مشاوره "سیتی گروپ" در ورشو فعالیت می‌کرد و مدتی نیز به عنوان معامله گر سهام در شرکت "جی پی مورگان" در لندن فعالیت می‌کرد.
6	او سپس برای مدیریت یک صندوق سرمایه‌گذاری به لهستان بازگشت و هم‌اینک در لندن اقامت دارد.
7	وجتال پس از امضای توافق برجام بین ایران و 6 قدرت جهانی مشتاق شد برای ارزیابی سرمایه گذاری در بازار ایران به این کشور برود.
8	او در جریان سفر به ایران بورس تهران را بررسی کرد و سرمایه گذاری در بازار بورس ایران را جذاب و پرسود دید.
9	او سپس از سال 2017 کار سرمایه گذاری خود را با خرید سبدی متنوع از سهام شرکت‌های مختلف ایرانی آغاز کرده و هر ماه به ایران سفر می‌کند.
10	او برای فرار از تحریم‌های آمریکا سرمایه گذاری خود را به وسیله یورو انجام می‌دهد.
11	او در این باره گفته است: وقتی برای اولین بار به ایران رفتم در بررسی‌هایم متوجه شدم بسیاری از شرکت‌های ایرانی رشد معمول 30 تا 40 درصدی در سال را ثبت می‌کردند، اما قیمت سهام آنها نشان دهنده این موضوع نبود.
12	بازار پر از معامله‌گر بود ولی ارزش سهام به نسبت سودی که به سهامداران می‌داد بسیار پایین بود؛ شاید پایین ترین ارزش سهام دنیا.
13	" وجتال پس از بررسی‌های اولیه تصمیم به خرید سهام می‌گیرد و صندوق خود را که مخفف نام پایتخت‌های 3 کشور هلند، بریتانیا و ایران است به نام "AmtelonCapital" در ژوئیه (تابستان) 2017 ( 1396) با دایر کردن یک دفتر در تهران، تاسیس می‌کند.
14	او برای سرمایه‌گذاری اولیه سرمایه‌هایی را از دوستان و نزدیکان خود جمع‌آوری کرد.
15	وجتال سهام شرکت‌های مختلف ایرانی را خریداری کرده است.
16	از شرکت های پتروشیمی گرفته تا مواد غذایی و شوینده و بهداشتی و غیرهدر بین خریدهای او سهام یک کارخانه تولید کننده شیشه برای صنعت داروسازی که تولیدات خود را به اروپا صادر می‌کند تا سهام شرکت تولید نرم افزار سیستم مدیریت و غیره دیده می‌شود.
17	با خروج یکجانبه آمریکای ترامپ از برجام در ماه مه 2018 (اردیبهشت 1397) و بازگشت تحریم‌های همه جانبه آمریکا علیه ایران بسیاری از ایرانی‌ها که سرمایه‌های خرد و کلانی داشتند به بازارهایی چون بازار ارز هجوم بردند و ریال خود را به دلار و دیگر ارزهای خارجی تبدیل کردند و تنها در عرض 1 سال (2018 ) ارزش پول ملی ایران بیش از 70 درصد در برابر ارزهای خارجی کاهش پیدا کرد.
18	اما این وضعیت (کاهش ارزش ریال در برابر ارزهای خارجی) برای صادر کنندگان ایرانی خبر بدی نبود چون بسیاری از آنها حقوق کارگران و قیمت مواد اولیه خود را به ریال می‌پرداختند اما در ازای محصولات صادراتی، دلار و یورو دریافت می‌کردند.
19	این وضعیت باعث شد هم سود این صادرکنندگان و هم ارزش سهام شرکت‌هایشان به شدت افزایش یابد.
20	"وجتال" از شرکت‌های پتروشیمی ایرانی سهام خریداری کرد.
21	او همچنین مقداری سهام از شرکت‌هایی را که سنگ آهن استخراج می‌کردند نیز خریداری کرد؛ آنها کالاهای خود را به دلار به تولید کنندگان داخلی فولاد می فروشند و سود سرشاری دارند.
22	"وجتال" در سال 2018 ضرر مختصر 20 درصدی متحمل شد اما در سال 2019 موفق شد بیش از 170 درصد سود کند.
23	او هم اینک صندوقی به ارزش کلی 9 میلیون یورو ( 13.
24	5 میلیون دلار) را مدیریت می‌کند.
25	او در مصاحبه به نیویورک تایمز گفته است، همچنان امیدوار به کسب سود در بازار بورس تهران و 10 برابر کردن سرمایه اولیه خود در سریع‌ترین زمان ممکن است.
