tabnak_data###افزایش سطح آمادگی ارتش اسرائیل برای مقابله با کرونا###https://www.tabnak.ir/fa/news/965201/افزایش-سطح-آمادگی-ارتش-اسرائیل-برای-مقابله-با-کرونا###[]###2020-03-11 15:21:00###۹۶۵۲۰۱###['اسرائیل', 'کرونا', 'ارتش']
1
1	به دنبال شیوع کرونا، رسانه‌های عبری زبان از افزایش سطح آمادگی ارتش اسرائیل برای مقابله با گسترش کرونا در اراضی اشغالی خبر دادند.
2	به گزارش ایسنا، شبکه خبری المیادین به نقل از رسانه‌های عبری زبان اعلام کرد که ارتش رژیم صهیونیستی پس از افزایش شمار مبتلایان به کروناویروس در اراضی اشغالی به ۶۰ تن، آمادگی خود را برای مقابله با کرونا افزایش داده است.
3	طبق این گزارش، ارتش اسرائیل به همین منظور ده‌ها تن از نیروهای ذخیره خود را نیز فراخوانده است.
4	تصمیم ارتش اسرائیل پس از آن اتخاذ شد که بنیامین نتانیاهو، نخست‌وزیر این رژیم اخیرا دستور داد تا برای مقابله با شیوع کرونا تمامی کسانی که وارد اراضی اشغالی می‌شوند باید ۱۴ روز در شرایط قرنطینه قرار گیرند.
5	وی در این باره گفت، بعد از یک روز بحث و رایزنی پیچیده تصمیم گرفته شد هر فردی که از این پس از خارج وارد اراضی اشغالی می‌شود باید در شرایط ایزوله (قرنطینه) قرار گیرد.
