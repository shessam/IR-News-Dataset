tabnak_data###قیمت نفت افزایش یافت###https://www.tabnak.ir/fa/news/953245/قیمت-نفت-افزایش-یافت###['اقتصادی', 'خارجی']###2020-01-20 18:48:00###۹۵۳۲۴۵###['قیمت نفت', 'نفت خام', 'نفت خام برنت']
1
1	قیمت نفت در معاملات روز دوشنبه بازارجهانی تحت تاثیر تعطیلی دو پایگاه بزرگ تولید نفت در لیبی، به بالاترین حد در بیش از دو هفته گذشته افزایش پیدا کرد.
2	به گزارش ایسنا، بهای معاملات آتی نفت برنت ۷۴ سنت معادل ۱.
3	۱ درصد افزایش پیدا کرد و به ۶۵ دلار و ۵۹ سنت در هر بشکه رسید که بالاترین حد از نهم ژانویه بود.
4	بهای معاملات آتی وست تگزاس اینترمدیت آمریکا ۵۸ سنت معادل یک درصد افزایش یافت و به ۵۹ دلار و ۱۲ سنت در هر بشکه رسید که بالاترین قیمت از دهم ژانویه بود.
5	در جدیدترین تحولات مربوط به جنگ داخلی لیبی که دو جناح رقیب مدعی حق حکومت بر کشور به مدت بیش از پنج سال هستند، شرکت ملی نفت لیبی اعلام کرد پس از این که نیروهای وفادار به ارتش ملی لیبی یک خط لوله را مسدود کردند، دو میدان نفتی بزرگ در جنوب غربی فعالیتشان را متوقف کردند.
6	لاچلان شاو، مدیر تحقیقات کالا در بانک ملی استرالیا در ملبورن گفت: اگر این اختلال ادامه دار شود، بازار ممکن است واکنش نشان دهد.
7	اگرچه بازار جهان با مازاد عرضه روبروست و ذخایر نفت فراوانی وجود دارد اما بازار همچنان به شماری از مناطق مهم که ریسک ژئوپلیتیکی بالایی دارند، وابسته است.
8	بر اساس گزارش رویترز، یک سخنگوی شرکت ملی نفت لیبی اظهار کرد: اگر صادرات نفت لیبی همچنان متوقف بماند، مخازن نفت این کشور در عرض چند روز پر خواهند شد و روند تولید به ۷۲ هزار بشکه در روز کاهش پیدا خواهد کرد.
9	لیبی این اواخر ۱.
10	۲ میلیون بشکه در روز نفت تولید کرده است.
