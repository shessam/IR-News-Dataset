roozno_data###اعلام قرنطینه کامل در اسرائیل / نتانیاهو: وسایل حمل و نقل عمومی تعطیل و از تردد میان شهر‌ها جلوگیری می‌شود / از خروج شهروندان از خانه در اعیاد فصح جلوگیری خواهد شد / برخی محدودیت‌ها بعد از اعیاد یهودی برداشته می‌شود###http://roozno.com//fa/news/420875/اعلام-قرنطینه-کامل-در-اسرائیل-نتانیاهو-وسایل-حمل-و-نقل-عمومی-تعطیل-و-از-تردد-میان-شهر‌ها-جلوگیری-می‌شود-از-خروج-شهروندان-از-خانه-در-اعیاد-فصح-جلوگیری-خواهد-شد-برخی-محدودیت‌ها-بعد-از-اعیاد-یهودی-برداشته-می‌شود###[]###2020-04-07 10:03:00###۴۲۰۸۷۵###['قرنطینه کامل', 'اسرائیل']
1@@@2
1	نخست وزیر اسرائیل دوشنبه شب از قرنطینه کامل به دلیل شیوع کرونا خبر داد.
2	اضافه کرد: برخی محدودیت‌ها بعد از اعیاد یهودی در صورتی که شرایط مساعد شود برداشته می‌شود و باید شهروندان به این محدودیت‌ها عمل کنند.
3	نخست وزیر رژیم صهیونیستی دوشنبه شب از قرنطینه کامل فلسطین اشغالی به دلیل شیوع کرونا خبر داد.
4	به گزارش روز نو ، بنیامین نتانیاهو در سخنانی که از تلویزیون پخش شد، اعلام کرد که برای جلوگیری از شیوع کرونا از ساعت ۱۶ روز سه شنبه قرنطینه کامل در اسرائیل اجرا می‌شود.
5	وی افزود: از خروج شهروندان از منازلشان در اعیاد فصح جلوگیری خواهد شد.
6	نخست وزیر رژیم صهیونیستی اضافه کرد: برخی محدودیت‌ها بعد از اعیاد یهودی در صورتی که شرایط مساعد شود برداشته می‌شود و باید شهروندان به این محدودیت‌ها عمل کنند.
7	کابینه نتانیاهو باید برای اجرایی شدن این طرح آن را تصویب کنند.
8	از دیگر محدودیت‌هایی که بنابر گفته نتانیاهو اجرا خواهد شد تعطیلی وسایل حمل و نقل عمومی و همچنین جلوگیری از تردد میان شهرهاست.
9	وزارت بهداشت رژیم صهیونیستی شمار مبتلایان به کرونا در سرزمین‌های اشغالی را هشت هزار و ۴۳۰ نفر اعلام کرده و ۴۹ نفر نیز تا کنون جان خود را از دست دادند.
10	ویروس کرونا برای نخستین بار ۱۲ دسامبر (آذر/دی) گذشته در چین و در شهر «ووهان» شیوع یافت اما پکن به طور رسمی اواسط ژانویه (دی/بهمن) آن را اعلام کرد.
11	این ویروس بسرعت به کشورهای مختلف در سراسر جهان سرایت و اکثر کشورها را درگیر کرده است.
