tabnak_data###مدافع مصدوم و کلیدی استقلال چه زمانی برمی‌گردد؟###https://www.tabnak.ir/fa/news/961606/مدافع-مصدوم-و-کلیدی-استقلال-چه-زمانی-برمی‌گردد###['ورزشی', 'ورزشی']###2020-02-25 10:46:00###۹۶۱۶۰۶###['سیاوش یزدانی', 'استقلال', 'مصدومیت', 'تابناک ورزشی']
6@@@7
1	مدافع آسیب دیده تیم استقلال به رغم گذشت زمان بسیار زیاد، همچنان به دلیل عدم آمادگی قادر به همراهی تیمش در بازی با گل‌گهر سیرجان نیست.
2	به گزارش تابناک ورزشی، سیاوش یزدانی در هفته دوازدهم لیگ برتر فوتبال مصدوم شد و دیگر نتوانست برای تیم فوتبال استقلال بازی کند.
3	این مدافع به خاطر تمرینات جداگانه نتوانست تحت نظر پزشکان باشد و به همین دلیل هنوز به آمادگی کامل برای بازگشت به میادین نرسیده است.
4	به همین خاطر در دیدار این هفته استقلال مقابل گل‌گهر سیرجان در هفته بیست‌ویکم هم حضور ندارد.
5	یزدانی که ابتدای فصل از سپاهان به استقلال پیوست، در نیم‌فصل اول بازی‌های نسبتا خوبی برای استقلال انجام داد، اما یک مصدومیت او را چند ماه از میادین دور کرد تا نتواند تیمش را در بازی‌های مهم همراهی کند.
6	نکته عجیب اینکه هنوز هواداران به طور کامل نمی دانند که این بازیکن بالاخره چه زمانی آماده بازی و حضور در ترکیب می شود.
7	استقلال بحران خط دفاعی دارد و رسانه ها نیز پیگیر زمان پایان مصدومیت این مدافع هستند.
