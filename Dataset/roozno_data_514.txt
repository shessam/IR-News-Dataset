roozno_data###روایت لاریجانی از تصمیمات شورای عالی امنیت برای مقابله با کرونا###http://roozno.com//fa/news/417510/روایت-لاریجانی-از-تصمیمات-شورای-عالی-امنیت-برای-مقابله-با-کرونا###[]###2020-03-09 14:27:00###۴۱۷۵۱۰###['لاریجانی', 'کرونا']
1
1	رئیس مجلس شورای اسلامی از مصوبات جدید شورای عالی امنیت ملی مبنی بر لزوم تبعیت همه دستگاه‌ها از تصمیمات ستاد ملی مبارزه با کرونا و نحوه همکاری بخش‌های مختلف کشور با این ستاد خبر داد.
2	به گزارش روز نو : مجلس شورای اسلامی امروز میزبان وزیر بهداشت بود تا آخرین تحولات و اقدامات انجام شده برای مقابله با بیماری کرونا مورد بررسی قرار گیرد.
3	در این جلسه دکتر نمکی وزیر بهداشت، درمان و آموزش پزشکی و رئیس ستاد ملی مبارزه با کرونا گزارشی از اقدامات انجام شده را در اختیار نمایندگان قرار داد.
4	همچنین علی لاریجانی در جلسه‌ای که امروز با حضور وزیر بهداشت و جمعی از نمایندگان مجلس به منظور بررسی آخرین تحولات و اقدامات انجام شده در مقابله با بیماری کرونا در صحن مجلس برگزار شد، گفت: مسئله کرونا در کشور ما ابعاد گسترده ای پیدا کرد و به رغم آن که تمهیداتی در مقابله با شیوع آن صورت گرفته بود، ولی متأسفانه از یکی دو استان فراتر رفت.
5	اهم اظهارات رئیس مجلس را به نقل از خبرگزاری ها بخوانید؛*البته ریشه‌های موضوع و اینکه این بیماری چگونه به بخش‌های مختلف تسری یافته است، از سوی وزیر بهداشت شناسایی شد، لذا تدابیری اندیشیدند و ستاد اصلی این کار در وزارت بهداشت نیز مسئولیت مدیریت این موضوع را به عهده گرفت.
6	*ستاد ملی مقابله با کرونا باید از قدرت کافی برخوردار باشد، بر همین اساس در شورای عالی امنیت ملی تصویب شد که تمام بخش‌ها از تصمیم این ستاد ملی تبعیت کنند.
7	*اقدامات گسترده ای در مقابله با شیوع این بیماری انجام شد،بیش از ۱۰۰ کشور درگیر موضوع ویروس کرونا شده اند که هم تبعات بهداشتی و هم مسائل اقتصادی دارد و تمام تلاش بر این است که ستاد ملی مقابله با کرونا توفیق پیدا کند.
8	*روز گذشته مجدداً در شورای عالی امنیت ملی گزارشی مبنی بر این ارائه شد که دستگاه‌ها و بخش‌های مختلف چه کمک‌هایی باید داشته باشند تا مردم کمتر متضرر شوند و مصوباتی نیز در خصوص نحوه همکاری دستگاه‌ها با ستاد مبارزه با کرونا به تصویب رسید.
9	*{درباره عدم برگزاری جلسات صحن علنی مجلس در این روزها}: به دلیل مصوبه ستاد ملی مقابله با کرونا، نتوانستیم جلسات مجلس را تشکیل دهیم.
10	* جلسه امروز با این هدف تشکیل شد که نمایندگان متخصص در حوزه بهداشت و درمان و سایر نمایندگانی که از شهرهای مختلف اطلاعات میدانی دارند، در رایزنی با این ستاد قرار گیرند و تصمیماتی اتخاذ شود.
