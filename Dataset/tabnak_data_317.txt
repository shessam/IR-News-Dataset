tabnak_data###بیانیه شدیداللحن سوریه در محکومیت طرح "معامله قرن"###https://www.tabnak.ir/fa/news/955403/بیانیه-شدیداللحن-سوریه-در-محکومیت-طرح-معامله-قرن###[]###2020-01-29 18:43:00###۹۵۵۴۰۳###['سوریه', 'معامله قرن', 'فلسطین']
1
1	وزارت خارجه سوریه به شدت مخالفت خود با طرح ضد فلسطینی موسوم به "معامله قرن" را اعلام کرد.
2	به گزارش ایسنا، به نقل از سانا، یک منبع در وزارت خارجه سوریه در واکنش به رونمایی دونالد ترامپ، رئیس جمهوری آمریکا از طرح به اصطلاح "صلح" موسوم به "معامله قرن" اظهار کرد: سوریه به شدت آنچه معامله قرن نامیده می شود و بیانگر تسلیم در مقابل رژیم اشغالگر و غاصب اسرائیل است را محکوم می‌کند.
3	وی افزود، طرح اخیر آمریکا بار دیگر ائتلاف اساسی میان ایالات متحده و رژیم صهیونیستی در خصومت علیه امت عربی و مسائل آن را آشکار کرد و سیاست آمریکا در منطقه در خدمت "اسرائیل" و طرح‌های توسعه‌طلبانه آن علیه حقوق و منافع اعراب است.
4	این منبع ادامه داد: سوریه از جامعه جهانی می‌خواهد که این تحقیر مشروعیت بین‌المللی توسط آمریکا را محکوم کرده و در تصمیماتش و در رأس آنها پایان دادن به اشغال اراضی عربی و فلسطینی و تضمین حقوق مشروع ملت فلسطین قاطع باشد.
5	وی در ادامه خاطرنشان کرد: سوریه که مسأله فلسطین را قطب نمای سیاست خارجه خود و مسأله اصلی امت عربی می داند بر ایجاد یک موضع عربی کارآمد برای مقابله با این گمراهی آمریکایی و صهیونیستی تأکید می‌کند.
