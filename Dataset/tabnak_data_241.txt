tabnak_data###فرانسه استفاده از نارنجک گاز اشک‌آور علیه معترضان را ممنوع کرد###https://www.tabnak.ir/fa/news/954942/فرانسه-استفاده-از-نارنجک-گاز-اشک‌آور-علیه-معترضان-را-ممنوع-کرد###[]###2020-01-27 14:11:00###۹۵۴۹۴۲###['فرانسه', 'معترضان', 'نارنجک']
1
1	پس از آنکه چندین معترض فرانسوی دچار جراحت‌های جدی شدند و دست‌ها و انگشتان خود را از دست دادند، مقامات فرانسه استفاده از نارنجک گاز اشک‌آور (GLIF4) را ممنوع کردند.
2	به گزارش ایسنا، به نقل از خبرگزاری اسپوتنیک، کریستوف کاستانر، وزیر کشور فرانسه در مصاحبه‌ای با شبکه تلویزیونی France 3 گفت: نارنجک گاز اشک‌آور که در نظام‌نامه پلیس به عنوان یک سلاح جنگی توصیف شده دیگر توسط نیروهای پلیس استفاده نخواهد شد چرا که بسیاری از مردم به خاطر اصابت این نارنجک زخمی شده‌اند.
3	وی تاکید کرد که این ممنوعیت فورا اجرایی خواهد شد.
4	اعتراضات علیه سیاست‌های امانوئل ماکرون، رئیس جمهور فرانسه در سراسر کشور ادامه دارد.
5	معترضان اغلب با افسران پلیس که به منظور متفرق کردن معترضان متوسل به شلیک گاز اشک‌آور شده‌اند، درگیر می‌شوند.
6	در دسامبر سال 2018 میلادی، یکی از معترضان پس از آنکه تلاش کرد یک نارنجک گاز اشک‌آور را از روی زمین برداشته و آن را به طرف دیگری پرتاب کند، یک دست خود را از دست داد.
7	فرانسه تنها کشوری بود که از نارنجک گاز اشک‌آور GLIF4 که حاوی ماده منفجره تی‌ان‌تی است، استفاده می‌کرد.
