tabnak_data###دلار و یورو با چه نرخی به تعطیلات می‌روند؟###https://www.tabnak.ir/fa/news/982103/دلار-و-یورو-با-چه-نرخی-به-تعطیلات-می‌روند###['اقتصادی', 'داخلی']###2020-06-02 16:27:00###۹۸۲۱۰۳###['قیمت دلار', 'قیمت یورو', 'نرخ دلار']
1@@@2
1	در آخرین روز کاری هفته، فعالان بازار ارز شاهد عدم تعییر نرخ از سوی بازارساز هستند.
2	این در حالی است که نوسان گیران در معاملات بازار آزاد، دلار آمریکا را در محدوده ۱۷۶۰۰ تومان معامله می‌کنند.
3	به گزارش ؛ در معاملات امروز (سه شنبه سیزدهم خردادماه ۹۹) بازار ارز، شاهد عدم تغییر نرخ از سوی صرافی‌های بانکی هستیم.
4	این تصمیم در پی عدم تغییر قابل توجه نرخ ارز به ویژه دلار در بازار آزاد می‌باشد.
5	روند نرخ گذاری در روز‌های اخیر، تا حدودی با ثبات بوده است که دلیل اصلی آن بهبود صادرات و بازگشت منابع ارزی به چرخه اقتصادی است.
6	حال بر اساس جدیدترین قیمت‌ها از بازار امروز، هراسکناس دلار آمریکادر صرافی‌های بانکی و مجاز سطح کشور، به نرخ ۱۶۹۷۰ تومان از مردم خریداری می‌شود و بدون تغییر نسبت به روز قبل، به قیمت ۱۷۰۷۰ تومان به متقاضی دریافت دلار فروخته می‌شود.
7	همچنین هراسکناس یورودر این صرافی ها، هم اکنون به قیمت ۱۸۵۰۰ تومان از مردم خریداری می‌شود و به نرخ ۱۸۶۰۰ تومان به متقاضی دریافت یورو فروخته می‌شود که نسبت به روز دوشنبه، تغییری نداشته است.
8	در کنار ثبات نرخ ارز در صرافی‌ها بانکی، هر اسکناس دلار آمریکا در بازار آزاد ارز هم اکنون به نرخ ۱۷۶۳۰ تومان رسیده است که نسبت به روز قبل، تغییر چندانی نداشته است.
9	بانک مرکزی نرخ رسمی ۴۷ ارز را برای امروز اعلام کرد که بر اساس آن نرخ ۱۱ ارز از جمله یورو نسبت به روز گذشته کاهش و قیمت ۲۷ ارز از جمله پوند افزایش یافت؛ همچنین نرخ دلار و ۸ ارز دیگر نیز ثابت ماند.
10	بر اساس اعلام بانک مرکزی هر دلار آمریکا برای امروز «سه‌شنبه سیزدهم خرداد ۹۹» بدون تغییر نسبت به روز گذشته ۴۲ هزار ریال قیمت خورد.
11	همچنینهر پوند انگلیس با ۴۰۱ ریال افزایش به قیمت ۵۲ هزار و ۴۵۶ ریال و هر یورو با ۳۵ ریال کاهش به قیمت ۴۶ هزار و ۷۳۲ ریال اعلام شد.
12	افزون بر این، هر فرانک سوئیس ۴۳ هزار و ۶۸۵ ریال، کرون سوئد ۴ هزار و ۴۸۱ ریال، کرون نروژ ۴ هزار و ۳۵۷ ریال، کرون دانمارک ۶ هزار و ۲۶۹ ریال، روپیه هند ۵۵۶ ریال، درهم امارات متحده عربی ۱۱ هزار و ۴۳۷ ریال، دینار کویت ۱۳۶ هزار و ۳۲۱ ریال، یکصد روپیه پاکستان ۲۵ هزار و ۶۶۸ ریال، یکصد ین ژاپن ۳۸ هزار و ۹۹۹ ریال، دلار هنگ کنگ ۵ هزار و ۴۱۹ ریال، ریال عمان ۱۰۹ هزار و ۲۳۳ ریال و دلار کانادا ۳۰ هزار و ۹۶۴ ریال قیمت خورد.
13	از سوی دیگر، نرخ دلار نیوزیلند ۲۶ هزار و ۳۷۳ ریال، راند آفریقای جنوبی ۲ هزار و ۴۱۳ ریال، لیر ترکیه ۶ هزار و ۱۶۵ ریال، روبل روسیه ۶۰۹ ریال، ریال قطر ۱۱ هزار و ۵۳۹ ریال، یکصد دینار عراق ۳ هزار و ۵۱۶ ریال، لیر سوریه ۸۲ ریال، دلار استرالیا ۲۸ هزار و ۴۹۰ ریال، ریال سعودی ۱۱ هزار و ۲۰۱ ریال، دینار بحرین ۱۱۱ هزار و ۷۰۳ ریال، دلار سنگاپور ۲۹ هزار و ۸۶۱ ریال، یکصد تاکای بنگلادش ۴۹ هزار و ۴۲۲ ریال، ده روپیه سریلانکا ۲ هزار و ۲۶۳ ریال، کیات میانمار ۳۱ ریال و یکصد روپیه نپال ۳۴ هزار و ۵۷۹ ریال تعیین شد.
14	همچنین، نرخ یکصد درام ارمنستان ۸ هزار و ۶۸۹ ریال، دینار لیبی ۲۹ هزار و ۷۰۱ ریال، یوان چین ۵ هزار و ۸۹۹ ریال، یکصد بات تایلند ۱۳۲ هزار و ۸۷۱ ریال، رینگیت مالزی ۹ هزار و ۷۸۰ ریال، یک هزار وون کره جنوبی ۳۴ هزار و ۲۵۷ ریال، دینار اردن ۵۹ هزار و ۲۴۰ یال، یکصد تنگه قزاقستان ۱۰ هزار و ۲۲۴ ریال، لاری گرجستان ۱۳ هزار و ۵۷۲ ریال، یک هزار روپیه اندونزی ۲ هزار و ۸۹۹ ریال، افغانی افغانستان ۵۴۸ ریال، روبل جدید بلاروس ۱۷ هزار و ۵۲۲ ریال، منات آذربایجان ۲۴ هزار و ۷۵۷ ریال، یکصد پزوی فیلیپین ۸۳ هزار و ۴۰۳ ریال، سومونی تاجیکستان ۴ هزار و ۹۶ ریال، بولیوار جدید ونزوئلا ۴ هزار و ۲۰۶ ریال و منات جدید ترکمنستان ۱۱ هزار ۹۶۶ ریال ارزش‌گذاری شد.
