roozno_data###فرمانداران رودسر و لنگرود: هنوز برق نداریم / ارتفاع برف در رودسر: یک متر / برق ۱۶۵ هزار و آب ۶ هزار مشترک هنوز قطع است###http://roozno.com//fa/news/413214/فرمانداران-رودسر-و-لنگرود-هنوز-برق-نداریم-ارتفاع-برف-در-رودسر-یک-متر-برق-۱۶۵-هزار-و-آب-۶-هزار-مشترک-هنوز-قطع-است###[]###2020-02-12 13:45:00###۴۱۳۲۱۴###['وضعیت گیلان', 'بارش سنگین برف']
1@@@2
1	فرمانداران رودسر و لنگرود مشکل اصلی شهرستان‌هایشان را نبود برق عنوان و تاکید کردند: متاسفانه تا برق وصل نشود مشکل حل نخواهد شد.
2	قطعی برق موارد دیگر را تحت تاثیر قرار داده است.
3	فرمانداران رودسر و لنگرود مشکل اصلی شهرستان‌هایشان را نبود برق عنوان و تاکید کردند: متاسفانه تا برق وصل نشود مشکل حل نخواهد شد.
4	قطعی برق موارد دیگر را تحت تاثیر قرار داده است.
5	به گزارش روز نو ، حسین اسمعیل‌پور فرماندار رودسر قطعی برق را مهم‌ترین مشکل شهرستان رودسر اعلام و خاطرنشان کرد: تعمیراتی که مربوط به اداره برق شهرستان بود انجام شده و منتظر بازگشت برق به مدار توسط استان هستیم.
6	به نوشته ایسنا، وی گفت: مردم بچه دارند، مریض دارند نبود برق مشکلات بسیار زیادی را برای آنها به وجود آورده است.
7	وی با اشاره به قطعی آب در شهرستان گفت: آب بخش عمده‌ای از مشترکان وصل شده اما حوزه شهری به دلیل یخ‌زدگی شدید لوله‌ها هنوز آب قطع است.
8	اسمعیل‌پور ارتفاع برف در شهرستان رودسر را حدود یک متر اعلام و درباره بازگشایی راه‌ها اظهار کرد: راه‌های اصلی بازگشایی شده و هم‌اکنون در حال بازگشایی راه‌های فرعی و روستایی هستیم.
9	وی در پایان گفت: نیروهایی از رامسر در بخش‌های مختلف برای رفع مشکلات به رودسر کمک کردند.
10	سیروس شفقی فرماندار لنگرود با اشاره به وصل نشدن برق شهرستان متبوعش گفت: متاسفانه قطعی برق مشکلات دیگری مانند افت فشار آب و قطعی آب در برخی روستاها و نقاط شهری را به دنبال داشته است.
11	وی با اشاره به کمک استان‌های دیگر برای رفع مشکلات تصریح کرد: خوشبختانه تمام راه‌های اصلی باز شده و هم‌اکنون در حال بازگشایی راه‌های روستایی و فرعی هستیم.
12	وی در خاتمه در پاسخ به پرسش خبرنگار ایسنا مبنی بر اینکه آیا مردم مشکل تامین نان و مایحتاج دیگر ندارند، خاطرنشان کرد: به دلیل قطعی طولانی مدت برق مشکلات بسیاری پیش آمده اما اینجا باید از مردم بسیار تشکر کنم که خیلی همکاری می‌کنند.
13	ارزیابی مثبتی از عملکرد مدیران گیلان در پی بارش برف نداریمبازرس کل استان گیلان با بیان اینکه ارزیابی مثبتی از عملکرد مدیران در پی بارش برف نداریم، گفت: با مدیرانی که وظایف‌شان را به نحو صحیح انجام نداده‌اند، در چارچوب قانون برخورد می‌کنیم.
14	سیف‌الله مسرور در پاسخ به این سوال که با توجه به وضعیت موجود در پی بارش برف ارزیابی شما از عملکرد مسئولان در مدیریت اوضاع چیست؟ اظهار کرد: در خصوص شرایط پیش آمده ارزیابی مثبتی از عملکرد مدیران نداریم و به عنوان مسئول نظارتی از شرایط موجود گله‌مند هستم و به نظرم اگر ستاد بحران هم تشکیل نمی‌شد، تفاوتی هم در شرایط موجود ایجاد نمی‌شد.
15	بازرس کل استان گیلان با بیان اینکه معاون عمرانی استاندار به همراه تعدادی از مدیران در مسیر امامزاده هاشم و سروان حضور یافتند تا مشکلات رفع شود، افزود: متاسفانه این مسیر وضعیت خوبی نداشته و به مدت 15 ساعت مسدود بوده که سبب نارضایتی و رنجش خاطر مردم و مسافران شده است.
16	وی ادامه داد: با توجه به اینکه وضعیت موجود شرایط خاص بحرانی نبوده و فقط بارش برف داشتیم، لذا عملکرد مدیران ارزیابی و علل مشکلات بررسی می‌شود و در آینده نزدیک به اطلاع مسئولین، مردم و اصحاب رسانه می‌رسد.
17	مسرور با اشاره به مشکلات موجود در سطح شهر گفت: از عملکرد مدیریت بحران شهری راضی نیستم و ارزیابی مثبتی هم از عملکرد آنها در خصوص ساماندهی بارش برف و بکارگیری امکانات موجود گزارش نشده است.
18	بازرس کل گیلان بیان کرد: برخی مدیران هم طی 24 ساعت گذشته در مسیر امامزاده هاشم بوده‌اند که جای تقدیر و تشکر دارد اما مردم از وضعیت موجود ناراضی هستند و نتایج مطلوبی حاصل نشده است.
19	وی با بیان اینکه مدیران را موظف به پاسخگویی به مردم می‌کنیم، اضافه کرد: با مدیرانی که وظایف‌شان را به نحو صحیح انجام نداده‌اند، در چارچوب قانون برخورد می‌کنیم.
20	برقراری برق ۸۵ هزار مشترک در گیلاناستاندار گیلان گفت: برق ۲۵۰ هزار مشترک گیلانی قطع شده بود که تاکنون برای ۸۵ هزار مشترک وصل شده است.
21	همچنین مشکل قطع آب ۶۰۰۰ نفر از ۱۲ هزار مشترک آب استان که طی روزهای گذشته آب نداشتند، رفع شد.
22	ارسلان زارع صبح چهارشنبه ۲۳ بهمن در گفت وگو با شبکه خبر، با اشاره به بارش برف سنگین در گیلان و ایجاد مشکل برای مردم، اظهار کرد: در ارتفاعات گیلان بیش از دو متر و در شهرهای استان از جمله رشت، لاهیجان و رودسر بیش از یک متر برف بارید.
23	وی با بیان اینکه بارش برف سنگین موجب انسداد شریان ها و محورهای اصلی استان شده است، افزود: تلاش های زیادی صورت گرفته تا محورهای اصلی ورودی استان بازگشایی شود لذا شامگاه گذشته کلیه محورهای اصلی استان بازگشایی شد و خودروهای زمین گیر که در برف مانده بودند رهاسازی شدند.
24	البته محور اسالم – خلخال همچنان مسدود است.
25	استاندار گیلان با اشاره به قطع انشعابات خانگی آب و برق، تصریح کرد: برق ۲۵۰ هزار مشترک گیلانی قطع شده بود که تاکنون برای ۸۵ هزار نفر وصل شده است.
26	همچنین مشکل قطع آب ۶۰۰۰ نفر از ۱۲ هزار مشترک آب استان که طی روزهای گذشته آب نداشتند، رفع شد.
27	زارع از اسکان اضطراری ۱۶۳۰ نفر خبر داد و خاطرنشان کرد: از امروز تلاش برای بازگشایی راه های روستای استان آغاز می شود.
28	وی از هموطنان خواست از سفرهای غیر ضروری به استان گیلان پرهیز کنند و گفت: قطعی برق موجب قطع ارتباط ۵۰ درصد از مشترکین اینترنت به ویژه در مناطق روستایی شده که در صورت برقراری برق، ارتباطات نیز برقرار خواهد شد.
29	استاندار گیلان نیز در گفت‌وگویی با اشاره به دستور ویژه رئیس‌جمهور، رئیس سازمان برنامه و بودجه و وزرای کشور، نیرو و ارتباطات جهت کمک رسانی به گیلان، متذکر شد: قزوین استان معین گیلان است و از استانداری های همجوار اکیپ های فنی راهداری و برق به گیلان اعزام شدند.
30	وی با بیان اینکه خوشبختانه گاز کلیه مناطق شهری و روستایی گیلان برقرار است، اضافه کرد: به احتمال زیاد تا پایان وقت امروز بخش زیادی از مردم برق دار خواهند شد.
31	البته پارگی سیم های فشار قوی در مناطق جنگلی و صعب العبور نیاز به ترمیم دارد که وقت گیر خواهد بود.
