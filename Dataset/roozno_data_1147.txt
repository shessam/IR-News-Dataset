roozno_data###نشستن پوپولیسم روی صندلی سبز###http://roozno.com//fa/news/429379/نشستن-پوپولیسم-روی-صندلی-سبز###[]###2020-06-01 09:00:00###۴۲۹۳۷۹###['صندلی سبز', 'نمایندگان مجلس']
1@@@2@@@3@@@4
1	اگر چه جریان فکری نزدیک به محمود احمدی‌نژاد، رئیس دولت‌های نهم و دهم، نتوانستند سهم قابل توجهی در مجلس اصولگرایی یازدهم داشته باشند، اما آنها طیفی نیستند که در مجلس اصولگرای یازدهم به حاشیه رانده شوند.
2	احتمالا از این به بعد با رفتارهای عوام‌فریبانه خود حواشی زیادی را در مجلس ایجاد خواهند کرد.
3	حواشی که دردسرهایی را برای قالیباف در جایگاه رئیس مجلس به وجود خواهد آورد.
4	شاید اولین رفتار پوپولیستی را بتوان در پیشنهاد حسین جلالی، نماینده رفسنجان مشاهده کرد.
5	به گزارش روزنو :حسین جلالی پیشنهاد داده که نمایندگان مجلس هر روز دوصفحه قرآن بخوانند تا از این طریق نمایندگان مجلس ختم روزانه قرآن داشته باشند.
6	پیشنهادی که نه تنها در فضای مجازی مورد حمله قرار گرفت؛ بلکه بسیاری از چهره‌های سیاسی نیز به آن واکنش نشان دادند.
7	هرچند چنین رفتارهای پوپولیستی از این جریان فکری چندان دور از انتظار نبود همان‌طور که محمود احمدی‌نژاد همچنان بعد از گذشت ۷ سال از ریاست‌جمهوری‌اش در اتومبیلی جلوی منزل خود در حال پاراف‌کردن نامه‌های مردم است.
8	روز گذشته اولین جلسه رسمی مجلس یازدهم به صورت رسمی با ریاست قالیباف برگزار شد، اما بی‌نظمی نمایندگان بیش از هر چیزی به چشم می‌آمد و بالاخره صدای هیئت‌رئیسه را درآورد و چند باری درباره برقراری نظم به نمایندگان تذکر داده شد.
9	این بی‌نظمی در نهایت باعث شد که صحن مجلس در یک امر بی‌سابقه توسط سه رئیس مدیریت شود و سه نفر در اولین جلسه رسمی مجلس بر صندلی ریاست نشستند.
10	یعنی ابتدا محمدباقر قالیباف زنگ آغاز جلسه را به صدا درآورد اما دو ساعت بعد امیر‌حسین قاضی‌زاده‌هاشمی نائب رئیس اول مجلس اداره جلسه را به عهده گرفت.
11	با این حال او هم تا پایان جلسه ماندگار نشد و بعد از گذشت ساعتی ریاست را به علی نیکزاد سپرد.
12	اما حواشی اولین جلسه رسمی یازدهمی‌ها به اینجا ختم نشد و پیشنهاد یکی از نمایندگان چنان با واکنش‌های در شبکه‌های اجتماعی روبه‌رو شد که صدای برخی از اصولگرایان را نیز درآورد.
13	حسین جلالی، منتخب مردم رفسنجان پیشنهادی مبنی بر ختم روزنامه قرآن کریم توسط نمایندگان مطرح کرد.
14	این نماینده مجلس درباره جزئیات این پیشنهاد گفته: در روز ورود به مجلس و اولین جلسه علنی، قرآن‌های زیبایی را بر روی میز هریک از نمایندگان گذاشته بودند که کار خوب و مناسبی بود، اما فکر کردم که چطور می‌‌توان حق این کتاب بزرگ الهی را تا جایی که امکان دارد به جا آورد.
15	بر همین اساس به ذهنم آمد که اگر مجموع نمایندگان دوره یازدهم هر روز دو صفحه قرآن کریم را بخوانند، می‌توانیم تقریباً روزانه یک ختم کامل داشته باشیم.
16	لذا در حال تقسیم صفحات قرآن بین نمایندگان براساس حروف الفبا هستم و به ترتیب صفحات ابتدایی هر نماینده را برای وی ارسال می‌کنم تا از یکشنبه، ۱۱ خرداد‌ماه، این برنامه آغاز شود.
17	این امر اما با واکنش‌های زیادی مواجه شد تا جایی که عباس سلیمی‌نمین، کارشناس مسائل سیاسی در واکنش به پیشنهاد حسین جلالی، به خبرگزاری «تسنیم» گفته: البته که معنویت لازمه تضمین سلامت حرکت انسان‌ها به‌ویژه در جایگاه‌های مهم است اما بین توسل به معنویت و تظاهر به معنویت تفاوت وجود دارد.
18	ما در تظاهر به معنویت، نه تنها به رستگاری نمی‌رسیم بلکه مسیرهای انحرافی و فریبکاری را راهگشا خواهیم بود.
19	در حالی که معنویتی که در خلوت انسان را می‌سازد موجب قوت در پایداری راه حق خواهد بود.
20	نباید اجازه دهیم تفکر احمدی‌نژادی‌ رسوخ کنداو افزود: ما دولت احمدی‌نژاد را به عنوان نمونه‌ای از فریبکاری در توجه به معنویات تجربه تلخ کردیم.
21	به این خاطر هیچ‌وقت نباید بگذاریم این تجربه تکرار شود.
22	مقام معظم رهبری در اولین ملاقات‌شان با دولت اقای احمدی‌نژاد یک آسیب‌شناسی دقیق کردند و گفتند: این اتفاق نیفتد که شما دائم جانماز آب بکشید، اما در این جانماز هیچ نمازی خوانده نشود.
23	سلیمی‌نمین با بیان اینکه آقای جلالی می‌تواند برود در خانه خود قرآن بخواند، اما در مجلس که آمد نباید به این امر تظاهر کند، خاطرنشان کرده: باید در مجلس طرح بدهد و ذهن مبارکش را به کار بگیرد.
24	این تظاهر کردن‌ها به‌هیچ‌وجه برای ملت راهگشا نخواهد بود و فقط عوام‌فریبی صرف است.
25	مگر پیشنهاد دادن به ختم قرآن گرفتن چه چیزی که است که ایشان آن را مطرح کرده‌اند؟ این فکر ممکن است به ذهن هرکسی برسد.
26	در اینکه آقایان حتما باید قرآن بخوانند و اولین چیزی که از آن یاد می‌گیرند عدم تظاهر است،‌ شکی نیست؛ اما ‌به نظر من یکی از مسائل جدی امروز همین امر است که نباید اجازه دهیم تفکر احمدی‌نژادی که در بین بعضی نیروها با وجود اینکه حتی احمدی‌نژادی نیستند اما رسوبات آن تظاهر که عوام‌فریبی را سهل می‌کند در آنها وجود دارد؛‌ رسوخ کند.
27	اما واکنش‌ها و حملات به اظهارات جلالی فقط به اینجا ختم نشد و تعداد زیادی از کابران شبکه اجتماعی توئیتر به این اظهارات پاسخ دادند.
28	برای مثال، یکی دیگر از کاربران نوشت: «جناب غیره یا خیلی ساده هستین یا ملت رو ساده فرض کردین.
29	در هر دو صورت، مسئولیت نمایندگی مجلس برای شما ثقیل به نظر می‌رسد.
30	بیشتر مواظب باشید و کمی خویشتنداری بد نیست».
31	کاربری دیگر به نام لیا آبنوس نوشت: «مردم زیر فشار اقتصادی هستند از مجلس جدید انتظار زیادی دارند کاری نکنید دو روز دیگر بگویند قرآن بزند به کمرتان».
32	حسین اچ دیگر کاربر توئیتر با اشاره به متن نهج البلاغه نوشت: «به جای خواندن قرآن توصیه می‌شه که چند بار از نامه حضرت علی به مالک اشتر در مورد شیوه مملکت‌داری رونویسی کنند».
33	امیرحسین شکوری نیز نوشت: «قبول باشه، وقت کردید یه فکری هم به حال ما کنید».
34	همچنین حجت‌الاسلام‌والمسلمین احمدی نیز در توئیت خود واکنش تندی به اظهارات نماینده رفسنجان ابراز کرد و نوشت: «به نظرم می‌رسه بعد از چهل سال و اندی، اگر نماینده مجلسی به فکر ختم قرآن و دعای جوشن کبیر و کمیل و توسل باشد باید از او تست الکل گرفت چون یا او مبتلای به چیزی است یا ما که به ایشان رای دادیم و ایشان را با پشتوانه مردمی بر کرسی نشاندیمغیره فتامّلغیره به فکر معیشت مردم باشید».
35	رضا رضایی‌چیانه وکیل دادگستری نیز در همین راستا در توئیترش نوشت: «ختم واقعى قرآن کریم زمانى رخ می‌دهد که مجلس حقوق ملت رامحترم شمرده و به عنوان وکیل ملت با رعایت غبطه موکلین خود عمل کند این امر هم جزء با رعایت قانون اساسى و اصول مسلم حقوقى ممکن نیست.
36	نمایندگان باید درک کنند نماینده مردم در مقابل قدرت‌اند و ازاین رواست که باید در راس امور باشند».
37	اما نکته جالب توجه در واکنش‌ها به پیشنهاد این نماینده، اظهارات محمد مهاجری فعال رسانه‌ای اصولگرا است که در پاسخ به انتقاد عباس سلیمی‌نمین از نماینده رفسنجان است که گویی بهانه‌ای شده تا دوباره به اختلافات درونی این جریان سیاسی دامن زده شود.
38	مهاجری در واکنش به سخنان عباس سلیمی‌نمین گفته: «با آقای سلیمی‌نمین درباره جریان فکری که نماینده رفسنجان به آن نزدیک است هم‌نظرم.
39	همچنین با ایشان در مورد خطرات شخص آقای احمدی‌نژاد و جریان او که امثال آقای حسین جلالی در فزایندگی آسیب‌هایش، مانند کاتالیزور عمل کرده‌اند همراه هستم.
40	اما حتما آقای سلیمی با این نکته مخالفتی ندارند که روزی دوصفحه قرآن خواندن برای ریاست مجلس یازدهم که آقای سلیمی‌نمین از مدافعان بی‌چون و چرای اوست، ضرر ندارد.
41	چه بسا دفاع مطلق آقای سلیمی از رئیس محترم مجلس، این گمان را برای او به همراه آورد که هیچ نقصانی در گذشته‌اش وجود ندارد و در آینده نیز از هر خطایی مصون خواهد ماند.
42	بنابراین هرکس دیگری هم جای رئیس محترم مجلس باشد چنین ظنی برایش پیدا می‌شود.
43	وقتی آقای سلیمی به خاطر یک شنیده و شائبه، بسیاری از چهره‌های کشور را به چوبه اعدام سیاست می‌سپارد و در 15سال گذشته تمام‌قد به دفاع از یک شخص خاص می‌پردازد و در ساحل دریای متلاطم شائبه‌ها و پرسش‌ها و ناشفافیت‌های او به آرامی می‌نشیند، چرا برای آدم این ظن پدیدار نشود که در سایه‌سار عصمت سیاسی قرار دارد؟ پس اجازه بدهید دوصفحه قرآن در برنامه او هم باشد.
44	ضرر که ندارد.
45	دارد؟»پیش از این بارها فعالان و نخبگان سیاسی هشدار داده بودند که حضور پررنگ افراد نزدیک به احمدی‌نژاد در این دوره از مجلس شورای اسلامی، قطعا حواشی زیادی را ایجاد خواهند کرد.
46	این حواشی اما بیش از همه رئیس مجلس را با چالش جدی در اداره بهارستان مواجه خواهد کرد.
47	هر چند بسیاری از تحلیل‌گران معتقدند این نوع رفتارها خاص این جریان فکری است و چندان به مدیریت قالیباف در مجلس ارتباط ندارد.
48	اما آنچه موجب نگرانی آن‌هاست شیوع رفتارهای عوام‌فریبانه در مجلس شورای اسلامی و ظهور دوباره پوپولیسم در فضای سیاسی کشور است.
