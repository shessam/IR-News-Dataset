asriran_2_data###انجمن صنفی روزنامه نگاران تهران: پرونده محمد مساعد، در دادسرای جرایم اینترنتی بررسی می‌شود###https://www.asriran.com/fa/news/702139/انجمن-صنفی-روزنامه-نگاران-تهران-پرونده-محمد-مساعد-در-دادسرای-جرایم-اینترنتی-بررسی-می‌شود###['اجتماعی ']###2019-12-07 11:22:00###۷۰۲۱۳۹###['محمد مساعد', 'روزنامه نگار', 'جرایم اینترنتی']
8
1	دبیر انجمن صنفی روزنامه‌نگاران تهران گفت: به ما گفته‌اند آقای مساعد به زندان اوین منتقل شده‌اند و به لحاظ قضایی نیز، پرونده ایشان در دادسرای جرایم اینترنتی بررسی خواهد شد.
2	شهریار شمس مستوفی، دبیر انجمن صنفی روزنامه‌نگاران تهران درباره بازداشت محمد مساعد، روزنامه‌نگار به ایرناپلاس گفت: براساس پیگیری‌هایی که ما تا کنون انجام داده‌ایم، مشخص شده است که پرونده آقای مساعد به دادسرای فرهنگ و رسانه نرفته و در دادسرای جرایم اینترنتی بررسی خواهد شد.
3	شمس مستوفی همچنین ادامه داد: پدر آقای مساعد به تهران تشریف آورده‌اند و ما با همکاری ایشان در تلاش هستیم که به جزئیات پرونده‌شان دست پیدا کنیم.
4	همچنین به ما گفته‌اند که ایشان به زندان اوین منتقل شده‌اند و به لحاظ قضایی نیز، در دادسرای جرائم اینترنتی است.
5	دبیر انجمن صنفی روزنامه نگاران تهران در پاسخ به این پرسش که انجمن صنفی درباره بازداشت وی چه اقدامی کرده است، توضیح داد: ما در آخرین جلسه هیأت مدیره این موضوع را بررسی کردیم و خبر آن را نیز در کانال گذاشتیم؛ خواسته مشخص ما این است که مورد اتهامی ایشان معین شود.
6	بالاخره ایشان روزنامه‌نگار است و ما تا به الان تلاش کرده‌ایم که در موارد این چنینی، به جای صدور بیانیه پیگیری و حمایت کنیم.
7	او همچنین اضافه می کند که انجمن صنفی در موعد بازداشت مرضیه امیری دیگر روزنامه نگار بازداشتی نیز به همین شکل پیگیری کرد.
8	شمس گفت که تا جایی که اطلاع دارد، گروه‌های مطبوعاتی پیگیر ماجرای بازداشت مساعد هستند و از پیگیری سایر گروه های سیاسی از جمله نمایندگان مجلس اطلاعی ندارد.
9	محمد مساعد، روزنامه‌نگار اقتصادی که سابقه کار در روزنامه‌های همشهری و شرق را در کارنامه خود دارد، در روزهای شروع اعتراضات به افزایش قیمت بنزین بازداشت شد.
