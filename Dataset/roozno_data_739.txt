roozno_data###بیماری‌هایی که خطر کرونا را تشدید می‌کنند؛ از دیابت بیماری‌های قلبی و ریوی###http://roozno.com//fa/news/419429/بیماری‌هایی-که-خطر-کرونا-را-تشدید-می‌کنند-از-دیابت-بیماری‌های-قلبی-و-ریوی###[]###2020-03-23 15:40:00###۴۱۹۴۲۹###['بیماری', 'خطر کرونا']
1
1	همزمان با همه‌گیری ویروس کرونا به افراد میانسال توصیه می‌شود از خانه‌های خود خارج نشوند چرا که بیشتر در معرض ابتلا به بیماری کووید۱۹ قرار دارند اما واقعیت این است که «سن» تنها فاکتور در افزایش احتمال ابتلا به این بیماری نیست.
2	به گزارش روز نو :برخی از بیماری‌های جسمی که میلیون‌ها نفر در جهان به آن‌ها دچار هستند شرایطی را فراهم می‌سازد تا ویروس به راحتی بدن را تحت تاثیر قرار دهد.
3	این مشکلات جسمی می‌تواند با خطرات جدی مرتبط با بیماری کووید۱۹ همراه باشد.
4	محققان انگلیسی با بیان اینکه افراد مبتلا به بیماری‌های زمینه‌ای در صورت ابتلا به کووید۱۹ نیز از شانس بهبودی کامل برخودارند، اظهار داشتند: هرچند این افراد در معرض فزاینده مشکلاتی از قبیل تنگی نفس، ذات‌الریه قرار دارند و در برخی موارد استفاده از دستگاه تنفس مصنوعی و مراقبت‌های ویژه در بیمارستان از آنان ضروری می‌شود.
5	بررسی‌های اولیه نشان داد افراد مبتلا به دیایت بیشتر احتمال دارد با عوارض شدیدتر بیماری کووید۱۹ مواجه شوند و لازم است در بخش‌ مراقبت‌های ویژه تحت نظر باشند.
6	همچنین ابتلا به بیماری‌های قلبی یا ریوی از قبیل آسم و بیماری مزمن انسدادی ریه به تشدید پیامدهای کووید۱۹ کمک می‌کند.
7	سایت مدیکال دیلی در مطلبی به برخی از بیماری‌های زمینه‌ای که تشدید کننده علائم بیماری کووید۱۹ است اشاره کرده است.
8	دیابت: برآوردها حاکی از آن است حدود ۴۱۵ میلیون نفر در جهان به بیماری دیابت مبتلا هستند.
9	این بیماری پیامدهای کووید۱۹ را تشدید می‌کند زیرا بالا بودن سطح قند خون به سیستم ایمنی آسیب می‌زند.
10	هر چه سیستم ایمنی ضعیف‌تر باشد توانایی بدن برای مقابله با عفونت تحلیل می‌رود.
11	در این شرایط ویروس اجازه پیدا می‌کند تا بدن آلوده شده و با پیامدهای ناشی از آن مواجه شود.
12	بیماری‌های قلبی: افرادی که دچار فشار خون یا کلسترول بالا هستند بیشتر احتمال دارد به بیماری کووید۱۹ مبتلا شوند که دلیل آن از چگونگی جریان خون در بدن ناشی می‌شود.
13	کارشناسان به افراد توصیه می‌کنند داروهای تجویزی را مصرف کرده، رژیم غذایی سالم را رعایت کرده و فعالیت بدنی را فراموش نکنند تا وضعیت سلامت قلب خود را حفظ کنند.
14	بیماری‌های ریوی: افراد مبتلا به آسم یا بیماری مزمن انسدادی ریه در صورتی که بیش از دو بار در هفته مجبور به استفاده از اسپری‌های استنشاقی می‌شوند لازم است به پزشک مراجعه کنند زیرا می‌تواند نشان دهنده تشدید بیماری‌شان باشد.
15	وجود مشکلات ریوی عوارض بیماری کووید۱۹ را تشدید می‌کند.
