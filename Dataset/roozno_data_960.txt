roozno_data###وزیر بهداشت: در حال شطرنج بازی کردن با کرونا هستیم؛ فعلا هیچکس توان پیش‌بینی ندارد / امیدواریم پس از اردیبهشت و خرداد نفس راحت تری بکشیم / خودم را برای روزهای بسیار سخت تری آماده کرده‌ام؛ ممکن است همزمان با کرونا، آنفلوآنزای فصلی را هم تجربه کنیم###http://roozno.com//fa/news/421819/وزیر-بهداشت-در-حال-شطرنج-بازی-کردن-با-کرونا-هستیم-فعلا-هیچکس-توان-پیش‌بینی-ندارد-امیدواریم-پس-از-اردیبهشت-و-خرداد-نفس-راحت-تری-بکشیم-خودم-را-برای-روزهای-بسیار-سخت-تری-آماده-کرده‌ام-ممکن-است-همزمان-با-کرونا-آنفلوآنزای-فصلی-را-هم-تجربه-کنیم###[]###2020-04-13 13:33:00###۴۲۱۸۱۹###['وزیربهداشت', 'شطرنج بازی']
1@@@2
1	وزیر بهداشت، درمان و آموزش پزشکی با بیان اینکه فعلا هیچکس توان پیشبینی خاصی ندارد و نمی دانیم کرونا با ما و با جهان چه خواهد کرد در عین حال گفت: امیدواریم پس از اردیبهشت و خرداد نفس راحت تری از شر این طوفان بکشیم.
2	من خودم را برای روزهای بسیار سخت تری آماده کرده‌ام؛ روزهایی که ممکن است همزمان با کرونا قرار باشد آنفولآنزای فصلی را نیز تجربه کنیم.
3	به گزارش روز نو :، سعید نمکی در ارتباط ویدیو کنفرانسی با خبرنگاران در نشستی با موضوع بررسی اقدامات دستاوردها و چالش‌های سال ۹۸ و ارائه و تبیین برنامه‌های سال ۹۹، گفت: ضمن تبریک اعیاد شعبانیه گفت: سال گذشته بسیار سخت گذشت چراکه این سال را با سیلاب‌های سنگین آغاز کردیم، به یاد دارم در آن روزهای سخت همکاران ما در بیمه سلامت کنار مردمی بودند که دفترچه‌های آنهارا آب برده بود و ممکن بود از دریافت خدمت جا بمانند.
4	بعد از آن پوشش مراسم اربعین حسینی را داشتیم که خدمات لازم در این مراسم به ۳.
5	۵ میلیون نفر از سوی شما عزیزان ارائه شد پس از آن کشور درگیر بیماری آنفلوانزا شد که در آن زمینه هم بیمه سلامت کنار ما ماند.
6	به نوشته ایسنا، وی گفت: با شروع کرونا و مشکلات بیماری کووید ۱۹، توانستیم بخش مهم معوقات بیمارستان‌های دولتی و مراکز طرف حساب را تا پایان آذر ۹۸ پرداخت کنیم.
7	بسیاری از مطالبات پرداخت شده است و بقیه را هم پرداخت می کنیم و به زودی معوقات را به صفر خواهیم رساند.
8	به گفته وزیر بهداشت، با مدیریت منابعی که صورت گرفت، خوشبختانه در سال ۹۹ مانند سال‌های گذشته کسری جدید نداریم.
9	خاطرم هست زمانی که در سازمان برنامه و بودجه بودم یکی از مشکلات جدی سازمان بیمه سلامت، حفره کسری بودجه آن بود که مدام افزایش پیدا می‌کرد که امروز با مدیریت منابع و تلاش سازمان بیمه سلامت و کمک هایی که در آخر سال گذشته انجام شد و به سطح مطلوب تری از نظر گردش مالی و مطالبات با بخش دولتی و خصوصی رسیده‌ایم.
10	وی در ادامه افزود: بیمه کردن بیماران کووید ۱۹ در تخت بیمارستان برای کاهش هزینه های آنها نیز انجام شد و در ستاد ملی کرونا مصوب کردیم که بیمارانی که در قرنطینه خانگی هستند نیز تحت حمایت یک بیمارستان قرار گیرند و هزینه‌های آنها تحت پوشش بیمه محاسبه شود.
11	نمکی با ابراز امیدواری نسبت به پیشبرد بیشتر اهداف پرونده الکترونیک سلامت،‌ خاطرنشان کرد: امیدوارم در سال ۹۹ در کنار هم بتوانیم نسخه نویسی و نسخه پیچی الکترونیک را به عنوان یکی از برنامه‌های مهم به سرانجام برسانیم.
12	به دلیل ریل گذاری‌هایی که در زمینه پرونده الکترونیک سلامت صورت گرفت توانستیم اهداف بزرگی همچون بسیج ملی مبارزه با کرونا را به خوبی هدایت کنیم به شکلی که امروز یک افتخار عظیم برای ما باشد.
13	راهنماهای بالینی را که به شدت هزینه های بیهوده را کنترل می کند را نیز اجرایی تر خواهیم کرد و امیدوارم بتوانیم سیستم پزشک خانواده را امسال اجرا کنیم.
14	وی افزود: در این راستا۱۴۰ گاید لاین درمانی را ابلاغ کردیم و بقیه را نیز به زودی ابلاغ می کنیم.
15	نسخه نویسی و نسخه پیچی الکترونیک را هم در سال ۹۹ اجرایی خواهیم کرد و امیدواریم به زودی خبر مهار اپیدمی کرونا را هم به مردم هدیه کنیم اما نباید به شکل مفرط خوشبین بود بلکه باید تمام جوانب این بیماری را ملاحظه کرد.
16	وزیر بهداشت در ادامه خاطرنشان کرد: آنچه تاکنون به داد ما رسیده است مدیریت مناسب برای کنترل بیماری کرونا بوده است.
17	اگر بسیج ملی مبارزه باکرونا به خوبی انجام نمی‌شد امروز بیمارستان‌ها زیر فشار این بیماری منحوس درهم شکسته و له می‌شدند.
18	البته فراموش نمی‌کنیم که در راستای مدیریت بیماری نهادهای مختلفی به کمک ما آمدند.
19	روز گذشته جناب رئیس جمهور از بنده پرسیدند چه پیشبینی از بیماری دارید که گفتم ما در حال شطرنج بازی کردن با بیماری هستیم و فعلا هیچکس توان پیشبینی خاصی نخواهد داشت.
20	کرونا پیر و جوان، فقیر و غنی و غیره.
21	نمی‌شناسد و نمی دانیم کرونا با ما و با جهان چه خواهد کرد.
22	نمکی افزود: امیدواریم پس از اردیبهشت و خرداد نفس راحت تری از شر این طوفان بکشیم اما پاسخ بسیاری از سوالات برایمان نامفهوم است.
23	من خودم را برای روزهای بسیار سخت تری آماده کرده‌ام؛ روزهایی که ممکن است همزمان با کرونا قرار باشد آنفولآنزای فصلی را نیز تجربه کنیم.
