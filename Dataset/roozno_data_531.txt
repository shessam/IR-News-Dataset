roozno_data###لاریجانی به رییس اتحادیه بین المجالس: تحریم‌های دارویی آمریکا علیه ایران باید لغو شود/تحریم‌ها، مانعی در مسیر مهار کرونا است###http://roozno.com//fa/news/417646/لاریجانی-به-رییس-اتحادیه-بین-المجالس-تحریم‌های-دارویی-آمریکا-علیه-ایران-باید-لغو-شودتحریم‌ها-مانعی-در-مسیر-مهار-کرونا-است###[]###2020-03-10 11:41:00###۴۱۷۶۴۶###['لاریجانی', 'تحریم هایی دارویی']
1
1	رئیس مجلس در نامه‌های جداگانه خطاب به رئیس اتحادیه بین المجالس و روسای مجالس کشورهای اسلامی و آسیایی، خواستار همصدایی جامعه بین‌المللی و مواضع اصولی برای لغو فوری همه تحریم‌های ایران شد.
2	به گزارش روز نو ، علی لاریجانی، رئیس مجلس شورای اسلامی در نامه‌های جداگانه خطاب به رئیس اتحادیه جهانی بین المجالس، دبیرکل اتحادیه مجالس کشورهای عضو سازمان همکاری اسلامی، دبیرکل اتحادیه مجالس پارلمانی آسیا و نیز روسای مجالس کشورهای اسلامی و آسیایی ضمن ابراز تاسف از تحریم‌های ضد انسانی آمریکا علیه کشورمان، این اقدامات ایالات متحده از جمله تحریم‌های پزشکی، دارویی و وسایل آزمایشگاهی را موانعی در مسیر مهار شیوع کرونا توصیف کرد و خواستار همصدایی جامعه بین المللی و مواضع اصولی برای لغو فوری همه تحریم‌ها از جمله تحریم‌های پزشکی آمریکا علیه مردم ایران شد.
3	متن نامه رئیس مجلس شورای اسلامی خطاب به رییس اتحادیه بین المجالس که رونوشت آن به روسای دیگر اتحادیه‌ها و مجالس کشورهای مختلف جهان ارسال شده، به این شرح است:سرکارخانم گابریلا کوئباس بارونرئیس اتحادیه جهانی بین المجالسهمانگونه که استحضار دارید سازمان بهداشت جهانی به دلیل شیوع روز افزون و وخامت بار ویروس کرونا، وضعیت اضطراری در برخی کشورها و مناطق جهان اعلام کرده است.
4	امروز جهان و بشریت شاهد تهدید بی سابقه و نگرانی روزافزون بین المللی است که به رغم تدابیر بهداشتی و درمانی لازم هر روز بر تعداد کشورهای گرفتار با این ویروس و قربانیان آن افزوده می‌شود.
5	این ویروس هر روز مرزها را نوردیده، تمام مناطق دنیا را بطور جدی مورد تهدید قرار می‌دهد.
6	شرایط بین المللی امروز بیش از هر زمان دیگر لزوم تلاش و همکاری‌های ملی، منطقه‌ای و بین المللی را برای بسیج همه امکانات فنی و لجستیک جهت کمک به کشورهای آلوده به این ویروس برجسته کرده، ضرورت اقدام عاجل، موثر وجامع را برای مهار این ویروس خطرناک نمایان ساخته است.
7	باعث تاسف است که در این شرایط بسیار حساس که جمهوری اسلامی ایران بشدت در صف اول مبارزه گسترده برای محو این ویروس باهدف کاهش الام انسانی ناشی از شیوع این بیماری می‌باشد، بطور سیتماتیک در معرض تحریم‌های یکجانبه مستقیم و غیر مستقیم غیرانسانی ایالات متحده آمریکا قرار گرفته است.
8	این رویکرد ایالات متحده که در تعارض بارز با منشور ملل متحد و اساسنامه سازمان بهداشت جهانی است، نه تنها در تلاش‌های فشرده ایران برای کمک به مردم اسیب دیده و مهار شیوع ویروس کرونا مانع جدی ایجاد کرده، بلکه آثار منفی و غیر قابل انکاری بر تمام تلاش‌های ملی، منطقه‌ای و بین المللی برای مهار این ویروس از خود بجا گذاشته است.
9	در عین حال ما بسیار خشنودیم که اخیراً مقامات برخی کشورها و سازمان‌های بین المللی با درک این شرایط حساس و ویژه بین المللی، خواستار لغو فوری و جدی همه تحریم‌ها از جمله تحریم‌های اقلام پزشکی، دارویی و وسایل آزمایشگاهی و سایر ملزومات پزشکی مورد نیاز جمهوری اسلامی ایران شده اند.
10	با امعان نظر به مراتب فوق، بر این باوریم اتحادیه بین المجالس مطابق با اساسنامه خود به عنوان یک نهاد بین المللی شناخته شده و موثر جهانی که بازتاب دهنده دیدگاه‌ها و آرمان‌های واقعی مردم و نمایندگان ملت‌ها می‌باشد، می‌تواند نقش بسزایی را در این برهه ایفا کرده و بنوبه خود در فرایند مهار بین المللی این بیماری مهلک مشارکت کند.
11	بر این اساس، این انتظار عالی اکنون وجود دارد که اتحادیه هم صدا با جامعه بین المللی، بدون هیچ ابهامی و مبتنی برمواضع اصولی خود، بطور یکپارچه خواستار رفع سریع همه تحریم‌های مستقیم و غیرمستقیم از جمله تحریم‌های پزشکی ایالات متحده امریکا علیه مردم جمهوری اسلامی ایران شود.
12	رجا واثق دارم که سرکار عالی از هیچ تلاشی برای ارتقا تلاش‌های بین المللی بمنظور چیره شدن بر این چالش جدی که جان انسان ها.
13	را به مخاطره افکنده، دریغ نکرده و از تلاش‌های بی وقفه کشورم در این مبارزه سهمگین برای مقابله با کرونا حمایت لازم را بعمل خواهید آورد.
14	»علی لاریجانیرئیس مجلس شورای اسلامی ایران
