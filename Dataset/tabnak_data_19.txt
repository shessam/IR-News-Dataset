tabnak_data###کرملین: پوتین با محمود عباس و نتانیاهو دیدار می‌کند###https://www.tabnak.ir/fa/news/953285/کرملین-پوتین-با-محمود-عباس-و-نتانیاهو-دیدار-می‌کند###[]###2020-01-21 01:54:00###۹۵۳۲۸۵###['روسیه', 'محمود عباس', 'نتانیاهو']
1
1	کاخ کرملین امروز (دوشنبه) اعلام کرد، رئیس جمهوری روسیه در جریان هفتاد و پنجمین سالگرد هولوکاست که ۲۷ ژانویه (۷ بهمن) در سرزمین‌های اشغالی برگزار خواهد شد، با نخست وزیر رژیم صهیونیستی دیدار خواهد کرد.
2	به گزارش ایسنا به نوشته روزنامه اورشلیم پست، بنیامین نتانیاهو، نخست‌وزیر رژیم صهیونیستی و ولادیمیر پوتین، رئیس جمهوری روسیه روز پنجشنبه هنگامی که پوتین برای شرکت در مراسم یادبود قربانیان هولوکاست برای مدت کوتاهی در سرزمین‌های اشغالی حضور خواهد داشت، با یکدیگر دیدار خواهند کرد.
3	کرملین همچنین تایید کرد که پوتین قصد دارد در جریان این سفر کوتاه ۱۲ ساعته خود به این منطقه با محمود عباس، رئیس تشکیلات خودگردان فلسطین نیز دیدار کند.
4	محمود عباس و ولادیمیر پوتین در بیت‌لحم با یکدیگر دیدار خواهند کرد.
5	در همین حال امانوئل ماکرون، رئیس جمهوری فرانسه نیز قصد دارد روز چهارشنبه در رام الله با محمود عباس دیدار کند.
