asriran_1_data###نیروهوایی ارتش آمریکا: تمام اشیاء کوچک و دور در آسمان را ردیابی می‌کنیم###https://www.asriran.com/fa/news/713322/نیروهوایی-ارتش-آمریکا-تمام-اشیاء-کوچک-و-دور-در-آسمان-را-ردیابی-می‌کنیم###['بین الملل']###2020-02-11 16:31:00###۷۱۳۳۲۲###['آمریکا', 'نیروی هوایی']
3@@@4
1	نیروی هوایی ایالات متحده آمریکا اعلام کرد: یک سیستم راداری که توسط این سازمان طراحی شده و می‌تواند ماهواره‌ها را ردیابی کند، این ماه فعال می‌شود.
2	به گزارش ایسنا و به نقل از دیلی‌میل، بنا بر اعلام نیروی هوایی آمریکا، این سیستم رادار می‌تواند وجود ماهواره‌ها در مدار تا ارتفاع ۲۲ هزار مایلی را تشخیص دهد و از این ماه آغاز به کار خواهد کرد.
3	این سیستم می‌تواند وجود اشیائی که به دور زمین گردش می‌کنند را شناسایی کند.
4	محل استقرار این سیستم در آب‌سنگ "کواجالین" (آبسنگی در جمهوری جزایر مارشال) است و می‌تواند اشیائی را که حتی ۱۰ سانتی‌متر عرض دارند، شناسایی کند.
5	به این ترتیب دولت آمریکا قادر خواهد بود هزاران شیء مانند ماهواره‌ها را که در پایین و میانه مدار قرار دارند، شناسایی کند.
6	ساخت سیستم مذکور در سال ۲۰۱۳ میلادی به علت کمبود بودجه لغو شد و نسخه ابتدایی آن تنها قادر به ردیابی ماهواره‌ها در مدار پایین بود.
7	ولی نسخه جدید این سیستم قابلیت‌ها و برتری‌های بیشتری دارد.
8	نیروی هوایی ایالات متحده آمریکا معتقد است که این سیستم همچنین قادر است حرکات ماهواره‌های کشورهای دیگر همچون چین و روسیه را هم شناسایی کند.
9	بنابراین این سیستم پیش‌بینی‌ می‌کند که ماهواره‌های کشورهای دیگر چه زمانی در آسمان آمریکا حضور خواهند داشت.
10	"دونالد ترامپ"، رئیس جمهور آمریکا در سال ۲۰۱۹ میلادی شاخه ششم نیروهای مسلح آمریکا تحت عنوان "نیروی فضایی ایالات متحده" را رسما افتتاح کرد و چندی پیش هم از لوگوی این سازمان رونمایی کرد.
