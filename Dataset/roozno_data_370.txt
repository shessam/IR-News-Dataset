roozno_data###تعداد مبتلایان به کرونا در کشور به ۹۵ نفر رسید / ۱۵ نفر جان باختند###http://roozno.com//fa/news/415420/تعداد-مبتلایان-به-کرونا-در-کشور-به-۹۵-نفر-رسید-۱۵-نفر-جان-باختند###[]###2020-02-25 14:25:00###۴۱۵۴۲۰###['کرونا', 'کشور']
1
1	بر اساس تازه‌ترین آمار اعلامی از سوی وزارت بهداشت تعداد مبتلایان به کرونا به کشور به ۹۵ نفر رسید که از این میان ۱۵ نفر تا به حال جان باخته‌اند.
2	رییس روابط عمومی وزارت بهداشت آخرین آمار مبتلایان و فوت شدگان کروناویروس در کشور را اعلام کرد.
3	به گزارش روز نو ، کیانوش جهانپور گفت: بررسی‌های انجام شده از روز گذشته تا پیش از ظهر امروز بروی موارد مشکوک کووید ۱۹ مشخص شد که تاکنون ۳۴ نفر ابتلای قطعی شان به کرونا، تایید شده است که از این تعداد ۱۶ نفر از استان قم، ۹ نفر استان تهران، یک نفر استان فارس، ۲ نفر استان مازندران، ۲ نفر استان گیلان، یک نفر نیشابور، دو نفر استان البرز و یک نفر جزیره قشم هستند.
4	به نوشته ایسنا، وی همچنین گفت: از این ۳۴ نفر در روز‌های اخیر ۳ نفر فوت کردند و در مجموع ۹۵ تشخیص قطعی و ۱۵ نفر هم براثر این بیماری فوت کردند.
5	جهانپور در ادامه خاطرنشان کرد اغلب افرادی که در استان‌های دیگر به این بیماری مبتلا شدند یا از قم خارج شده و یا با شخصی از این استان در تماس بودند.
