asriran_1_data###مرگ ۱۰۶ نفر به دلیل کرونا در چین (+عکس)###https://www.asriran.com/fa/news/711108/مرگ-۱۰۶-نفر-به-دلیل-کرونا-در-چین-عکس###['بین الملل']###2020-01-28 13:20:00###۷۱۱۱۰۸###['کرونا', 'جهان', 'کشته شدگان', 'مبتلایان']
11
1	شمار تلفات بیماری جدید کرونا در چین به 106 نفر رسید.
2	به گزارش عصرایران، مهمترین تحولات مربوط به بیماری کرونا در جهان به این شرح است: آمار رسمی بیماری کرونا در چین: مرگ ۱۰۶ نفر و ۴۵۱۵ نفر مبتلا اعلام ابتلای ۵۰ نفر به بیماری کرونا در سایر کشورها به جز چیندولت چین از شهروندان این کشور خواست سفر خارجی را به تاخیر بیندازند.
3	دولت چین زمان تطیلی مدارس و دانشگاه ها را تا اطلاع بعدی تمدید کرد.
4	این اقدام با هدف تلاش برای مقابله به گسترس بیماری کرونا انجام می شود‌.
5	مدارس و دانشگاه های چین به مناسبت سال نو جدید چینی تعطیل هستند.
6	دولت چین برای کنترل گسترش بیماری کرونا چند شهر این کشور را قرنطیه کرده.
7	ووهان ۱۱ میلیون نفری مرکز اصلی این بیماری است.
8	ژاپن یک هواپیما برای تخلیه شهروندانش از شهر در قرنطینه ووهان چین به این شهر اعزام می‌کند.
9	حدود ۲۰۰ ژاپنی حاضر در این شهر در مرحله نخست منتقل می شود.
10	حدود ۶۵۰ ژاپنی برای خروج از این شهر اعلام آمادگی کردند.
11	برای اولین بار یک نفر در پکن (پایتخت چین) به دلیل بیماری کرونا درگذشت.
12	مغولستان همسایه زمینی چین، همه مرزهای زمینی با چین را بست و رفت و آمدها از این مرزها را متوقف کرد.
13	تنها رفت و آمد قطارها ادامه دارد.
14	این برای اولین بار است که یک همسایه چین برای کنترل کرونا دست به این اقدام می زند.
15	فیلیپین صدور ویزای گردشگری برای چین را به صورت موقت، متوقف کرد.
16	قزاقستان اعلام کرد برای صدور ویزا برای چینی ها محدودیت هایی اعمال می کند و از شهروندان چینی متقاضی ویزا درخواست گواهی بهداشتی خواهد کرد.
17	وضعیت ابتلا به بیماری کرونا در جهان (به جز چین):آمریکا: 5 موردتایلند: 8 مورداسترالیا 5 موردکره جنوبی 4 موردژاپن: 4 موردسنگاپور 4 موردمالزی 4 موردفرانسه 3 موردتایوان 3 موردویتنام 2 موردکانادا یک موردنپال یک موردآلمان یک مورد
