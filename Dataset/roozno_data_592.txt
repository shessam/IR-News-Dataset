roozno_data###پنتاگون: حمله به کمپ تاجی کار "نیروهای تحت حمایت ایران" است###http://roozno.com//fa/news/418098/پنتاگون-حمله-به-کمپ-تاجی-کار-نیروهای-تحت-حمایت-ایران-است###[]###2020-03-13 11:09:00###۴۱۸۰۹۸###['وزارت دفاع آمریکا']
1
1	وزارت دفاع آمریکا مدعی حمله به پایگاه آمریکا در عراق از سوی «شبه‌نظامیان شیعه تحت حمایت ایران» انجام شده است.
2	وزارت دفاع آمریکا در بیانیه‌ای که پس از حملات شب گذشته جنگنده‌های آمریکایی به مواضع حشد الشعبی عراق منتشر کرده، با ادعای این که حملات انجام شده به کمپ تاجی در عراق توسط «نیروهای شیعه تحت حمایت ایران» انجام شده است، به اظهارات مارک اسپر، وزیر دفاع آمریکا در این باره پرداخته و نوشت: ایالات متحده حملات علیه مردم، منافع و یا متحدین آمریکا را تحمل نخواهد کرد.
3	همان‌طور که در ماه‌ها اخیر نشان داده‌ایم، هرگونه اقدام لازم را برای محافظت از نیروهای خود در عراق انجام خواهیم داد.
4	همچنین وزارت دفاع آمریکا مطرح کرد: وزارت دفاع آمریکا در جریان گفت‌وگو با مقامات ارشد عراقی مجددا بر تعهد خود در زمینه محافظت از نیروهای اعضای ائتلاف و جلوگیری از حملات شبه‌نظامیان شیعه تحت حمایت ایران علیه نیروهای ائتلاف تاکید کرد.
5	در این بیانیه که پس از حملات شب گذشته آمریکا به مواضع کتائب حزب‌الله منتشر شده، ادعا شده است: تعدادی از شبه‌نظامیان شیعه تحت حمایت ایران، از جمله کتائب حزب‌الله، ارتباط تنگاتنگی با نیروهای قدس سپاه پاسداران ایران دارند و بارها سلاح‌های کشنده و پشتیبانی‌های دیگری از ایران دریافت کرده و از این سلاح‌ها برای حمله به نیروهای ائتلاف استفاده کرده‌اند.
6	وزارت دفاع آمریکا افزوده است: این شبه‌نظامیان شیعه تحت حمایت ایران و طرف ایرانی که از آن‌ها حمایت می‌کنند، باید حملات خود علیه ایالات متحده و نیروهای ائتلاف را متوقف کنند.
7	در غیر این صورت، در زمان و مکانی که ما انتخاب می‌کنیم با پیامدهای آن روبه‌رو خواهند شد.
