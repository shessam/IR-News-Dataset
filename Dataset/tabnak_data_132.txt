tabnak_data###میرلوحی: شما آمریکایی‌ها را نمی‌شناسید!###https://www.tabnak.ir/fa/news/954046/میرلوحی-شما-آمریکایی‌ها-را-نمی‌شناسید###['صفحه نخست', 'فرهنگی']###2020-01-24 09:00:00###۹۵۴۰۴۶###['میرلوحی', 'نویسنده', 'آمریکا', 'استثمار']
13
1	یک نویسنده گفت: آمریکا و اذناب و اقاربش در خلق گوساله سامری تبحردارند.
2	متاسفانه حرکاتی از این گوساله سامری صادر می‌شود که خیلی‌ها را مجذوب خودش کرده است.
3	به گزارش «تابناک» به نقل از فارس، سیدهاشم میرلوحی نویسنده به دلیل زندگی در آمریکا و شناخت تمام ابعاد سیاسی و اجتماعی ایالات متحده و همچنین اطلاع از ناآگاهی عمیق مردم از چهره واقعی آمریکا برای استثمار ملت‌ها، وظیفه انقلابی خود دانسته در حد توان برای تبیین ابعاد حقیقی نظام سرمایه‌داری اقدام کند و به نگارش این کتاب‌ها بپردازد.
4	به بهانه رونمایی از تازه‌ترین کتاب میرلوحی گفت‌وگوی مشروحی با او انجام شد که بخشی از آن را می‌خوانید.
5	قبل از انقلاب برای تحصیل به آمریکا رفتم.
6	نه بنده و نه هیچ کسی دیگری فکر نمی‌کرد که انقلاب پیروز شود.
7	۲۱ سال در آمریکا اقامت داشتم و وقتی به ایران آمدم، متاسفانه وضعیتی را که در ایران دیدم باعث شد دست به قلم شوم و کتاب‌هایی را بنویسم.
8	چیزی که با آن روبرو شدم، این بود که دیدم مردم ایران و حتی مسئولین آن از آمریکا هیچ اطلاعات دقیقی ندارند و همین ناآگاهی با ماهیت آمریکا، باعث تجزیه و تحلیل‌های نادرست آن‌ها در مواجهه با جامعه جهانی شده است.
9	از این رو بر حسب وظیفه یک سری اطلاعاتی که لازم بود مردم آن‌ها را بدانند بر اساس منابع معتبر خود آمریکا جمع‌آوری کردم.
10	این مطالب در مجموع ۱۷ یا ۱۸ جلد کتاب شده است.
11	خیلی از این قضایا را من به عینه دیده‌ام.
12	بعضی از مطالب منتشر شده از کتب درسی خود آمریکاست؛ چیزهایی که آنها به ما درس می‌دادند.
13	نکته بسیار مهمی که می‌خواهم به شما بگویم، اینکه متاسفانه در ایران اسلامی هر چند ۴۰ سال از پیروزی انقلاب آن می‌گذرد، اما حتی کتبی در حال حاضر در دانشگاه‌های ایران تدریس می‌شود که سردمداران آمریکا می‌خواهند.
14	در واقع حقایق در مورد آمریکایی‌ها گفته نمی‌شود و آمریکای بزک شده را به ایرانی‌ها نشان می‌دهند.
15	در هر صورت ای کاش کتب بعضی از این افراد فرهیخته و اساتید دانشگاه‌های آمریکا که در مورد آمریکا نوشته‌ شده، یعنی همان کسانی که چند نسل در آمریکا متولد شده و زندگی کرده‌اند و تالیفاتی دارند، جزو کتب درسی دانشگاهی ما بود.
16	مثالی برای شما می‌زنم.
17	یک استاد تاریخ آمریکایی به نام «هاوارد زن» می‌گفت: «تا چه زمان می‌خواهید به مردم آمریکا دروغ بگویید، اسطوره سازی کنید؟« با این ادله و سخنان خودش دست به قلم شد و کتبی را در مورد تاریخ آمریکا خصوصا بخشی از ماهیت اصلی و جنایات آن نوشت و در کتاب خود ترسیم کرد.
18	در زمان حیاتش در بعضی از دانشگاه‌هایی که خودش نفوذ داشت این اثر تدریس می‌شد، ولی زمانی که به این آثار اعتراض شد و مطرح شد که چرا باید کتاب‌های او در دانشگاه تدریس شود، همه آثار این محقق را جمع کردند.
19	بنده سعی کردم جواب بسیاری از این مطالب را که در ذهن دوستان هست در این کتاب‌ها بیاورم و پوشش دهم.
20	البته موضوعات مختلفی وجود دارد که آدم دوست دارد در مورد آن بنویسد، ولی خیلی زمان‌بر است.
21	مثلاً موضوع فرهنگ «فاضلاب».
22	اما من نمی‌توانم آن را بنویسم؛ زیرا زمان زیادی می‌برد.
23	فرهنگیان و فرهیختگان آمریکا در مورد فرهنگ آمریکا می‌گویند: «فرهنگ آمریکا فرهنگ فاضلاب است».
24	بعضی از این مطالب اصلا قابل ترجمه نیست.
