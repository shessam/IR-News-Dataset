asriran_2_data###مدیر کل جدید آژانس بین‌المللی انرژی اتمی: موضعی منصفانه اما سخت در برابر ایران خواهم داشت###https://www.asriran.com/fa/news/701062/مدیر-کل-جدید-آژانس-بین‌المللی-انرژی-اتمی-موضعی-منصفانه-اما-سخت-در-برابر-ایران-خواهم-داشت###['سیاست خارجی']###2019-11-30 19:08:00###۷۰۱۰۶۲###['آژانس بین المللی انرژی اتمی', 'رافائل گروسی']
3
1	مدیر کل جدید می‌گوید موضعی در مورد برنامه هسته‌ای ایران در پیش خواهد گرفت.
2	به گزارش ، "رافائل گروسی" مدیر کل جدید آژانس بین‌المللی انرژی اتمی در مصاحبه با شبکه تلویزیونی ژاپن، با تاکید بر ادامه روند رابطه سازنده آژانس با ایران افزوده است که بازرسی جدی و مستمر از فعالیت‌های هسته‌ای ایران ضرورتی جدی برای آژانس باقی خواهد ماند.
3	"رافائل گروسی" قرار است از روز سه‌شنبه این هفته رسما به عنوان مدیرکل آژانس بین‌المللی انرژی اتمی کار خود را آغاز کند.
4	هیئت مدیره آژانس در ماه اکتبر امسال و در پی درگذشت غیرمنتظره مدیر کل پیشین (در 31 تیر 1398)، او را به این سمت منصوب کرد.
5	گروسی اولین مدیر کلی است که از آمریکای جنوبی به سمت ریاست آژانس می‌رسد.
6	او دارای سال‌ها تجربه حرفه‌ای به عنوان دیپلمات آرژانتین و نماینده این کشور در سازمان‌های بین‌المللی در امور منع گسترش سلاح‌های هسته ای و خلع سلاح است.
7	گروسی در مصاحبه امروز (شنبه) با شبکه خبری "ان اچ کی" ژاپن بر ضرورت بازگشت دوباره بازرسان آژانس به کره شمالی تاکید کرد.
8	او گفت که بازرسان آژانس بیش از 10 سال است که از کره شمالی بیرون رانده شده‌اند و وقت آن رسیده که دوباره به این کشور بازگردند.
9	به گفته مدیر کل جدید آژانس، به محض دستیابی ایالات متحده و کره شمالی به نوعی توافق جامع درباره خلع سلاح هسته‌ای کره شمالی، او اطمینان خواهد داد كه بازرسان آژانس بین‌المللی انرژی اتمی قادر خواهند بود بازرسی‌های خود را از تاسیسات هسته‌ای کره شمالی از سر بگیرند.
10	بنا به گزارش "ان اچ کی " تحلیلگران معتقدند که موضع گروسی در مورد ایران نیز بسیار به موضع ایالات متحده آمریکا درباره برنامه هسته‌ای ایران، نزدیک است.
11	به گمان ناظران، موضع مدیر کل جدید در قبال برنامه هسته‌ای ایران و کره شمالی احتمالا سخت‌تر از موضع مدیر کل پیشین (آمانو) خواهد بود.
