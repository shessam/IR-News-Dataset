tabnak_data###اعلام تحریم‌های جدید آمریکا علیه فروش محصولات پتروشیمی ایران / حمایت مشروط پامپئو از نخست‌وزیر پیشنهادی عراق/ درخواست ظریف از کشور‌های جهان برای نادیده گرفتن تحریم‌های آمریکا علیه ایران / شکایت عراق از آمریکا در شورای امنیت###https://www.tabnak.ir/fa/news/966545/اعلام-تحریم‌های-جدید-آمریکا-علیه-فروش-محصولات-پتروشیمی-ایران-حمایت-مشروط-پامپئو-از-نخست‌وزیر-پیشنهادی-عراق-درخواست-ظریف-از-کشور‌های-جهان-برای-نادیده-گرفتن-تحریم‌های-آمریکا-علیه-ایران-شکایت-عراق-از-آمریکا-در-شورای-امنیت###['صفحه نخست', 'بین\u200cالملل']###2020-03-18 08:00:00###۹۶۶۵۴۵###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'کروناویروس']
1@@@2
1	حمایت مشروط پامپئو از نخست‌وزیر پیشنهادی عراق، درخواست ظریف از کشور‌های جهان برای نادیده گرفتن تحریم‌های آمریکا علیه ایران، شکایت عراق از آمریکا در شورای امنیت و واکنش سازمان ملل به تعیین نامزد جدید نخست وزیری عراق از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به اعلام تحریم‌های جدید آمریکا علیه فروش محصولات پتروشیمی ایران نیز اشاره کرد.
3	به گزارش «تابناک»؛ «مایک پمپئو»، وزیرخارجه آمریکا از اعمال دور جدیدی از تحریم‌ها علیه برخی نهادها، شرکت‌ها و افراد خبر داد.
4	در این ارتباط گفته شده که آمریکا ۹ نهاد در آفریقای جنوبی، هنگ کنگ، چین و همچنین ۳ ایرانی را به دلیل آنچه مشارکت در فروش محصولات پتروشیمی ایران عنوان شده، تحریم کرده است.
5	همزمان با شیوعکرونادر بسیاری از کشورهای جهان، اعلام این تحریم‌ها در شرایطی صورت می‌گیرد که پیش از این برخی کشورها از جمله نخست وزیر پاکستان خواستار لغو تحریم‌های ایران در جهت مقابله با شیوع جهانیکروناشده بود.
6	ایران تحریم‌های یکجانبه آمریکا را یکی از موانع عمده در راه مبارزه با شیوعکرونامی‌داند.
7	«مایک پامپئو»، وزیر امور خارجه آمریکا بامداد چهارشنبه (به وقت تهران) مشروط از ««عدنان الزرفی» که در عراق مأمور تشکیل کابینه شده حمایت کرد.
8	به نوشته رویترز، پامپئو گفت، الزرفی در صورتی که حاکمیت ملی عراق را حفظ کند، عاری از فساد باشد و از حقوق بشر حراست کند از حمایت واشنگتن و جامعه بین‌الملل برخوردار خواهد بود.
9	پامپئو در توئیتر نوشت: «عراقی‌ها دولتی می‌خواهند که حاکمیت ملی عراق را حفظ و نیازهای اساسی را تأمین کند، عاری از فساد باشد و از حقوق بشر حراست کند.
10	در صورتی که عدنان الزرفی، نخست‌وزیر پیشنهادی عراق این منافع را در اولویت قرار دهد، از حمایت آمریکا و جامعه بین‌المللی برخوردار خواهد بود.
11	»ساعاتی قبل‌تر رسانه‌های عراقی از دیدار میان گروه‌های شیعه معترض به «عدنان الزرفی» در منزل «نوری المالکی» رئیس ائتلاف دوله القانون این کشور خبر دادند.
12	یک مقام سیاسی به السومریه نیوز گفت: «گروه‌های شیعی معترض به مامور شدن عدنان الطرفی برای تشکیل کابینه، شامگاه سه شنبه نشستی در منزل نوری المالکی رئیس ائتلاف دوله القانون با حضور هادی العامری رئیس ائتلاف الفتح، عمار الحکیم رئیس جریان الحکمه و فالح الفیاض مشاور امنیت ملی و همچنین حزب الفضیله برگزار کردند».
13	شبکه تلویزیونی العهد هم گزارش داد، گروه‌های شیعی عراق در این نشست بر سرمخالفتبا عدنان الزرفی به توافق رسیدند.
14	رئیس‌جمهور عراق روز سه شنبه رسما «عدنان الزرفی» استاندار پیشین نجف اشرف و دبیرکل حزب «الوفاءالعراقیه» را مامور تشکیل کابینه این کشور کرد.
15	«محمد جواد ظریف» وزیر امور خارجه جمهوری اسلامی ایران روز سه‌شنبه بار دیگر به انتقاد از تحریم‌های ظالمانه آمریکا و تاثیر آن بر مبارزه با شیوع ویروس «کووید۱۹» پرداخت.
16	ظریف درصفحه توئیترخود نوشت: «تحریم‌های غیرقانونی آمریکا باعث اتمام منابع اقتصادی ایران و مختل شدن توانایی مبارزه با کووید۱۹ شده است.
17	آنها (آمریکا) به معنای واقعی کلمه، افراد بی‌گناه را به قتل می‌رسانند».
18	وی خطاب به کشورهای تبعیت‌کننده از تحریم‌های آمریکا و دیگر اعضای جامعه جهانی نوشت: «ایستادن و تماشا کردن آنها غیراخلاقی است.
19	انجام چنین کاری، هرگز کسی را از خشم و غضب آتی ایالات متحده حفظ نکرده است».
20	رئیس دستگاه دیپلماسی ایران سپس از کشورهای دیگر خواست به جمع کمک‌کنندگان به ایران بپیوندند: «به پویش جهانی رو به رشد برای بی‌اعتنایی به تحریم‌های آمریکا علیه ایران بپیوندید».
21	ظریف پیشتر با انتشار لیستی از تجهیزات پزشکی مورد نیاز ایران برای مقابله با شیوع ویروس کرونا، از جهانیان خواست برای تأمین این نیازها تبعیض قائل نشوند.
22	احمد الصحاف، سخنگوی وزارت خارجه عراق در بیانیه‌ای اعلام کرد، کشورش از آمریکا در شورای امنیت شکایت کرده است.
23	وی گفت، این وزارتخانه در نامه‌های خود به سازمان ملل و شورای امنیت حمله آمریکا به نیروهای عراقی را اقدامی تجاوزکارانه و نقض آشکار توافق حضور نیروهای آمریکایی در این کشور دانست.
24	وزارت خارجه عراق اعلام کرد، شکایت نامه ارسالی به سازمان ملل بر این امر تاکید دارد که هرگونه حملات یا تحرکاتی بدون موافقت دولت بغداد "اقدامی تحریک آمیز" استفرماندهی عملیات مشترک عراق بامداد جمعه از حمله هوایی آمریکا به پنج پایگاه وابسته به حشد شعبی، نیروهای ارتش و پلیس استان کربلا و همچنین فرودگاه بین المللی در حال احداث کربلا خبر داد.
25	این حمله به کشته شدن سه نظامی، دو پلیس و یک غیر نظامی منجر شد.
26	به دنبال این حملات، وزارت خارجه عراق سفرای آمریکا و انگلیس در بغداد را احضار کرد.
27	اخیرا ارتش آمریکا حملات هوایی را به پایگاه‌های وابسته به نیروهای حشد شعبی، پلیس و ارتش عراق انجام داد.
28	در این راستا الصحاف،‌ سخنگوی وزارت خارجه عراق به المیادین گفت: شکایت نامه ما به سازمان ملل، حملات آمریکایی را تجاوزاتی خوانده که حاکمیت عراق را نقض می‌کنند.
29	ادعاهای آمریکایی‌ها مبنی بر اینکه حمله برای دفاع از خود بوده، نوعی گریز از مسئولیت بین‌المللی است.
30	وی گفت: ما شورای امنیت را به مسئولیت پذیری برای بازداشتن واشنگتن از ارتکاب چنین اقدامات غیرقانونی فراخواندیم.
31	الصحاف با بیان اینکه پارلمان عراق در راستای اقدامات اجرایی خروج نیروهای بیگانه را تصویب کرد، گفت، وزارت خارجه عراق مطابق با اصول دیپلماتیک اقدام و با همکاری دوستان خود برای حمایت از این رویکرد تلاش خواهد کرد.
32	سخنگوی وزارت خارجه عراق همچنین عنوان کرد، آمریکا تأسیسات غیرنظامی در فرودگاه در حال احداث کربلا را هدف گرفته که این اقدام نقض حاکمیت عراق است.
33	«جینین پلاسخارت» فرستاده سازمان ملل به عراق در حساب کاربری خود در توئیتر به تعیین نامزد جدید نخست وزیری این کشور واکنش نشان داد.
34	واکنش فرستاده سازمان ملل به تحولات عراق ساعاتی پس از آن صورت گرفته که «برهم صالح» رئیس جمهور عراق، طی حکمی رسماً «عدنان الزرفی» را مأمور تشکیل کابینه کرد.
35	در این ارتباط، «جینین پلاسخارت» از تعیین نامزد نخست وزیر برای تشکیل کابینه استقبال کرده و در ادامه گفته است: عراق در مواجهه با بحران‌های بهداشتی، اقتصادی، سیاسی و امنیتی نیازمند یک کابینه دولتی مؤثر و کارآمد است.
36	نماینده سازمان ملل همچنین از کار سخت پیش روی، حمایت از همه نیروها و گروه‌های سیاسی برای موفقیت و وحدت خبر داده است.
