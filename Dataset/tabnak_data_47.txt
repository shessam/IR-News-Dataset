tabnak_data###ایراد عجیبی که عمانی‌ها از برانکو ایوانکوویچ گرفتند###https://www.tabnak.ir/fa/news/953427/ایراد-عجیبی-که-عمانی‌ها-از-برانکو-ایوانکوویچ-گرفتند###['ورزشی', 'ورزشی']###2020-01-21 12:42:00###۹۵۳۴۲۷###['عمان', 'برانکو ایوانکویچ', 'ایراد', 'تابناک ورزشی']
1
1	یک مربی عمانی از انتخاب سرمربی سابق پرسپولیس به عنوان سرمربی جدید تیم ملی این کشور انتقاد کرد.
2	به گزارش تابناک ورزشی، عبدالعزیر الحبسی، مربی و کارشناس فوتبال عمان، در مصاحبه با سایت «ورزش» این کشور به انتخاب برانکو به عنوان سرمربی جدید تیم ملی انتقاد کرد و گفت: درست است که این مربی تجارب زیادی دارد ولی نقطه ضعف او، سن بالایش است که می تواند در انگیزه و تشویق بازیکنان تاثیر بگذارد.
3	با توجه به سن بالایش احتمال دارد نتواند ارتباط خوبی با بازیکنان داشته باشند.
4	این ایراد در حالی است که مربیانی همچون شفر، دنیزلی و کالدرون به فوتبال ایران آمده اند که در سنین بالاتری قرار دارند و تازه ، کار مربی در تیم ملی نیز فشار فعالیت در رده باشگاهی را ندارد.
5	وی در ادامه با انتقاد از سبک تمرینات سرمربی کروات، گفت: او در سبک تمریناتش به بدنسازی اهمیت زیادی می دهد و کار بیش از حد با وزنه یکی از دلایل ناکامی اش در الاهلی بعد از 2 ماه بود.
6	در شرایط کنونی باید منتظر باشیم چه اتفاقاتی می افتد.
7	سرمربی سابق پرسپولیس یکی از گزینه های مربیگری روی نیمکت تیم ملی کشورمان به جای ویلموتس بود ولی با تاخیر زیاد فدراسیون کشورمان و بی میلی مقامات ، عمان را به ایران ترجیح داد.
