asriran_2_data###تعطیلی تمام مدارس استان قزوین به دلیل آنفلوآنزا###https://www.asriran.com/fa/news/702349/تعطیلی-تمام-مدارس-استان-قزوین-به-دلیل-آنفلوآنزا###['اجتماعی ']###2019-12-08 09:13:00###۷۰۲۳۴۹###['تعطییلی مدارس', 'قزوین', 'آنفلوآنزا']
4
1	مدیرکل آموزش و پرورش استان قزوین گفت: مدارس استان قزوین در همه مقاطع تحصیلی در نوبت صبح و عصر تعطیل است.
2	خیرالله رحمانی در گفتگو با مهر اظهارداشت: به منظور پیشگیری از شیوع بیماری آنفلوانزا تمام مدارس استان در همه مقاطع تحصیلی امروز یکشنبه ۱۷ آذر ماه درنوبت صبح و عصر تعطیل است.
3	وی بیان کرد: مدارس پیش دبستانی، ابتدایی و متوسطه اول امروز و فردا تعطیل اعلام شده بود و بر اساس تصمیم گرفته شده صلاح دیدیم سایر مقاطع تحصیلی را نیز فردا تعطیل اعلام کنیم.
4	مدیرکل آموزش و پرورش استان قزوین تصریح کرد: البته بنابه اعلام دانشگاه علوم پزشکی بیماری آنفلوانزا در استان تحت کنترل است ولی برای پیشگیری و رفع نگرانی والدین مدارس را تعطیل کردیم تا مشکلی ایجاد نشود.
5	رحمانی یادآور شد: سلامت دانش آموزان و معلمان برای ما در اولویت قرار دارد و این دو روز فرصتی شد تا دانش آموزان استراحت کرده و از پس فردا با روحیه بهتری تحصیل خود را آغاز کنند.
6	وی افزود: از دوشنبه همه مدارس باز بوده و دانش آموزان باید در مدارس خود حاضر شوند.
7	رحمانی گفت: از خانواده ها درخواست می شود اخبار صحیح در خصوص وضعیت تعطیلی مدارس را فقط از طریق رسانه ملی، خبرگزاری های رسمی و سایت آموزش و پرورش دریافت کنند.
