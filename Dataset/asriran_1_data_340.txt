asriran_1_data###حضور ناطق نوری، جنتی، قالیباف، ربیعی و مجید انصاری در راهپیمایی ۲۲ بهمن /رئیسی همراه با راهپیمایان مشهدی شد###https://www.asriran.com/fa/news/713271/حضور-ناطق-نوری-جنتی-قالیباف-ربیعی-و-مجید-انصاری-در-راهپیمایی-۲۲-بهمن-رئیسی-همراه-با-راهپیمایان-مشهدی-شد###['سیاسی']###2020-02-11 10:52:00###۷۱۳۲۷۱###['راهپیمایی', 'مشهد']
3
1	عضو مجمع تشخیص مصلحت نظام دقایقی پیش در راهپیمایی یوم الله ۲۲ بهمن حضور یافت.
2	به گزارش مهر، راهپیمایی یوم الله ۲۲ بهمن ماه در چهل و یکمین فجر انقلاب اسلامی صبح امروز (سه شنبه) رأس ساعت ۹ با حضور گسترده اقشار مختلف مردم در تهران و سراسر کشور با شعار «مرگ بر آمریکا» و «مرگ بر اسرائیل» آغاز شد.
3	حجت الاسلام علی اکبر ناطق نوری عضو مجمع تشخیص مصلحت نظام دقایقی پیش در راهپیمایی یوم الله ۲۲ بهمن حضور یافت.
4	همچنین حجت الاسلام مجید انصاری و عبدالواحد موسوی لاری از اعضای مجمع روحانیون مبارز دقایقی پیش در راهپیمایی یوم الله ۲۲ بهمن حضور یافتند.
5	ایت‌الله جنتی دبیر شورای نگهبان و رئیس مجلس خبرگان رهبری نیز با حضور در مسیر منتهی به میدان آزادی، در چهل و یکمین راهپیمایی ۲۲ بهمن در تهران شرکت کرد.
6	همچنین بنا به گزارش ایسنا علی ربیعی دستیار ارتباطات اجتماعی رئیس‌جمهور و سخنگوی دولت همراه با مردم در چهل‌ویکمین فجر انقلاب اسلامی با گرامیداشت یاد سردار شهید قاسم سلیمانی و همرزمان شهیدش،‌ حضور یافت.
7	محمد باقر قالیباف عضو مجمع تشخیص مصلحت نظام، نیز در مراسم راهپیمایی یوم الله ۲۲ بهمن حضور یافت.
8	آنگونه که تسنیم گزارش داده حجت الاسلام و المسلمین سیداحمد علم‌الهدی؛ نماینده ولی فقیه در خراسان رضوی و امام جمعه مشهدمقدس و آیت الله سیدابراهیم رئیسی؛ رئیس قوه قضائیه در راهپیمایی ۲۲ بهمن مشهد حضور پیدا کردند.
