asriran_1_data###دعوت به مناظره «مسعود فراستی» از طرف «هوشنگ گلمکانی»###https://www.asriran.com/fa/news/730504/دعوت-به-مناظره-مسعود-فراستی-از-طرف-هوشنگ-گلمکانی###['فرهنگی/هنری']###2020-05-27 15:21:00###۷۳۰۵۰۴###['مسعود فراستی', 'هوشنگ گلمکانی', 'نقد فیلم']
12
1	، مسعود فراستی را به مناظره‌ای درباره نقد فیلم دعوت کرد.
2	به گزارش هوشنگ گلمکانی* (منتقد قدیمی و مطرح سینمای ایران) با انتشار عکسی از خودش و مسعود فراستی در صفحه اینتستاگرامش نوشت:«ببخشید، این سومین بار است که این عکس را هر بار به بهانه موضوعی مربوط به مسعود فراستی پست می‌کنم.
3	عکس بهتری از بیلیاردبازی‌های‌مان ندارم.
4	تازه با نادیده گرفتن اصول fair play آمده چسبیده به من که نتوانم درست ضربه بزنم.
5	اما مناسبت این دفعه، دعوت او به مناظره‌ای درباره موضوع نقد فیلم است.
6	این دعوت را قبلا هم کرده بودم.
7	در زمان جشنواره سی‌وهفتم قرار گفت‌وگو برای برنامه «هفت» گذاشته شد اما ظهر آن روز تماس گرفتند و موضوع را عوض کردند که نپذیرفتم و قضیه منتفی شد.
8	بعد دعوتش کردم به برنامه مجازی مجله «فیلم» بیاید که قرار شد در این باره سر میز بیلیارد مذاکره و احیانا توافق کنیم اما متاسفانه توفیق بیلیارد دست نداد.
9	دو، سه سال پیش هم یکی از دوستان مطبوعاتی پیشنهاد انجام این مناظره در یکی از دانشگاه‌ها با امکان پخش زنده آنلاین را داد که گفت مسعود نپذیرفته.
10	در زمان حشنواره اخیر فجر خودش تماس گرفت و گفت بیا در برنامه «هفت» صحبت کنیم درباره نقد.
11	گفتم حالا دیگر من نمی‌آیم، به دلیل فضای تلویزیون و به‌خصوص برنامه «هفت».
12	الان دعوتم را تکرار می‌کنم: مناظره‌ای درباره موضوع نقد فیلم، یا در برنامه مجازی ماهنامه «فیلم»، یا یک زمین بی‌طرف.
13	بعدش هم برویم چند پارت بیلیارد بزنیم که دلم لک زده برای آن ماهوت سبز و صدای دل‌انگیز برخورد شارها، البته با حفظ فاصله و رعایت پروتکل بهداشتی.
14	»*هوشنگ گلمکانی (متولد ۱۳۳۳ در گرگان) منتقد، روزنامه‌نگار و مترجم سینما است.
15	وی یکی از سه بنیانگذاران و دبیر فعلی شورای نویسندگان قدیمی‌ترین مجله فیلم پس از انقلاب در ایران است.
16	مستند معروف گنگ خواب‌دیده ساخته اوست.
17	او فارغ‌التحصیل رشتهٔ سینما و تلویزیون از دانشکدهٔ هنرهای دراماتیک تهران است.
18	وی همچنین به عنوان یکی از هیئت داوران چند جشنواره معتبر نیز شرکت داشته است.
