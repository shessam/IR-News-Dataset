tabnak_data###بورس "سبزپوش" شد/ معاملات فرابورس تا ساعت ۱۴ ادامه داشت###https://www.tabnak.ir/fa/news/966284/بورس-سبزپوش-شد-معاملات-فرابورس-تا-ساعت-۱۴-ادامه-داشت###['اقتصادی', 'داخلی']###2020-03-16 14:36:00###۹۶۶۲۸۴###['بورس', 'بازار سرمایه', 'سهامداران بورس']
1
1	شاخص کل بازار سرمایه امروز برخلاف ۱۰ روز گذشته مجددا روند صعودی به خود گرفت و بیش از ۱۱ هزار واحد صعود کرد.
2	به گزارش تابناک اقتصادی به نقل از ایسنا، شاخص کل بازار سرمایه امروز (دوشنبه) با ۱۱ هزار و ۵۵۰ واحد صعود به رقم ۵۰۵ هزار و ۹۵۶ واحد رسید.
3	شاخص کل با معیار هم وزن نیز ۲۲۳۵ واحد صعود و رقم ۱۷۴ هزار و ۶۴۲ واحد را ثبت کرد.
4	معامله‌گران امروز ۷۸۵ هزار معامله به ارزش ۵۰ هزار و ۳۲۷ میلیارد ریال انجام دادند.
5	از میان ۲۳۷ نماد مثبت و ۱۲۴ نماد منفی بورس، ملی صنایع مس ایران، فولاد مبارکه اصفهان، صنایع پتروشیمی خلیج فارس، مخابرات ایران، گروه مپنا، پتروشیمی پارس و شرکت ارتباطات سیار همراه اول نسبت به سایر نمادها بیشترین تاثیر را روی بورس گذاشتند.
6	همچنین بانک‌های تجارت، ملت و اقتصاد نوین، ماشین سازی اراک، سایپا، فولاد مبارکه اصفهان و پالایش نفت اصفهان نیز نمادهای پربیننده این بازار بودند.
7	معاملات فرابورس که به دلیل وجود اختلال در سیستم معاملات تا ساعت ۱۴ ادامه داشت درحالی به پایان رسید که شاخص کل این بازار با ۴۳ واحد صعود به رقم ۶۵۴۸ واحد رسید.
8	در این بازار ۵۹۴ هزار معامله انجام شد که ۲۶هزار و ۸۳۷ میلیارد ریال ارزش داشت.
9	سهامی ذوب آهن اصفهان، گروه سرمایه گذاری میراث فرهنگی، فرابورس ایران، صنایع ماشین های اداری ایران و سنگ آهن گهر زمین نسبت به سایر نمادها بیشترین تاثیر مثبت و در مقابل تولید نیروی برق دماوند و گروه توسعه مالی مهر آیندگان نسبت به سایر نمادها بیشترین تاثیر منفی را روی بازار گذاشتند.
10	لیست نمادهای پربیننده فرابورس از سهامی ذوب آهن اصفهان، گروه صنایع کاغذ پارس، گروه سرمایه گذاری میراث فرهنگی، بانک دی، س.
11	توسعه و عمران استان کرمان، کشت و صنعت شهداب ناب خراسان و کشاورزی و دامپروری بینالود تشکیل شده است.
