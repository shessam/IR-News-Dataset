roozno_data###ترامپ: کرونا ندارم، خیلی خوبم/ ویروس به زودی خواهد رفت###http://roozno.com//fa/news/417768/ترامپ-کرونا-ندارم-خیلی-خوبم-ویروس-به-زودی-خواهد-رفت###[]###2020-03-11 10:19:00###۴۱۷۷۶۸###['ترامپ', 'کرونا']
1@@@2
1	رئیس جمهوری آمریکا می گوید که هیچ علائمی از ویروس کرونا در او وجود ندارد.
2	او همچنین به آمریکایی ها اطمینان می دهد که این بیماری به زودی رخت برخواهد بست.
3	به گزارش روز نو ، دونالد ترامپ شامگاه سه شنبه در اظهاراتی مطبوعاتی پس از دیدار با اعضای سنای این کشور مدعی شد که توسط پزشک کاخ سفید معاینه و تایید شده که هیچ علائمی از ویروس کرونا در او نیست.
4	ترامپ با اشاره به اینکه نیازی به انجام آزمایش ویژه ویروس کرونا ندارد، افزود: گمان نمی کنم که انجام چنین آزمایشی زیاد اهمیتی داشته باشد.
5	می توانم آزمایش بدهم اما احساس می کنم که هیچ دلیلی برای این کار وجود ندارد.
6	من خودم خیلی خوب هستم.
7	او خطاب به شهروندان آمریکایی به آنها توصیه کرد که آرامش خود را حفظ کنند و تلاش کرد با عبارت «این ویروس خواهد رفت» به آنها اطمینان دهد.
8	ترامپ پیش از این بارها نسبت به عدم هول و هراس ناشی از شیوع ویروس کرونا در آمریکا دعوت کرده و گفته بود: آنفلوآنزای عادی نسبت به این مسئله، عده بسیار بیشتری از آمریکایی ها را می کشد.
9	تا شامگاه سه شنبه ۸۴۹ نفر در آمریکا به ویروس کرونای جدید مبتلا شده اند که از این تعداد ۲۸ نفر فوت کرده است.
