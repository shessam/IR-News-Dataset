roozno_data###سلیمی نمین: تندروها مانع دورهمی عقلای چپ و راست می‌شوند /دادوستدهای برخی نمایندگان به حیثیت مجلس ضربه زد###http://roozno.com//fa/news/420643/سلیمی-نمین-تندروها-مانع-دورهمی-عقلای-چپ-و-راست-می‌شوند-دادوستدهای-برخی-نمایندگان-به-حیثیت-مجلس-ضربه-زد###[]###2020-04-06 09:12:00###۴۲۰۶۴۳###['سلیمی نمین', 'حیثت مجلس']
1@@@2
1	سلیمی نمین بر ضرورت همنشینی عقلای چپ و راست تاکید کرد و گفت:حتی برای این کار خیلی هم دیر شده است.
2	یعنی اصلا نباید اجازه می دادیم که میان جریانات سیاسی فاصله بیفتد و عده‌ای دشمنی را حاکم کنند.
3	به گزارش روز نو :عباس سلیمی نمین، فعال سیاسی اصولگرا در بخشی از گفتگوی نوروزی خود با تاکید بر ضرورت بازسازی اعتماد عمومی گفت: موتور محرکه جامعه و کشور اعتماد توده های مردم به این تحول بوده است.
4	اما در این سال ها آفات مختلف لطمات جدی به این اعتماد زده که باید بازسازی شود.
5	>>>در همین رابطه بخوانید؛سلیمی‌نمین:هوچی‌گری،هم در جریان اصولگرا هست هم اصلاح‌طلبوی افزود: برخی از نمایندگان با داد و ستدهایی که کردند، با کاهش حیثیت جایگاه مجلس به اعتماد عمومی ضربه زدند، اما آیا این مسئله موضوعی برای بازسازی است؟ بله قطعا.
6	به نظر من این مجلس بعدی با ترکیبی که دارد می تواند این شرایط را بازسازی کند، به ویژه که منتخبین هم مصر هستند که با بخشی از مفاسد نهادینه شده در مجلس مقابله کنند، منظور از نهادینه شدن، ریشه یافتن است؛ برخی از نمایندگان عهد و پیمانی بستند که در درون مجلس با این ساز و کارهای فاسد مقابله کنند، امیدوارم در این قضیه توفیق خوبی پیدا کنند و به نظر من قطعا هم می توانند توفیق پیدا کنند.
7	با کمک نیروهای سالم در جریان اصولگرا و اصلاح طلب اعتماد عمومی را افزایش دهیماین تحلیلگر سیاسی خاطرنشان کرد: در مجموع فکر می کنم بتوانیم با استفاده از نیروهای سالم و پاکی که هم در جریان اصلاح طلب و هم در جریان اصولگرا وجود دارد، این اعتماد عمومی را افزایش دهیم، و من به این خوش بین هستم.
8	سلیمی نمین همچنین بر ضرورت همنشینی عقلای چپ و راست تاکید کرد و گفت:حتی برای این کار خیلی هم دیر شده است.
9	یعنی اصلا نباید اجازه می دادیم که میان جریانات سیاسی فاصله بیفتد و عده‌ای دشمنی را حاکم کنند.
10	تندروها مانع دورهمی عقلای دو جریان شدندوی تاکید کرد: وجود تعاملات فکری، تماس ها و ارتباطات فکری و متمرکز شدن روی موضوعات مشترک و استفاده از توان نیروهای مقابل برای حل مشکلات موجود را رقم می زند.
11	این موضوع یک ضرورت است و مدت ها است که این ضرورت برای ما مشخص شده اما ترس از نیروهای تندرو موجب شده که ما به این ضرورت کم توجهی کنیم.
12	به نظر من تندروها نقش اساسی داشتند.
13	در زمان مرحوم آقای عسگراولادی این بحث مطرح شد که بیایید و بنشینیم و با هم بحث کنیم.
14	به هرحال جریانات و طیف های موجود در کشور اشتراکات و افتراقاتی دارند و می تواند در وجه اشتراکاتشان بنشینند و صحبت کنند و توانمندی‌هایشان را در وجه اشتراک به کار گیرند و به توان فکری جامعه بنا بخشند.
15	من فکر می کنم یکی از عوامل بسیار موثر در بازدارندگی از استفاده از توانمندی های مشترک، نیروهای تندرو هستند.
