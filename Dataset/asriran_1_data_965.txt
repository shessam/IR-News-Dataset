asriran_1_data###تقاضای عارف از رئیسی برای تجدیدنظر در حکم محمود صادقی###https://www.asriran.com/fa/news/729660/تقاضای-عارف-از-رئیسی-برای-تجدیدنظر-در-حکم-محمود-صادقی###['سیاسی']###2020-05-21 10:26:00###۷۲۹۶۶۰###['محمود صادقی', 'عارف', 'رئیسی']
4
1	رئیس کمیته سیاسی فراکسیون امید مجلس شورای اسلامی از مکاتبه رئیس این فراکسیون با رئیس قوه قضاییه در مورد حکم صادره‌ی اخیر برای محمود صادقی خبر داد.
2	جلال میرزایی در گفت‌وگو با ایسنا، اظهار کرد: دکتر عارف از همان ابتدا که در جریان حکم صادره برای آقای صادقی قرار گرفت نامه‌ای را به آقای رئیسی نوشت و مجددا آن را پیگیری کرد تا رئیس قوه قضاییه موافقت کند که ماده 477 در ارتباط با پرونده دکتر صادقی اعمال و در حکم صادره برای ایشان با نظر رئیس قوه قضاییه تجدید نظر شود.
3	وی افزود: در آخرین جلسه فراکسیون امید که سه شنبه گذشته نیز برگزار شد بعد از این که آقای صادقی توضیحاتی را درباره‌ حکم قطعی صادره برای خود دادند در این‌باره صحبت‌هایی شد که یکی از آن ها پیگیری شخص دکتر عارف بود که البته این پیگیری پیش از جلسه انجام شده بود و آقای مطهری هم پیشنهادی برای ارسال نامه به رئیس قوه قضاییه داشت که این نامه روز گذشته منتشر شد.
4	این نماینده مجلس معتقد است: در کشوری که مدعی پاسداری از حقوق شهروندی است زیبنده نیست که قوه قضاییه برای نماینده‌ای به خاطر به کاربردن یک لفظ حکم جلب صادر کند.
5	به گزارش ایسنا، محمود صادقی در روزهای گذشته به 21 ماه حبس و ده میلیون جزای نقدی محکوم شده است.
