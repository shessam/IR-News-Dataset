asriran_2_data###فیگارو: عربستان سعودی و ایران از چند ماه پیش در حال مذاکره‌اند###https://www.asriran.com/fa/news/704542/فیگارو-عربستان-سعودی-و-ایران-از-چند-ماه-پیش-در-حال-مذاکره‌اند###['سیاست خارجی']###2019-12-20 18:18:00###۷۰۴۵۴۲###['عربستان سعودی', 'محمد بن سلمان', 'مذاکرات محرمانه']
5
1	روزنامه فیگارو در گزارشی از تماس های محرمانه عربستان و ایران خبر داد.
2	به گزارش به نقل از رادیو فرانسه، فیگارو در گزارشی به موضوع روابط عربستان سعودی و ایران و نقشی که محمد بن سلمان در این میان بازی میکند، پرداخته و نوشته است که پس از حملات به پالایشگاههای عربستان سعودی گردانندگان این کشور احساس ضعف کردند چون دانستند که آمریکا برای حفظ منافع آنها با ایران جنگ نخواهد کرد.
3	از آن به بعد عربستان سعودی در موضع گیریش در برابر ایران تجدیدنظر کرد.
4	در این میان پاکستان نقش مهمی در میانجیگری میان دو کشور بازی کرد.
5	بعلاوه به نوشته وال استریت ژورنال، عربستان سعودی پیامهایی برای بستن پیمان عدم تعرض با ایران برای گردانندگان جمهوری اسلامی فرستاده است.
6	به گفته یکی از ﻣﺳﺆولان بلندپایه عربستان سعودی، گفته است که عمان در این میان نقش واسطه را بازی کرده است.
7	فیگارو فاش کرده است که این تماسها پیش از اینها هم وجود داشته است.
8	به نوشته این روزنامه، یکی از ﻣﺳﺆولان دولت عربستان سعودی در دوازدهم نوامبر (21 آبان) گذشته با دو دیپلمات سابق ایرانی در پاریس ملاقات کرده است.
9	نخستین دیدار در بیست و هشتم سپتامبر (6 مهر) در نیویورک همزمان با برگزاری مجمع عمومی سازمان ملل متحد صورت گرفته بود.
10	به نوشته فیگارو، این محمد بن سلمان بود که پس از حملات هوایی به پالایشگاههای عربستان سعودی مذاکرات مخفیانه‌ای را با تهران ترتیب داد.
11	جمهوری اسلامی که در سپتامبر برنامه‌ای برای حفظ امنیت خلیج فارس با مشارکت کشورهای این منطقه ارائه داد، هر گونه تماس با ریاض را انکار میکند.
12	از سوی دیگر ایران میداند که عربستان سعودی که تحت فشار بود با دشمنان خود، حوثی های یمن، که از حمایت جمهوری اسلامی برخوردارند و نیز با رقیب و همسایه خود قطر باب مذاکره را باز کرده است.
