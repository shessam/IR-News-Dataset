roozno_data###تعداد مبتلایان کروناویروس در ایران به ۶۱رسید/ شمار فوتی‌ها ۱۲ نفر شد###http://roozno.com//fa/news/415244/تعداد-مبتلایان-کروناویروس-در-ایران-به-۶۱رسید-شمار-فوتی‌ها-۱۲-نفر-شد###[]###2020-02-24 15:05:00###۴۱۵۲۴۴###['کرونا ویروس', 'ایران']
1
1	رئیس مرکز اطلاع رسانی و روابط عمومی وزارت بهداشت آخرین آمار مبتلایان و جان باختگان کرونا ویروس جدید را اعلام کرد.
2	به گزارش روز نو : دکتر کیانوش جهانپور درباره آخرین آمار مبتلایان کرونا ویروس در کشور، گفت: طبق آمار ارائه شده تا پیش از ظهر امروز تعداد ۱۸ نفر در استان های مختلف مبتلای جدید به کرونا ویروس جدید شناسایی شدند که از این تعداد هشت نفر در استان قم، یک مورد در استان همدان، سه مورد در تهران، دو مورد در مرکزی، دو مورد در استان اصفهان و دو نفر در گیلان مبتلای جدید به کرونا ویروس شناسایی شده است.
3	همچنین از این ۱۸ نفر چهار نفر متاسفانه جان باخته اند.
4	وی افزود: با این حساب شمار مبتلایان کرونا ویروس مجموعا به ۶۱ نفر و مجموع فوتی ها به ۱۲ نفر رسید.
5	وی ضمن تکذیب اظهارات نماینده قم درباره وجود ۵۰ فوتی در قم، گفت: این امار کذب است.
6	جهانپور ضمن تکذیب اظهارات یکی از نمایندگان مجلس مبنی بر فوت ۵۰ نفر در قم گفت: این آمار کاملا کذب است و صحت ندارد ضمن اینکه این فرد به آمار دسترسی ندارد و صلاحیت اظهار نظر در این خصوص را ندارد.
7	وی افزود: اظهارات این نماینده به جای اینکه به مردم قم کمک کند و روحیه مردم را افزایش دهد باعث تضعیف روحیه مردم و ایجاد استرس می شود.
8	انتهای پیامتوضیح پس از انتشار: آمار مبتلایان به کرونا ویروس که ساعتی پیش توسط رییس روابط عمومی وزارت بهداشت 64 نفر اعلام شده بود، ساعتی پس از انتشار خبر به عدد 61 اصلاح شد.
