asriran_2_data###استراماچونی: باید درباره پرداخت‌های استقلال به دادگاه بروم/ خطر رد صلاحیت داشتم###https://www.asriran.com/fa/news/702877/استراماچونی-باید-درباره-پرداخت‌های-استقلال-به-دادگاه-بروم-خطر-رد-صلاحیت-داشتم###['ورزشی']###2019-12-10 14:30:00###۷۰۲۸۷۷###['استراماچونی', 'استقلال']
8@@@9
1	سرمربی ایتالیایی چند ماه گذشته استقلال گفت مجبور است در دادگاه بابت پرداخت‌های نامنظم پاسخگو باشد.
2	به گزارش فارس، خروج ناگهانی بامداد روز گذشته آندرا استراماچونی از ایران و عزیمت به ایتالیا، تیم استقلال را در شوک فرو برد.
3	تا جایی که اعتراض گسترده هواداران و حضور آنها مقابل دفتر باشگاه را به همراه داشت.
4	پس ‌از آن مدیرعامل استقلال نیز از مقامش کناره‌گیری کرد که مورد پذیرش واقع شد.
5	در مورد استراماچونی که به پرداخت‌های نامنظم اعتراض داشت،‌ روز گذشته چندین مصاحبه با رسانه‌های ایتالیایی در فضای مجازی انتشار یافت.
6	امروز جدید‌ترین مصاحبه‌ای که از وی در رسانه ها به چشم خورد،‌گفت‌وگویی بود که با روزنامه ایل‌مسجرو انجام داد.
7	استراماچونی که هنوز تکلیف بازگشت او به ایران و استقلال مشخص نیست، اظهار داشت: نمی‌خواهم وارد جزییات شوم چون تحقیقی در حال انجام است و حضور در دادگاه را خواهم داشت.
8	مطابق قوانین فیفا،‌ قراردادم به حالت تعلیق درآمده بود و دیگر نمی توانستم کار کنم.
9	در این صورت، خطر رد صلاحیت مربیگری را داشتم.
10	در همین مصاحبه، وی در مورد خداحافظی فرانچسکو توتی و دروسی نیز عنوان کرد: وقتی آنها خداحافظی کردند، قلبم جریحه‌دار شد.
11	شش سالی که در تیم‌ پایه رم حضور داشتم، کنار این بازیکنان کار کردم.
