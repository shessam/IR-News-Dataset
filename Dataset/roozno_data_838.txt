roozno_data###روحانی: ۴ میلیون خانوار وام یک تا دو میلیون تومانی می‌گیرند###http://roozno.com//fa/news/420815/روحانی-۴-میلیون-خانوار-وام-یک-تا-دو-میلیون-تومانی-می‌گیرند###[]###2020-04-06 13:51:00###۴۲۰۸۱۵###['روحانی', 'وام']
1
1	رییس جمهوری گفت: شرایط وام با نرخ چهار درصد برای ۴ میلیون خانوار از اقشار کم درآمد به زودی اعلام می‌شود.
2	به گزارش روز نو ، حجت الاسلام و المسلمین حسن روحانی روز دوشنبه در جلسه ستاد هماهنگی اقتصادی دولت اظهار داشت: سه میلیون خانوار محروم تحت فشار هستند که برای آنها در چهار نوبت بسته حمایتی از ۲۰۰ هزارتومان تا ۶۰۰ هزارتومان مدنظر قرار دادیم که مرحله اول پرداخت شده است و مرحله دوم تا پایان فروردین پرداخت خواهد شد و دوماه بعد هم به همان صورت در ماه‌های بعد در اردیبهشت و خرداد پرداخت خواهد شد.
3	وی ادامه داد: علاوه بر این رقمی را به عنوان وام یک میلیون تا ۲ میلیون برای ۴ میلیون تومان خانواده‌ای که جزو اقشار کم درآمد هستند قرار دادیم که نرخ آن ۴ درصد است که به زودی شرایط آن اعلام می‌شود.
4	اهم اظهارات وی را در ادامه به نقل از ایرنا و فارس بخوانید؛* امروز همچنین ۷۵ هزار میلیاردتومان وام و تسهیلاتی که برای این ایام مدنظر قرار دادیم، مورد بررسی قرار گرفت.
5	۱۰ رسته هستند که در این ایام تحت فشار شدید قرار گرفتند و بعضی‌ها کسب و کارشان متوقف بوده و بعضی‌ها درآمدشان پایین بوده است.
6	این رسته‌های مختلف کارگاه‌های کوچک و متوسط هستند و بعضی‌ها بنگاه کار یک نفره و چندنفره هستند بعضی‌ها ۵۰ نفر به بالا هستند.
7	* تقریبا اشتغال سه میلیون و ۲۰۰ هزار نفر وابسته به این گونه موارد است که زندگی این افراد تحت فشار قرار گرفته است و ما در اینجا تصویب کردیم که برای همه این‌ها رقمی را مدنظر قرار دهیم و برای هر بنگاهی مشخص شده است و اعلام خواهد شد که چه مقدار به آنها پرداخت می‌شود.
8	* این پول برای کسانی است که اشتغال آنها فعال نبوده و کارگران خود را نگه داشتند تا بتوانند بنگاه‌های خود را به تدریج فعال کنند.
9	البته این بنگاه‌ها همه یکسان نیستند.
10	بنا شد دو دسته شود، آن بنگاه‌هایی که به دستور ستاد کرونا رسما تعطیل شده و آنها گفته شده که فعالیت نکنند و هنوز هم تعطیل هستند و حتی در پایان ماه فروردین که کسب و کارها فعال می‌شود چون آنها پرریسک خواهند بود بازهم تا اطلاع ثانوی فعال نخواهند شد .
11	برای ما هم روشن نیست در ستاد کرونا در گروه‌های کارشناسی بحث می‌شود که چه زمانی می توانند فعالیت خود را آغاز کنند.
12	* این موضوع را در ستاد ملی کرونا هم توضیح دادم که این بازگشایی پلکانی است و مردم توجه کنند.
13	به خاطر شرایطی که داریم بازگشایی یکمرتبه امکان پذیر نیست.
14	به همان اندازه که شرایط بهداشتی ما مهیاتر می شود و وزارت بهداشت و درمان به ما می‌گوید که شرایط بهتر شده است به همان نسبت می‌توانیم گشایش بیشتری ایجاد کنیم.
15	در عین حال مردم باید توجه کنند که هرکجا گشایشی حاصل می‌شود این به آن معنا نیست که اصولی که بهداشت و درمان به عنوان فاصله گذاری هوشمند مدنظر قرار داده است آن اصول به آن توجه نشود.
16	* در عین حال مردم باید توجه کنند که هرکجا گشایشی حاصل می‌شود این به آن معنا نیست که اصولی که بهداشت و درمان به عنوان فاصله گذاری هوشمند مدنظر قرار داده است آن اصول به آن توجه نشود.
17	* همه کسب و کارها و همه کسانی که فعالیت می‌کنند اعم از تولیدی، توزیعی و خدماتی باید اصولی که به عنوان پروتکل‌های بهداشتی اعلام شده و اعلام می‌شود و با آنها توافق می شود، را باید مراعات کنند.
18	* در خانه ماندن به عنوان یک اصل همچنان باید مدنظر باشد، البته در این شرایطی که هستیم نمی‌توانیم بگوییم کسب و کارها برای بلندمدت اصلا فعالیت نکنند.
19	در این مدت هم کسب و کارها تعطیل بوده است و در تهران باز کسب و کارها جز مواردی که مواد غذایی و بهداشتی را در اختیار مردم قرار می‌دهند، تا پایان فروردین تعطیل خواهد بود* در استان‌ها هم که از ۲۳ فروردین فعالیت‌ها شروع می شود همه اینها باید آن اصول را مدنظر قرار دهند.
20	چون شرایط به گونه‌ای نیست که اعلام کنیم که فاصله گذاری کنار گذاشته شود، بلکه باید فاصله گذاری‌ها به صورت هوشمند و همان طور که ابلاغ شده مورد توجه همه قرار بگیرد.
21	*{با اشاره به ابراز نگرانی برخی متخصصان}: اگر اصول بهداشتی رعایت نشود ممکن است دوباره در شرایطی سخت قرار بگیریم، با توجه به امکانات و تجهیزات بیمارستانی، پزشکان و پرستاران ما نباید نگران باشند؛ تا امروز آنها با فداکاری اقدام کرده اند و ما هم تامین امکانات وتجهیرات به اندازه کافی انجام دادیم و از امروز به بعد هم بیشتر تامین و در اختیار مراکز درمانی قرار می‌دهیم.
22	*{ با اشاره به بازدید روز گذشته خود از برخی دستاوردهای و بخش‌های تولیدی دانشگاه ها و شرکت‌های دانش بنیان در حوزه بهداشتی و درمانی}: در برخی موارد اقدامات خوب و ارزشمندی در تشخیص سی تی اسکن و تولید ونتیلاتور و تامین سایر نیازمندی‌ها انجام گرفته است.
23	* در بخش تولید ونتیلاتور تقریبا نیازمندی ‌های وزارت بهداشت تامین خواهد شد در بخش تولید سی تی اسکن امکان توسعه آن را دارند و ما هم اعتبار مورد نیاز را تامین می کنیم.
24	*{ با اشاره به تصمیمات ستاد هماهنگی اقتصادی درباره کسب و کارهایی که از شیوع بیماری کرونا تحت فشار قرار گرفتند}: برای همه کسب و کارهایی که در این دوران یا تعطیل شده و یا فعالیت آنها کساد شده است، تسهیلات با نرخ ۱۲ درصد در نظر گرفته ایم که مدت زمان بازپرداخت آن ۲۴ ماه (دو سال) است و چند ماه هم تنفس داده می شود و آنها بازپرداخت را از مهر ماه ۹۹ شروع خواهند کرد.
25	* تسهیلات اعطایی هم زمان دار است و هم تنفس دارد که یک کمکی به کسب وکارها است .
26	البته این تسهیلات مشروط به عدم تعدیل و اخراج کارگران در این واحدهای اقتصادی و تولیدی است؛ این تسهیلات هم کمک به بنگاه‌ها است و هم کمک به اشتغال و کارگران است.
27	*{ با اشاره به تصویب ۵ هزار میلیارد تومان از صندوق بیمه بیکاری و پرداخت آن به افرادی که دچار بیکاری می شوند}: تقریبا حدود ۱۳ هزار میلیارد تومان برای بحث کرونا امروز مصوب شده است این بخش به تولیداتی پرداخت می شود که وزارت بهداشت اعلام و نیاز آن را تامین می‌کند.
28	بخشی از این مبلغ به شرکت‌های دانش بنیان پرداخت و بخش اعظم آن برای دانشگاه‌هایی که برای رفع نیاز های وزارت بهداشت وام گرفتند، پرداخت می شود.
29	* تصمیم دیگر نشست امروز هماهنگی و برگزاری جلسه شورای عالی رفاه است، کمک هایی از نهادهای دیگر هم اعلام می شود؛ از جمله نهادهای عمومی مانند ستاد اجرایی، سپاه پاسداران، خیرین و دولت کمک می‌کنند و هماهنگی برای این کار لازم است چون ممکن است کمک‌ها در یک جا متمرکز شود و به یک جا هم اصلا کمکی پرداخت نشود.
30	* این هماهنگی را ضروری است.
31	معاون اول ظرف این هفته و هفته آینده جلسه می‌گذارد و جلسه شورای عالی رفاه هم با دعوت از خیرین و این نهادها تشکیل می‌شود.
32	* مردم ایران می‌دانند همه مردم دنیا در یک شرایط ویژه هستند حتی کشورهایی که در وضع اقتصادی بسیار خوب هستند، امروز از لحاظ بهداشت و درمان، هم اقتصادی و هم تامین زندگی مردم مشکل دارند؛ ما هم دچار مشکل هستیم البته شرایط ما در شرایط سختی مضاعف است چون هم در تحریم و هم در کرونا قرار داریم.
33	* { با اشاره به دستور خود به وزیر کشور}: دولت تصمیمات خوبی در حد توان خود اتخاذ کرده است، به وزیر کشور دستور دادم امروز جلسه ای تشکیل دهد که تشکیل شد و خواستم افرادی که برای هماهنگی لازم در زمینه حمل و نقل و در زمینه کسب و کار موثر هستند همراه با اجرای دقیق پروتکل‌های بهداشتی، دعوت شوند.
34	حمل و نقل باید چارچوب‌ها را مراعات کنند.
35	کسب و کارها قرار است شروع شود و همه اینها در چارچوب پروتکل‌هایی است که باید مراعات شود.
36	* از مردم می‌خواهم همانطور که تا امروز کنار دولت، نظام و وزارت بهداشت بودند و کمک کردند تا بتوانیم در شرایط نسبتا قابل قبول قرار بگیریم، باز هم به کمک خود ادامه دهند و اصول بهداشتی را رعایت کنند.
37	* ممکن است برخی امور مانند آموزش با تاخیر انجام شود و این موضوع را به آینده موکول کردیم و وزارت آموزش و پرورش بعدها زمان آن را اعلام می کند.
38	حمل و نقل بین شهری را هم هنوز اعلام نکردیم بنابراین با تحمل سختی و همکاری مضاعف باید این کار را پیش ببریم و خدا هم ما را یاری می‌کند و در آستانه ماه رمضان و در این اعیاد شعبانیه و ولادت امام زمان (عج) از عنایات حق برخوردار خواهیم شد و از این مشکلات عبور خواهیم کرد.
