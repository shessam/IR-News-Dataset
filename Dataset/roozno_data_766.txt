roozno_data###ظریف: تحریم، کرونا را جسورتر کرده / ایران تنها کشوری است که برای مبارزه با کرونا نمی‌تواند تمام ظرفیت خود را به کار گیرد / آمریکا می‌خواهد با تضعیف ایران در برابر کرونا، کارزار ناکام فشار حداکثری را جان بدهد###http://roozno.com//fa/news/419970/ظریف-تحریم-کرونا-را-جسورتر-کرده-ایران-تنها-کشوری-است-که-برای-مبارزه-با-کرونا-نمی‌تواند-تمام-ظرفیت-خود-را-به-کار-گیرد-آمریکا-می‌خواهد-با-تضعیف-ایران-در-برابر-کرونا-کارزار-ناکام-فشار-حداکثری-را-جان-بدهد###[]###2020-03-30 17:16:00###۴۱۹۹۷۰###['ظریف']
1
1	«محمدجواد ظریف» در پیامی در صفحه ی شخصی اش در اینستاگرام نوشت: این بار نه فقط از مرزها و منافع که از بشریت از زیستن از ماندن دفاع می کند.
2	وزیر امورخارجه ایران در صفحه اجتماعی خود نوشت: این روزها جهان علیه چالشی مشترک می رزمد.
3	تصویری دردناک این روزها تصویری یگانه از روز ماست که تمام جهان را در تلاشی بی سابقه برابر یک چالش همگانی قرار داده است.
4	وی بیان کرد: برای آنکه تکاپوی جهانی به ثمر بنشیند برای آنکه جهان به زندگی باز گردد باید باور کنیم که تمام این کره خاکی زمین مبارزه است و در هر کجای این زمین که شکست بخوریم تمامی دنیا شکست خورده است.
5	ظریف یادآور شد: جهان وامدار تمام تلاش‌ها چه در ووهان، چه در تهران، چه در میلان، چه در مادرید و چه در نیویورک است و جدال با کرونا کارزاری انسانی است و اختلال در این کارزار به غایت غیر اخلاقی و ضدانسانی خواهد بود.
6	وزیر امورخارجه در این پیام تاکید کرده است که اگر همه گیری جهانی کرونا هم نتواند سودا زدگی در سیاست و یکجانبه‌گرایی غیر مسئولانه را متوقف کند، جهان و ارزش های اخلاقی شکست دوباره خواهد خورد.
7	ظریف افزود: نظام سلامت، شهروندان و دولت ایران به مانند اروپا و ایالات متحده امریکا درگیر مقابله با کروناست، اما آنچه رنج ایرانیان را مضاعف می کند،آنچه انتخابها را در مدیریت بحران محدودتر می کند، توامانی تحریم و کرونا است.
8	رییس دستگاه دیپلماسی بیان کرد: ایران تنها کشوری است که در ستیز رو در رو با بیماری نمی‌تواند تجهیزات و اقلام پزشکی را به سادگی خریداری کند.
9	ترکیب تحریم و کرونا را جسورتر می‌کند و تصمیمات سخت برای مدیریت بحران را دشوارتر.
10	ظریف خاطرنشان کرد: جهان برای پیروزی یک اراده اخلاقی در سرپیچی از زیاده خواهی ایالات متحده است، نباید تحریم و مراعات تحریم‌ها بیش از این جنایت جنگی بیانجامد.
11	وزیر امور خارجه در قسمتی از این پیام تصریح کرده است که این کریه‌ترین چهره یک دولت معتاد به تحریم است که می‌خواهد با تضعیف ایران در برابر کرونا کارزار ناکام فشار حداکثری را جان دوباره بدهد.
12	تلاش هر لحظه دستگاه دیپلماسی ایران محافظت از سلامت شهروندان است، چرا که مردم همواره بر همه چیز مقدم‌اند.
13	ظریف گفت: در کنار پرستاران ، پزشکان و کارکنان بیمارستان‌ها که به احترام آنها سر تعظیم فرود می‌آورم و در کنار دیگر دستگاه‌های خدمت رسان ، دیپلمات‌های ایرانی نیز به تقابل با کرونا برخاسته‌اند.
14	وی گفت: برای ستیز با کرونا در کنار تلاش شبانه روزی همکارانم در سراسر جهان برای تامین نیازهای بهداشتی و درمانی کشور به بی‌اعتبار کردن تحریم‌ها همت گماشته‌ام و این وظیفه دیپلماسی ایران است.
