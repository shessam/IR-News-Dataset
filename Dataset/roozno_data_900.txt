roozno_data###اعلام ساعات کار ادارات در تهران از فردا###http://roozno.com//fa/news/421297/اعلام-ساعات-کار-ادارات-در-تهران-از-فردا###[]###2020-04-10 15:03:00###۴۲۱۲۹۷###['ساعت کار', 'ادارات']
1
1	معاون توسعه مدیریت و منابع استاندار تهران با اشاره به حضور دوم سوم کارکنان دستگاه های اجرایی از ساعت ۷ تا ۱۴ از روز شنبه ۲۳ فروردین به تشریح جزئیات طرح فاصله گذاری هوشمند در استان تهران پرداخت.
2	غلامرضا عباس پاشا با اشاره به اجرای مرحله جدید طرح فاصله گذاری اجتماعی اظهار داشت: بخشنامه شماره ۱۰۹۳۴ مورخ ۱۹ فروردین ماه سازمان اداری و استخدامی کشور مبنی بر تداوم اجرای طرح فاصله گذاری اجتماعی و آغاز مرحله فاصله گذاری هوشمند و بند ۱۴ مصوبات ستاد ملی مقابله با ویروس کرونا اجرایی می شود.
3	وی ادامه داد: براساس این بخشنامه کلیه دستگاه های اجرایی موظفند از تاریخ ۲۳ فروردین ۹۹ ترتیبی اتخاذ کنند تا با تشخیص بالاترین مقام مسئول، ارائه خدمات مطلوب به ارباب رجوع با حضور دو سوم کارکنان انجام شود.
4	معاون توسعه مدیریت و منابع استاندار تهران عنوان کرد: به منظور کاهش حضور کارکنان در محیط اداری، مقرر شده تا یک سوم کارکنان وظایف خود را به صورت دورکاری انجام دهند و در صورت عدم امکان انجام وظایف به صورت دورکاری با اعطای مرخصی به صورت نوبت بندی با اولویت بانوان دارای فرزند خردسال و کارکنان آسیب پذیر به ترتیب اقدام شود.
5	پاشا با بیان اینکه ساعت کار کارکنان تا اطلاع ثانوی در استان تهران از ساعت ۷ تا ۱۴ خواهد بود، افزود: شهرستانهای استان نیز همانند روال گذشته در روزهای پنجشنبه از ساعت ۷ تا ۱۳ در محل کار خود حاضر خواهند بود.
6	بر اساس گزارش پایگاه اطلاع‌رسانی استانداری تهران، پاشا همچنین تاکید کرد: با رعایت کلیه پروتکل های اصول بهداشتی و اجرای مصوبات ستاد ملی و استانی مدیریت مقابله با ویروس کرونا، حداکثر برنامه ریزی و تمهیدات لازم در راستای حفظ سرمایه انسانی به منظور پیشگیری و قطع زنجیره انتقال ویروس به عمل آید.
