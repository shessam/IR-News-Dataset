roozno_data###كرونا درحوالي كاخ سفيد###http://roozno.com//fa/news/418352/كرونا-درحوالي-كاخ-سفيد###[]###2020-03-15 09:05:00###۴۱۸۳۵۲###['کرونا', 'کاخ سفید']
1@@@2@@@3@@@4@@@5@@@6
1	حدود يك ماه پيش كه بحث شيوع كرونا در امريكا مطرح شد و بسياري صحبت از آمادگي اين كشور براي مقابله با اين ويروس مي‌كردند، دونالد ترامپ رييس‌جمهور امريكا خبرهاي مربوط به آن را توطئه‌اي از سوي دموكرات‌ها مي‌دانست كه قصد دارند به دولت او ضربه وارد كنند.
2	حتي دونالد ترامپ بارها مدعي شد كه سالانه هزاران نفر در امريكا بر اثر آنفلوآنزا جان خود را از دست مي‌دهند و كرونا هم چيزي بيش از آنفلوآنزا نيست.
3	حتي او بودجه‌اي كه براي مقابله با كرونا در نظر گرفت بسيار ناچيز بود به گونه‌اي كه كنگره شديدا اعتراض كرد.
4	او حتي معتقد بود كه از واكسن آنفلوآنزا براي كرونا استفاده شود كه بسياري آن را غيرممكن دانستند.
5	با اين وجود مجلس نمايندگان با برگزاري جلسات متعددي سعي كرد تا مقام‌هاي دولتي را نسبت به انجام اقدامات پيشگيرانه جدي كند.
6	ولي باز هم تمهيدات دولت چندان جدي نبود.
7	به گزارش روز نو :در نهايت با گسترده شدن شيوع بيماري در امريكا دونالد ترامپ، مايك پنس معاون خود را مسوول مديريت اين بحران كرد.
8	عكس‌هايي كه از جلسات مربوط به مديريت بحران كرونا در كاخ سفيد نيز منتشر مي‌شد هيچ يك از اعضا رعايت نكات مربوط به جلوگيري از شيوع كرونا را انجام نمي‌دادند.
9	حتي دونالد ترامپ طي سخنراني كه در بين هواداران خود داشت، گفت به حدي اطلاعات پزشكي دارم كه مي‌توانستم دكتر شوم.
10	ولي در حقيقت دونالد ترامپ هيچ چيزي از كرونا نمي‌دانست.
11	در صورتي كه از طرق مختلف به او هشدار داده مي‌شد اما ديدارهاي رسمي را انجام داد و حتي در نهايت مشخص شد با افرادي ديدار كرده كه يا كرونا داشتند يا مشكوك به كرونا بودند.
12	گفته مي‌شود در مارولوگو محل اقامت خود نيز ديدارهايي با افراد مبتلا داشته است.
13	اما خطر از زماني جدي‌تر شد كه در ديدار ترامپ با رييس‌جمهور برزيل مشخص شد دستيار او كرونا داشته و احتمال بسيار زيادي وجود دارد كه به ترامپ نيز سرايت كرده باشد.
14	اكنون حتي صحبت‌هاي ضد و نقيضي در خصوص ابتلا به كروناي رييس‌جمهور برزيل نيز مطرح شده است ولي دونالد ترامپ در طول اين مدت حاضر به انجام تست كرونا نشده است.
15	با اين وجود با بالا رفتن آمار مبتلايان به كرونا در امريكا و حتي احتمال ابتلاي شخص رييس‌جمهور، ترامپ مجبور شد كه در امريكا وضعيت فوق‌العاده اعلام كند و 50 ميليارد دلار نيز براي اين موضوع اختصاص دهد.
16	با اين وجود حتي در سخنراني اعلام وضعيت فوق‌العاده نيز نكات ايمني رعايت نشد و تبديل به سوژه‌اي براي ويديوهاي طنز در امريكا شد.
17	اما در دوره‌اي كه امريكا تحت كنترل كاخ سفيدي است كه چندان علاقه‌اي به پذيرش واقعيت‌ها ندارد اما با اعلام وضعيت اضطرار ملي، بخش‌هاي زيادي از امريكا در شرايط ويژه قرار گرفت.
18	بيش از 100 دانشگاه، كلاس‌هاي آنلاين خود را برپا كردند و كلاس‌هاي حضوري همگي لغو شد.
19	كليه مدارس در چندين ايالت و منطقه بزرگ تعطيل شد كه عمده‌ترين تلاش‌ها براي شيوع هر چه بيشتر ويروس كرونا بوده است.
20	همچنين كليه مسابقات ليگ بسكتبال، فوتبال و راگبي به حالت تعليق درآمد همچنين برخي تئاترها نيز فروش صندلي‌هاي خود را به نصف كاهش دادند.
21	برخي فروشگاه‌ها مانند استارباكس، شعبه‌هاي خود را براي توقف افراد بستند و تنها سرويس تحويل سرپايي به مشتريان را فعال كردند.
22	صدها نفر از كاركنان و كارمندان نيز به خانه فرستاده شدند تا دوركاري كنند.
23	با اين وجود گزارش‌ها نشان مي‌دهد كه فروشگاه‌ها نيز طي روزهاي اخير مورد هجوم شهروندان قرار گرفته و بسياري از مايحتاج اساسي كمياب شده است.
24	به نوشته يواس‌اي‌تودي خريداران در سراسر كشور با قفسه‌هاي خالي و صف‌هاي طولاني در فروشگاه‌ها مواجه هستند.
25	با اين وجود در شرايطي كه دونالد ترامپ سعي داشت با كرونا ساده‌انگارانه برخورد كند ولي حالا تحت فشار افكار عمومي وبه خصوص دموكرات‌ها متعهد شده تا روند آزمايش تشخيص ويروس كرونا را تسريع كند.
26	او حتي از بخش‌هاي خصوصي درخواست كرده كه در اين مسير به او كمك كنند.
27	در سويي ديگر اگرچه دموكرات‌ها از ابتدا مخالف رويكرد ترامپ در بحث مبارزه با كرونا بودند اما بلافاصه موافقت خود با بودجه درخواستي ترامپ را اعلام كردند و نانسي پلوسي، رييس مجلس نمايندگان اعلام كرد كه اين بودجه با هماهنگي مجلس نمايندگان در نظر گرفته شده است.
28	مجلس نمايندگان بسته حمايتي در بحث مبارزه با كرونا ويروس را كه توسط استيون منوشين، وزير خزانه‌داري ارايه شده بود به شكل شبانه و با حمايت دو حزبي به تصويب رساند.
29	اين بسته حمايتي از كارگران مبتلايي حمايت مي‌كند كه مجبور به دريافت مرخصي هستند و درآمد آنها را نيز تضمين مي‌كند همچنين هزينه‌هاي درمان و آزمايشگاهي آنها را نيز تحت پوشش قرار مي‌دهد.
30	با اين وجود در شرايطي كه دونالد ترامپ سعي كرد ويروس را ناديده بگيرد ولي ترس ناشي از آن بسياري را در امريكا نگران كرد و با بالا رفتن آمار مبتلايان و مرگ و مير بر اثر اين بيماري، بازارهاي مالي در امريكا با سقوط قابل توجهي مواجه شد و اكنون آسيب‌هاي اقتصادي به امريكا وارد شده كه دولت در تلاش است با اين بسته حمايتي جلوي آسيب هر چه بيشتر آن را بگيرد.
31	انتظار مي‌رود اين بسته حمايتي تا روز دوشنبه در مجلس سنا به تصويب برسد تا اجرايي شود.
32	از طرفي ديگر دونالد ترامپ كه ابتدا براي انجام آزمايش كرونا مقاومت مي‌كرد در نهايت جمعه شب اعلام كرد، احتمال دارد مورد آزمايش كرونا قرار گيرد چراكه او و همراهانش و حتي محافظانش با افراد مبتلا به كرونا ملاقات داشتند و هيچ تمهيداتي نيز در اين ديدارها در نظر گرفته نشده است.
33	آخرين خبرها حاكي از آن است كه 4 نفر ديگر از هيات برزيلي كه به امريكا سفر كردند، تست كروناي آنها نيز مثبت شده است.
34	ترامپ نيز با همه اين افراد تماس‌هاي غيرمستقيم داشته و اكنون او احتمال زيادي دارد كه درگير اين بيماري شده باشد.
35	چراكه دونالد ترامپ آخر هفته گذشته خود را در فلوريدا با 3 نفر از افرادي گذرانده كه اكنون تست كروناي آنها مثبت شده است.
36	آن‌گونه كه سفارت برزيل در امريكا اعلام كرده، نستور فورستر كه دستيار رييس‌جمهور برزيل بوده در ميز شام نزديك به ترامپ بوده و آزمايش او نيز مثبت اعلام شده است.
37	حتي در اين بين قانونگذاراني حضور داشتند كه در فلوريدا به مهماني با رييس‌جمهور برزيل دعوت شدند و تماس‌هاي مستقيمي با اين افراد داشتند و حالا خود را قرنطينه كرده‌اند.
38	ليندسي گراهام نيز يكي از افرادي است كه خود را قرنطينه كرده چراكه او با وزير كشور استراليا اخيرا ديدار داشته و تست كروناي اين وزير استراليايي مثبت شده است.
39	اگر اين افراد در امريكا مبتلا شوند، مي‌توانند طيف گسترده‌اي از قانونگذاران را نيز درگير كنند.
40	حالا دونالد ترامپ پس از تلاش براي انكار كرونا به اعلام وضعيت اضطرار ملي براي مقابله با كرونا رسيده است.
41	او ابتدا تلاش كرد، حقيقت را انكار كند سپس آن را ساده‌انگارانه بداند و مورد تمسخر قرار دهد و حالا كه خود در آستانه درگير شدن با آن قرار گرفته به صورت جدي برخورد مي‌كند.
42	دونالد ترامپ با دير پذيرفتن واقعيت، ضربه‌ جدي به خود در آستانه انتخابات رياست‌جمهوري اين كشور در نوامبر 2020 وارد كرد.
