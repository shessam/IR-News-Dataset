tabnak_data###قیمت پایانی سکه و طلا امروز پنجشنبه 15 اسفند 98/ حباب صفر در بازار سکه###https://www.tabnak.ir/fa/news/963981/قیمت-پایانی-سکه-و-طلا-امروز-پنجشنبه-15-اسفند-98-حباب-صفر-در-بازار-سکه###['اقتصادی', 'داخلی']###2020-03-05 19:55:00###۹۶۳۹۸۱###['قیمت سکه', 'سکه و طلا', 'سکه تمام بهار آزادی', 'کشتی آرای']
1@@@2
1	بازار طلا و سکه تهران در آخرین روز هفته، با توجه با کاهش بهای ارز، با افت نسبی قیمت ها همراه شد.
2	این در حالی است که در هفته های اخیر، شاهد افت چشمگیر داد و ستد در بازار هستیم و حالا با شیوع ویروس کرونا و تاکید بر عدم حضور در مکان شلوغ همچون بازارها، روند معاملات این بازار به صفر میل کرده است.
3	به گزارش ؛ در معاملات امروز (پنجشنبه چهاردهم اسفندماه 98) بازار طلا و سکه تهران، بهای سکه تمام طرح جدید و قدیم در کانال 5 میلیون تومان نوسان داشت.
4	بر این اساس،برای اطلاع از آخرین نرخ‌ها در بازار طلا و سکه تهران گفتگویی با داشتیم.
5	کشتی آرای با تاکید بر رشد حدود 12 دلاری هر اونس طلا در بازار جهانی اظهار داشت: امروز طلا در بازار فلزات گران بها به رقم 1651 دلار برای هر اونس رسید، اما با توجه با کاهش بهای ارز به ویژه دلار در بازار ارز، این افزایش نرخ جهانی نتوانست سکه را همسو با خود داشته باشد و با افت بهای دلار به رقم 15250 تومان، شاهد افت نسبی قیمت ها در بازار طلا و سکه بودیم.
6	به گونه ای که هر قطعه سکه تمام بهار آزادی طرح جدید (سکه امامی) به رقم 5 میلیون و 890 هزار تومان رسید که نسبت به نرخ پایانی روز قبل، 50 هزار تومان افت داشته است.
7	هر قطعه سکه تمام طرح قدیم نیز در پایان معاملات امروز با افت 60 هزار تومانی نسبت به روز قبل، به رقم 5 میلیون و 830 هزار تومان رسیده است.
8	هر نیم سکه بهار آزادی نیز به رقم 2 میلیون و 960 هزار تومان و هر ربع سکه بهار آزادی نیز به رقم‌ 1 میلیون و 760 هزار تومان رسید.
9	نیم و ربع سکه نسبت به روز قبل، به ترتیب 30 و 10 هزار تومان کاهش را تجربه کردند.
10	هر سکه یک گرمی نیزبا افت 10 هزار تومانی نسبت به روز قبل، 960 هزار تومان قیمت گذاری شد و هرگرم طلای 18 عیار، به رقم 597 هزار و 700 تومان معامله شد که نسبت به روز گذشته، 3850 تومان ارزان تر شده است.
11	همچنین هر مثقال طلای 17 عیار که به عنوان مبنا برای محاسبات نرخ گذاری است، به رقم 2 میلیون و 589 هزار تومان رسید که نسبت به روز چهارشنبه، 21 هزار تومان کاهش داشته است.
12	کشتی آراینایب رئیس اتحادیه طلا و جواهر تهران در پایان با تاکید بر حباب صفر در بازار افزود: روند معاملات و دادوستدهااین روزها به صفر رسیده است و با شیوع ویروس کرونا و عدم حضور مردم در بازار، این روند همچنان ادامه خواهد داشت.
