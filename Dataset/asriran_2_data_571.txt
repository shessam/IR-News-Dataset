asriran_2_data###تأخیر موتورولا در عرضه همراه هوشمند تاشوی ریزر###https://www.asriran.com/fa/news/707017/تأخیر-موتورولا-در-عرضه-همراه-هوشمند-تاشوی-ریزر###['خواندنی ها و دیدنی ها']###2020-01-04 15:45:00###۷۰۷۰۱۷###['موتورولا', 'همراه هوشمند تاشو']
1
1	کمپانی موتورولا در بیانیه‌ای اعلام کرد که استقبال بالای مشتریان از موتورولا ریزر موجب تأخیر در تاریخ پیش‌فروش و عرضه این محصول شده است.
2	به نقل از engadget، پیش‌فروش تلفن همراه تاشوی موتورولا به نام ریزر که قرار از بود تاریخ 26 دسامبر آغاز شود، به تأخیر افتاد.
3	این کمپانی امروز اعلان کرد که پیش‌فروش و عرضه این محصول به دلیل تقاضای بالای مشتریان اندکی به تأخیر خواهد افتاد.
4	هنوز مشخص نیست که علاقه‌مندان به این همراه هوشمند تاشو دقیقا چه زمانی می‌توانند آن را پیش‌خرید کنند اما موتورولا دراین‌باره می‌گوید که این زمان‌بندی با تاریخ قبلی ارائه‌شده چندان تفاوت نخواهد داشت.
5	البته اندکی عجیب است که موتورولا تقاضای بالای کاربران برای این تلفن همراه را پیش‌بینی نکرده است و احتمالاً تصور بر این بوده است که قیمت 1500 دلاری این دستگاه مشتریان را از خرید آن منصرف خواهد کرد.
6	با این‌حال به نظر می‌رسد که متقاضیان موتورولا ریزر قیمت 1500 دلاری این دستگاه را برای تلفن همراه تاشوی بهره‌مند از تراشه اسنپ دراگون 710، ظرفیت باتری بالا و دوربین قوی مناسب می‌دانند.
7	البته گمانه‌زنی‌ها نشان از آن دارد که تمامی این قابلیت‌ها در برابر برخورداری این تلفن همراه هوشمند از صفحه‌نمایش تاشو در درجات بعدی اهمیت قرار می‌گیرند.
8	بیانیه کامل موتورولا در رابطه به این شرح است: « ما می‌خواهیم یک به‌روزرسانی در مورد پیش‌فروش و فروش فروشگاهی موتورولا ریزر به اشتراک بگذاریم.
9	در زیر بیانیه رسمی ما در مورد به‌روزرسانی آورده شده است:موتورولا ریزر جدید از رمان رونمایی‌اش در ماه نوامبر هیجان و علاقه بی‌نظیری از مصرف‌کنندگان دریافت کرده است.
10	تقاضا زیاد بوده و درنتیجه به‌سرعت از پیش‌بینی‌های عرضه پیشی گرفته است.
11	موتورولا تصمیم گرفته است تا پیش‌فروش و زمان عرضه ریزر را پاسخ‌گویی بهتر به تقاضای مصرف‌کننده از نو تنظیم کند.
12	ما برای کمیت و زمان مناسب در تلاش هستیم تا مطمئن شویم که در زمان عرضه مشتریان بیشتری به ریزر دسترسی خواهند داشت.
13	»
