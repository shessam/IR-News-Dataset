asriran_1_data###شایعه لغو بازی‌های المپیک 2020/ توکیو قربانی ویروس کرونا شد!###https://www.asriran.com/fa/news/711555/شایعه-لغو-بازی‌های-المپیک-2020-توکیو-قربانی-ویروس-کرونا-شد###['ورزشی']###2020-02-01 09:04:00###۷۱۱۵۵۵###['المپیک', 'المپیک']
4
1	به دنبال شیوع ویروس کرونا در چین و کشورهای مختلف، شایعات لغو بازی‌های المپیک توکیو در فضای مجازی مطرح شده است.
2	به گزارش فارس و به نقل از گاردین، با شیوع بیماری مرگبار کرونا در شرق آسیا به ویژه چین تقریبا تمامی مسابقاتی که قرار بود به میزبانی چین برگزار شود، لغو شد.
3	حالا دامنه این ماجرا به المپیک کشیده شده و برگزار کنندگان بازی‌های المپیک 2020 توکیو مجبور شده‌اند با شایعات لغو بازی‌ها به دلیل شیوع ویروس کرونا در فاصله 6 ماه مانده به مسابقات مقابله کنند.
4	علاوه بر افزایش آمار مرگ و میر در چین، 17 نفر نیز در ژاپن به این ویروس مبتلا شده‌اند که همین موضوع باعث شده تا شایعات لغو بازی‌های المپیک که روزهای 24 جولای تا 9 اگوست برگزار می‌شود، شنیده شود.
5	پس از آنکه یک رسانه آلمانی داستانی را در خصوص بحث بین کمیته بین‌المللی المپیک (IOC) و سازمان بهداشت جهانی مبنی بر اینکه این ویروس ممکن است روی بازی‌های المپیک توکیو تاثیر بگذارد، مطرح کرد شایعات دروغین مبنی بر اینکه بازی‌های 2020 قربانی ویروس شده در شبکه‌های اجتماعی پخش شده است.
6	این عنوان که "بازی‌های المپیک لغو شده" 50 هزار توییت شده است.
7	در مقابل کمیته سازماندهی بازی‌های 2020 پاسخ داده که آنها فکر نمی‌کنند این بازی‌ها لغو شود.
8	کمیته برگزاری بازی‌های 2020 اعلام کرد: ما همکاری نزدیکی با IOC و دیگر نهادهای ذیربط داریم تا هر وقت نیاز بود، اقدامات لازم را انجام دهیم.
9	IOC نیز اعلام کرد آنها در خصوص ویروس کرونا که در 20 کشور جهان گسترش داشته با سازمان بهداشت جهانی صحبت کرده‌اند.
10	شیوع این ویروس باعث محدودیت سفر و تعلیق خدمات چین از سوی چند خط هوایی شده است.
11	IOC در بیانیه‌ای گفت: اقدامات متقابل علیه بیماری‌های عفونی بخش مهمی از برنامه‌های توکیو 2020 برای برقراری سلامتی و امنیت است.
12	کمیته برگزاری بازی‌های 2020 همکاری لازم را با نهادهای مرتبط خواهد داشت و به دقت بیماری‌های عفونی را رصد می‌کند.
