roozno_data###تکرار ادعای تحول خواهی###http://roozno.com//fa/news/428574/تکرار-ادعای-تحول-خواهی###[]###2020-05-27 09:19:00###۴۲۸۵۷۴###['مجلس یازدهم', 'تحول خواهی']
1@@@2@@@3
1	امروز افتتاحیه مجلس یازدهم است، به‌طور رسمی اصولگرایان پارلمان را در اختیار می‌گیرند، چهار سال بعد از آنکه مجلسی اعتدالی برسرکار بود، انتقادهای محافظه کاران در تمام چهار سال گذشته امان اعتدالیون را بریده بود، از اقتصاد تا سیاست، از زنان تا سلامت، از ورزش تا کنسرت، از اف‌ای تی اف تاغیره.
2	هر طرح و لایحه‌ای که به مجلس رفت با واکنش‌های انتقادی اصولگرایان در طول چهار سال اخیر مواجه شد.
3	حالا اما وضعیت فرق کرده و آنها سکان خانه ملت را در دست گرفته اند، قدرت قوه مقننه هم به دستگاه‌های عریض و طویلی که در اختیار این جریان است اضافه شده، حالا دیگر فرصتی برای انتقاد نیست بنابراین باید نشست و سنجه و شاخص‌ها را برای عملکرد محافظه کاران مورد توجه قرار داد.
4	به گزارش روز نو :جریانی که می‌گوید قرار است تحولی بنیادین ایجاد کند، از درون مجلس تا جامعه و حتی در بعد جهانی!
5	مصاحبه‌های محافظه‌کاران در حدود سه ماه اخیر را اگر تحلیلگری خارج از فضای سیاسیایران می‌خواند گمان می‌کرد اولین بار است که این گروه به قدرتی حداقلی در ساختار سیاسی ایران دست یافته اند؛ پروپاگاندایی عجیب علیه مجلس دهم با محوریت اینکه مجلس یازدهم قرار است تحول‌آفرین باشد و خیلی موارد را بهبود بخشد از سفره مردم تا قدرت ونفوذ ملی!
6	همین دیروز محمدباقر قالیباف که امروز برای اولین بار به عنوان نماینده مجلس پا به بهارستان می‌گذارد گفت:«به طور حتم اولین کاری که نمایندگان مجلس یازدهم مورد پیگیری قرار خواهند دادآن است که ان‌شاءالله بتوانند مجلس را متحول کنند.
7	» قالیباف دیروز در نشست «هم‌افزایی برای مجلس قوی، کارآمد و انقلابی» که در محل مجموعه سرچشمه تهران برگزار شد، گفت: تحول کشور باید از درون مجلس اتفاق بیافتد و این امر کار یک فرد و یک گروه و یک فراکسیون نیست و نیاز به تک تک ما دارد.
8	قالیباف گفت: ما برای تحول مجلس نیازمند این هستیم تا منابع اصلی و سند بالادستی خودمان را نگاه بندازیم این سند‌ها یکی قانون اساسی و دوم سیاست‌های کلان قانون گذاری است که مقام معظم رهبری آن را ابلاغ کردند.
9	قالیباف تاکید کرد: برای تحول نیازمند چهار رویکرد هستیم.
10	یک رویکرد مردم‌سازی و این بدین معناست که هرکاری در کشور انجام می‌شود حضور مردم در آن معنی دار باشد.
11	منتخب مجلس یازدهم تاکید کرد: دوم شفاف‌سازی است.
12	ممکن است برخی بگویند شفاف‌سازی را در برخی امور باید رعایت کنیم، بله، در برخی امور باید رعایت شود.
13	اما در موضوعاتی شفاف‌سازی نباید معنی داشته باشد و یکی از این موارد آنجایی است که می‌خواهیم برای مردم تصمیم بگیریم.
14	او افزود: فرایند‌های سیستمی و کارآمدی‌سازی و هوشمندی‌سازی باید در همه تصمیمات نمایان شود.
15	طبق تجربه بنده این موارد در آغاز مجلس یازدهم باید بررسی شود.
16	قالیباف درباره سرفصل‌های تحول در مجلس گفت: امور مرتبط با نمایندگان.
17	احیای مجلس.
18	ارتقای کیفیت قانون گذاری.
19	ارتقای کیفیت نظارت و فهرست اولویت‌های محتوایی در زمینه قانون گذاری و نظارتاز جمله سرفصل هلی تحول در مجلس است.
20	او بیان داست: در حوزه امور مرتبط با نمایندگان سه بخش حائز اهمیت است.
21	یک مشکلاتحوزه انتخابیه نمایندگان.
22	دوم ارتباط مردم با نماینده و نماینده با دستگاه‌های اجرایی و سوم رفع نیاز‌های ضروری نماینده برای رفع مشکلات.
23	> پروپاگاندای تحولپیش از این علیرضا زاکانی، منتخب مردم قم در توئیتر نوشت: «پیش‌نویس برنامه تحول برای مجلس یازدهم با همکاری تعدادی از منتخبین مردم و کارشناسان خبره تهیه شده که پس از ارسال و کسب مشورت از همه نمایندگان منتشر خواهد شد.
24	» وی درادامه نوشت: رویکرد اساسی این برنامه تحول، ناظر به حل مشکلات مردم و تسریع پیشرفت کشور خواهد بود.
25	پیشنهاد برنامه تحولسه محور اساسی دارد: احیا جایگاه مجلس و ارتقای شان نمایندگان، ریل‌گذاری برای نجات اقتصاد ایران، تقویت زیرساخت‌های اداره کشور.
26	زاکانی افزود: «مجلس قوی، مجلسی است انقلابی و عدالت‌محور، مردمی و کارآمد، مستقل و مقتدر، فسادستیز و امیدآفرین.
27	»در نمونه‌ای دیگر روح الله متفکر آزاد منتخب مردم تبریز در مجلس یازدهم در گفت‌وگو با فارس، گفت: مجلس یازدهم باید تحولی برای بهبود وضعیت فعلی کشور ایجاد کند و با این تحول و تغییر است که می‌تواند امیدها را‌‌‌‌‌‌‌‌‌‌ زنده کند.
28	وی افزود: بر همین اساس مجلس باید مجلسی تحول‌خواه باشد و در این مسیر گام بردارد و حرکت کند.
29	منتخب مردم تبریز در مجلس یازدهم اظهار داشت: ما برای ریاست مجلس یازدهم فردی را‌‌‌‌‌‌‌‌‌‌ می‌خواهیم که بتواند مجلس را‌‌‌‌‌‌‌‌‌‌ به سمت ایجاد تحول سوق دهد و یک نوع محرک در این زمینه باشد.
30	یا علی کریمی فیروزجایی منتخب مردم بابل که گفت:مجلس یازدهم با طراحی اتاق فرمان باهوش و با انگیزه بالای خدمت رسانی به حذف حواشی مجلس دهم که به ناکارآمدی آن در حل چالشهای اساسی کشور منجرشد، همت می‌گمارد.
31	دبیر کل جامعه اسلامی فرهنگیان کشور با انتقاداز فقدان استراتژی مدون برای هدایت و راهبری بخش‌های مولد و اثربخش کشور در مسیر توسعه و پیشرفت، اظهار داشت: مجلس شورای اسلامی باید به کانون هوشمند کنترل مراکز راهبردی و عملیاتی کشور در مسیر تحقق آرمانهای انقلاب اسلامی تبدیل شود.
32	وی نقش مجلس را در حل نیازهای بنیادین کشور حائز اهمیت دانست وافزود: مجلس باید در موضوعات اساسی کشور مانند التهابات ارزی، افزایش یکباره و سه برابری قیمت بنزین، تاراج18میلیارد دلاری خزانه ملی به بهانه واقعی کردن قیمت ارز و نیز اجرای برجام و افزایش حقوق نجومی بگیران عملکرد دقیق، شفاف واقناع‌کننده داشته باشد.
33	منتخب مردم بابل در مجلس یازدهم در این ارتباط یادآور شد: مجلس دهم به دلیل همراستایی انکارناپذیر با دولت از توجه به نیازهای اساسی کشور و مردم غافل ماند.
34	کریمی فیروزجایی تصریح کرد: مجلس در تراز انقلاب باید چابک، بانشاط و تامین‌کننده منافع پایدار کشور در موضوعات گوناگون باشد.
35	این عضو منتخبان مجلس یازدهم از تدوین دستورکار فشرده و اولویت‌دار مجلس آینده خبر داد و افزود: مجلس یازدهم به سرعت با عبور از سازمان یافتگی داخلی و با وحدت حداکثری وارد موضوعات اساسی کشور خواهد شد.
36	مهدی چمران رئیس سابق شورای شهر تهران و از فعالان سیاسی شناخته شده اصولگرا نیز درباره مجلس یازدهم تاکید بر تحول‌آفرینی این مجلس دارد.
37	او گفته:« نمایندگان مجلس یازدهم باید طرح‌های انقلابی را در دستور کار قرار دهند تا به واسطه این طرح‌ها تحول انقلابی در کشور ایجاد شود.
38	» عضو شورای ائتلاف نیروهای انقلاب اسلامی با بیان این‌که از نمایندگان مجلس یازدهم انتظار می‌رود تا معیارهای فرهنگی، اقتصادی، سیاسی و اجتماعی مدنظر انقلاب را پیگیری کنند، افزود: یک نماینده باید صراحت، خلوص و صداقت را در کسوت نمایندگی به‌کار بگیرد.
39	> توقع بیجادر همین حال رئیس سابق کمیسیون اجتماعی مجلس با بیان اینکه «امروز در کشور به جایی رسیده‌ایم که برای مصوبات نیازی به مجلس نداریم» گفت: از این مجلس نمی‌توان انتظاری داشت.
40	بعضی آقایان که ادعای زیادی دارند می‌گویند ما خیزش هستیم.
41	من با شنیدن چنین کلمه‌ای به بی‌اطلاعی این انسان پی می‌برم.
42	مجلس با شرایط فعلی‌اش نمی‌تواند خیزش باشد.
43	عده‌ای ادعا می‌کنند که می‌خواهند مشکلات اقتصادی و بیکاری را حل کنند یا رفاه ایجاد کنند.
44	اولین قضاوت من راجع به کسی که چنین حرفی بزند این است که این آدم،بی‌اطلاع است.
45	وی با اشاره به ساختارها و مشکلات مجلس شورای اسلامی گفت: من حاضرم در تلویزیون در مورد هر طرحی و با هر طراحی مناظره کنم.
46	مجلسی که نمی‌تواند طرحی را بیاورد که یک ریال برای دولت بار مالی داشته باشد،‌ چطور با مصوبات خود، می‌تواند مشکلات اقتصادی را حل کند؟ ایجاد یک شغل در کشور ما نیازمند ۱۰۰میلیون تومان پول است.
47	از مجلسی که نمی‌تواند بار مالی برای دولت داشته باشد،‌ نمی‌توان انتظاری داشت.
48	نماینده مردم ملکان در مجلس دهم در پایان گفت: مشکل فعلی جامعه ما اقتصاد است.
49	مسئله این است که مجلس در شرایط فعلی‌اش نمی‌تواند مشکلات ما را حل کند.
50	رهبر معظم انقلاب چندین سال است که اسامی سال‌ها را اقتصادی می‌گذارند.
51	منتها مجلس کاری نمی‌تواند بکند.
52	مقام معظم رهبری ۱۵ سال قبل گفته‌اند که وابستگی به نفت را کم کنید ما هنوز که هنوز است از نفت پول درمی‌آوریم.
53	من معتقدم که مجلس یازدهم هم با مشکلات مجلس دهم مواجه خواهد بود.
54	به مجلس یازدهم توصیه می‌کنم که با شعار دادن توقع بی‌جا در جامعه ایجاد نکنند تا بدنام نشوند.
55	اما جالب است چنین وضعیتی برای نخستین بار نیست که رخ می‌دهد.
56	از آنجایی که برای اولین بار هم نیست که اصولگرایان مجلس را به دست گرفته اند بنابراین شعارهای پوپولیستی و حتی فراساختاری این جریان نیز تکراری است.
57	در همین زمینه مجلس نهم به عنوان یک مصداق عینی عمل می‌کند.
58	مجلسی که در سال 90 بعد از شرایط خاص پسا 88 انتخابات آن برگزار شد و اصولگرایان به طور طبیعی اکثریت مطلق آن را کسب کردند.
59	در همان زمان هم بسیار گفته شد که مجلس نهم قرار است تحول آفرین باشد.
60	اسفند 1390 چند روز پیش از آنکه انتخابات دوره نهم برگزار شود، حسین فدایی دبیر کل جمعیت ایثارگران انقلاب اسلامی، در ادامه گفتگویی، تحول خواهی را وجه بارز مجلس نهم پیش بینی کرد و گفت:«به نظر می‌رسد مجلس نهم، مجلس اصولگرای تحول خواه خواهد بود و به سمت و سویی می‌رود که کارهای اساسی دنبال کند.
61	» یا حجت الاسلام محسن کازرونی نماینده مجلس وقت که درباره اولویت‌های مجلس نهم گفته بود:«بخش‌های مختلف فرهنگی در کشور بسیار مهم بوده و نیازمند تحول اساسی است و نمایندگان مردم در مجلس نهم باید به شکل ویژه‌ای به آن نگاه کنند؛ البته شرایط اقتصادی کشور نیز به نحوی است که مجلس نهم باید نگاه تخصصی به آن داشته باشد.
62	» اما این وعده‌ها برای ایجاد تحول در مجلس نهم هیچگاه عملیاتی نشد.
63	در واقع نه اینکه امروز و بعد از سپری شدن آن سال‌ها چنین نتیجه گیری را داشته باشیم بلکه یکی از نمایندگان وقت همان مجلس اندکی بعد از شروع دوره نهم با ناامیدی از روند تحول آفرینی از سوی اصولگرایان در مجلس گفت.
64	او در سال 91 گفت:« آن چه که ما فکر می کردیم که با تحول جدیدی که در مجلس رخ داده و تعویض عده زیادی از نمایندگان اتفاق بزرگی خواهد افتاد، متاسفانه چنین نیست.
65	»> ژست تحول ضمن پاسداری از وضع موجودبا وجود چنین سابقه‌ای اما چرا بازهم اصولگرایان با کلیدواژه «تحول» خودنمایی می‌کنند.
66	برای بررسی بیشتر این موضوع با یک فعال سیاسی اصلاح‌طلب گفتگو کردیم.
67	حمید قزوینی به «آفتاب یزد» گفت:«واقعیت این است که بعد از استقبال جامعه از گفتمان اصلاحات و شکست‌هایی که جریان رقیب در بزنگاه‌های مختلفی خورده، گفتمان اصولگرایی در کشور تلاش کرده که با طرح بعضی شعارها که شباهت به مواضع اصلاح‌طلبان در سال‌های گذشته دارد تلاش کند بخشی از افکار عمومی را به خود جذب کند.
68	» او افزود:«روشن است وقتی جریانی نام خود را اصولگرا یا به شکل کلاسیک آن محافظه کار می‌گذارد طبیعتا باید تلاش کند وضعیت موجود را حفظ و از آنچه که از این وضعیت نصیبش شده پاسداری کند اما از طرفی گفتمان اصولگرایی نشان داده مخاطب ندارد و جامعه آن را نمی‌پسندد بر این اساس آنها برخی مواضع از اصلاح‌طلبان مثل ایجاد تحول را مطرح می‌کنند.
69	» قزوینی در ادامه گفت:«خیلی مشخص نیست منظور این جریان از تحول چیست به هرحال وقتی از تحول سخن گفته می‌شود یعنی باید ساختارها و سازوکارهایی را تغییر بدهند، که اگر این چنین کنند همان رویه‌ای است که اصلاح‌طلبان مطرح می‌کنند!» این فعال سیاسی اصلاح‌طلب در پایان یادآور شد:«مگر اینکه تحولی را که اصولگرایان به دنبال ان هستند در راستای چارچوب‌های محافظه کاری باشد که یعنی ساختارهای قبلی و فعلی را متعصبانه و متصلبانه تر کنند که این هم برای مخاطب جذاب نیست و شکست می‌خورد، بنابراین تاکید بر موضوع تحول نه امری عملی از سوی این جریان بلکه بیشتر جنبه شعاری برای جلب بخشی از افکار عمومی است.
70	»به نظر می‌رسد از امروز تا حدود چندماهی با کلیدواژه «تحول» همراه خواهیم بود و نمایندگان جدید از آن استفاده می‌کنند و این ماجرا ادامه دارد، بنابراین حتی بیراه نیست اگر ببینیم به زودی محافظه کاران بر این موضوع تاکید کنند که برای تحول باید علاوه بر مجلس انتخابات 1400 را هم با اصولگرایان برنده شوند، بنابراین تا پسا 1400 با تحول خواهان!
