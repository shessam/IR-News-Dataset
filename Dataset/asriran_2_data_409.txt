asriran_2_data###پرونده شبنم نعمت‌زاده در مرحله صدور حکم###https://www.asriran.com/fa/news/703505/پرونده-شبنم-نعمت‌زاده-در-مرحله-صدور-حکم###['اجتماعی ']###2019-12-14 13:52:00###۷۰۳۵۰۵###['شبنم نعمت زاده', 'قاچاق دارو']
8
1	پرونده «شبنم نعمت‌زاده» دختر وزیر اسبق صمت به مرحله صدور «حکم» رفت.
2	به گزارش فارس، شبنم نعمت‌زاده، فرزند محمدرضا وزیر اسبق صمت شهریور ماه امسال بازداشت شد.
3	اتهامات وی، مشارکت در اخلال عمده از طریق اخلال در توزیع مایحتاج عمومی دارو به مبلغ یک هزار و ۸۵۰ میلیارد و ۱۴۸ میلیون و ۳۷۹ هزار و ۵۹۹ ریال با علم به موثر بودن در ضربه زدن به نظام جمهوری اسلامی، مشارکت در تحصیل مال از طریق نامشروع به همان مبلغ ذکر شده و سوء استفاده از جواز و امتیاز تعویض شده، مشارکت در اخلال نظام دارویی کشور، فعالیت غیرمجاز در شبکه دارویی در استان البرز بدون مجوز وزارت بهداشت و نگهداری غیرمجاز دارو بدون تشریفات قانونی در حکم قاچاق بازداشت است.
4	بر اساس آخرین پیگیری‌ها، مشخص شد که حکم متهم اکنون در مرحله انشا است.
5	در واقع در مهلت تعیین شده، مدارک به همراه آخرین لایحه دفاعی به دادگاه ارسال شده و پرونده به مرحله صدور حکم رفته است.
6	البته هنوز زمان دقیق صدور حکم برای این متهم مشخص نیست.
7	این درحالی است که قرار بازداشت برای نعمت زاده تا 16 آبان بود و دوباره به دستور قاضی پرونده تمدید شده است.
8	قاضی مسعودی مقام، قاضی این پرونده نیز اعلام کرد که امکان صدور قرار وثیقه و آزاد شدن نعمت‌زاده وجود ندارد و در صورت نیاز باز هم تمدید خواهد شد.
9	بنابراین با تأکید رئیس دادگاه، امکان صدور قرار وثیقه و آزاد شدن متهم نعمت‌زاده وجود ندارد و وثیقه‌ای هم صادر نشده است.
10	براساس این خبر، قرار وثیقه برای این متهم مطرح نیست بلکه قرار بازداشت وجود داشته است و قاضی نیز اعلام کرده چنانچه تا 16 آبان، حکم دادگاه اعلام شود، تکلیف این متهم روشن است در غیر اینصورت قرار بازداشت تمدید می‌شود.
11	حالا با پیگیری‌های انجام شده مشخص شد که قرار بازداشت شبنم نعمت زاده تمدید شده و وی همچنان در بازداشت موقت است.
12	اگر برای این متهم قرار وثیقه صادر می‌شد، وی می توانست قرار دیگری را تأمین کند اما چون قرار بازداشت موقت برای وی صادر شده، خبری از آزادی نیست.
