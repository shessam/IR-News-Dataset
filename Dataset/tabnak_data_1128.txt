tabnak_data###سئول: درخواست کره‌شمالی برای ارسال ماسک را رد نکرده‌ایم###https://www.tabnak.ir/fa/news/964694/سئول-درخواست-کره‌شمالی-برای-ارسال-ماسک-را-رد-نکرده‌ایم###[]###2020-03-09 16:14:00###۹۶۴۶۹۴###['سئول', 'کره جنوبی', 'کره شمالی']
1
1	کره‌جنوبی گزارش‌هایی را مبنی بر این که درخواست کره‌شمالی برای ارسال ماسک به منطور جلوگیری از گسترش کروناویروس را نپذیرفته، تکذیب کرد.
2	به گزارش ایسنا، روزنامه یومیوری شیمبون ژاپن پیش‌تر گزارش داد که سئول ارسال دارو و کیت‌های تشخیص کرونا را به کره‌شمالی به رغم اعلام حمایت مون جائه این، رییس‌جمهوری کره‌جنوبی رد کرده است.
3	به گزارش خبرگزاری یونهاپ، این گزارش به نقل از مقامات دولتی کره‌جنوبی می‌افزاید، کره‌شمالی خواستار کمک در زمینه تأمین ماسک شده اما کره‌جنوبی با اشاره به کمبود ماسک آن را رد کرده است.
4	وزارت اتحاد کره‌جنوبی امروز (دوشنبه) این گزارش را بی‌پایه و اساس دانست.
5	سخنگوی این وزارتخانه در کنفرانسی خبری اظهار کرد: این ادعایی بی‌پایه و اساس و کاملا نادرست است.
6	کره‌شمالی هنوز هیچ موردی از ابتلا به کرونا را تایید نکرده اما این کشور اقدامات پیشگیرانه گوناگونی را در پیش گرفته است تا از شیوع این بیماری جلوگیری کند.
