asriran_1_data###دو سر باخت؛ وضعیت روزهای کرونایی صنعت گردشگری ایران (فیلم)###https://www.asriran.com/fa/news/718752/دو-سر-باخت-وضعیت-روزهای-کرونایی-صنعت-گردشگری-ایران-فیلم###['اجتماعی ']###2020-03-15 00:15:00###۷۱۸۷۵۲###['کرونا']
2
1	عصر ایران؛ افزایش چندبرابری نرخ ارز، بالارفتن عوارض خروج از کشور، جاری شدن سیل، گران شدن بنزین، ناآرامی های داخلی، سقوط هواپیمای اکراینی و حالا هم شیوع کرونا در کشور غیره اینها همه عواملی بود که سبب شد نه تنها از رونق گردشگری نوپای کشور کاسته شود و ضرر و زیان های زیادی بر دفاتر مسافرتی، هتل ها، تاسیسات خدماتی و تمامی ارکان و فعالان مرتبط با صنعت گردشگری کشور وارد کند بلکه شرایط سفر را بری مسافران ایرانی نیز سخت تر کرد تا آنجا که سال 1398 را می توان بدترین سال دنیای سفر برای ایران و جهان نامید.
2	شرایط بوجود امده بسیاری از مسافران و دست اندرکاران صنعت گردشگری بخصوص فعالان بخش خصوصی را در شرایط هر دو طرف زیان قرار داده است.
3	از یک سو دفاتر مسافرتی، هتل ها و دیگر بخش های فعال صنعت هستند که حالا با این ضربه های سنگین و پشت سر هم دیگر رمقی برایشان نمانده تا مثل همیشه دست روی زانوی خود گیرند و از این بحران نیز عبور کنند.
4	از سوی دیگر این مردم و مسافران هستند که همچون همیشه می بایست هزینه لطمات وارده ناشی از هر موقعیت و بحرانی را خود متحمل شوند.
5	مسافران ایرانی که با سخت تر شدن شرایط سفر خارجی حالا حتی امکان سفر داخلی را نیز از دست داده اند و با چالش های بیشتری روبرو شده اند.
6	چالشی که آنها را در جدل با دفاتر مسافرتی و هتل ها قرار داده است.
