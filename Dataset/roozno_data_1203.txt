roozno_data###نگرانی اروپایی‌ها از پایان دیپلماسی هسته‌ای در ایران###http://roozno.com//fa/news/433147/نگرانی-اروپایی‌ها-از-پایان-دیپلماسی-هسته‌ای-در-ایران###[]###2020-06-27 10:57:00###۴۳۳۱۴۷###['نگرانی اروپایی ها', 'دیپلماسی هسته ای ایران']
1@@@2
1	اروپایی‌ها معتقدند وضعیت سیاسی ایران برخلاف سال ۲۰۱۵ زمان انعقاد توافق هسته‌ای به سمتی پیش می‌رود که سبب تضعیف دیپلماسی می‌شود.
2	از این رو دیپلمات‌های اروپایی تاکید دارند غرب باید ابتکار عملی را برای تقویت دیپلماسی با ایران مطرح کند.
3	به گزارش روز نو : دیپلمات‌های اروپایی نگران چشم‌انداز سیاسی در ایران هستند.
4	آنان تاکید می‌کنند که باید پس از انتخابات ریاست جمهوری امریکا دیپلماسی با ایران از سرگرفته شده و تقویت شود.
5	اروپایی‌ها معتقدند در غیر این صورت جریانی مخالف مذاکره و دیپلماسی، علاوه بر مجلس کنترل سایر نهادهای ایران را نیز در دست خواهند گرفت.
6	به گزارش آفتاب‌نیوز؛ روزنامه "گاردین" می‌نویسد: "کشورهای اروپایی از جمله بریتانیا، فرانسه و آلمان در حمایت از برجام و مخالفت با قطعنامه امریکا برای بازگشت تحریم‌های شورای امنیت علیه ایران و طرح تمدید ممنوعیت خرید تسلیحاتی ایران با یکدیگر متحد به نظر می‌رسند.
7	نگرانی اروپایی‌ها از دیپلماسی هسته‌ای در ایرانبا این حال، پس از گزارش اخیر آژانس بین المللی انرژی اتمی که برای نخستین بار مدعی شده ایران با بازرسان آژانس همکاری لازم را نداشته، نگرانی اروپایی‌ها را موجب شده چرا که می‌تواند به تضعیف برجام انجامیده و موقعیت آن را در معرض خطر قرار دهد‌.
8	اروپایی‌ها معتقدند وضعیت سیاسی ایران برخلاف سال ۲۰۱۵ زمان انعقاد توافق هسته‌ای به سمتی پیش می‌رود که سبب تضعیف دیپلماسی می‌شود.
9	از این رو دیپلمات‌های اروپایی تاکید دارند غرب باید ابتکار عملی را برای تقویت دیپلماسی با ایران مطرح کند.
10	نگرانی دیپلمات‌های اروپایی از این موضوع است که برخی جریان‌های مخالف مذاکره و دیپلماسی در درون ایران قدرت‌شان پس از انتخابات مجلس در حال تقویت شدن است.
11	یک تحلیلگر مسائل ایران در شورای روابط خارجی اروپا می‌گوید مسیر تعامل با ایران بسته شده است.
12	با این حال، او هشدار می‌دهد در صورت فقدان عرضه مشوقی اقتصادی به ایران پس از انتخابات امریکا در ماه نوامبر، احتمالا محافظه‌کاران در ایران قدرت را در سایر نهادها علاوه بر مجلس نیز از آن خود خواهند ساخت و در آن صورت تقابل ایران و غرب تشدید خواهد شد.
13	ابتکار عمل اروپایی‌ها در این‌باره موثر است و اگرچه میانه‌روها در ایران تضعیف شده‌اند اما به طور کامل از ساختار قدرت حذف نشده‌اند.
14	اروپا طرح توافق موقتی میان ایران و امریکا بر سر مسائل هسته‌ای را ارائه کند.
15	تلاش مشابهی که پیشتر توسط "امانوئل مکرون" رییس‌جمهوری فرانسه برای میانجی‌گری بین ایران و امریکا صورت گرفته بود اما با شکست مواجه شد".
16	"گاردین" می‌افزاید: "اگرچه ترامپ اخیرا از مذاکره با ایران حمایت کرده بود اما پذیرش چنین موضوعی از جانب ایران بعید به نظر می‌رسد چرا که قالیباف رئیس مجلس گفته بود مذاکره با امریکا ممنوع است".
17	برای راضی‌شدن مقام‌های ایرانی باید مشوق‌های اقتصادی قابل توجهی ارائه شود چرا که وضعیت اقتصادی ایران به دلیل شیوع کرونا بدتر شده است.
18	اروپایی‌ها در صورت همکاری چندجانبه با روسیه و چین و تهیه چارچوبی منسجم شانس بیشتری برای موفقیت دارند و ضروری است که بسته‌ای اقتصادی به ایران ارائه دهند تا ایران را متقاعد سازند مفاد برجام را رعایت کند.
19	‌با این حال، ادامه تحریم‌های امریکا به این روند آسیب می‌رساند.
