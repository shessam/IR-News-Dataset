roozno_data###سالانه نزدیک به ۳۰ هزار نفر به خاطر آلودگی هوا زودتر فوت می‌کنند/نرخ ۵ تا ۹ درصدی ابتلا به HPV در کشور###http://roozno.com//fa/news/413193/سالانه-نزدیک-به-۳۰-هزار-نفر-به-خاطر-آلودگی-هوا-زودتر-فوت-می‌کنندنرخ-۵-تا-۹-درصدی-ابتلا-به-hpv-در-کشور###[]###2020-02-12 12:14:00###۴۱۳۱۹۳###['آلودگی هوا', 'شهرهای بزرگ']
1
1	معاون تحقیقات و فناوری وزارت بهداشت نرخ ابتلا به HPV (زگیل تناسلی) در ایرانیان را حدود ۵ تا ۹ درصد اعلام کرد و گفت: در حال آزمایش واکسن ایرانی HPV بر روی گروهی از خانم‌ها هستیم تا از مؤثر بودن آن اطمینان حاصل کرده و بتوانیم این واکسن را با نمونه خارجی آن مقایسه کنیم.
2	به گزارش روز نو :رضا ملک‌زاده با بیان اینکه نرخ ابتلا به HPV در ایرانیان بر اساس مطالعه‌ای که در ۵ یا ۶ استان کشور انجام شده حدود ۵ تا ۹ درصد است، گفت: قطعاً فکر می‌کنیم واکسنی که لازم است در ایران داشته باشیم، واکسن HPV است.
3	بر روی این موضوع سرمایه‌گذاری کرده و آن را پیگیری کردیم.
4	خوشحال هستیم که بگوییم واکسن HPV آماده شده و در حال آزمایش آن بر روی گروهی از خانم‌ها هستیم.
5	بر این اساس می‌توانیم از مؤثر بودن و بی‌ضرر بودن این واکسن اطمینان حاصل کرده و همچنین آن را با نمونه خارجی مقایسه کنیم.
6	وی در پاسخ به اینکه چند درصد موارد ابتلا به HPV جزو موارد بدخیم به حساب می‌آیند، توضیح داد: این یک بحث جداگانه است.
7	نرخی که اعلام شد مربوط به کسانی است که ویروس HPV در خون آن‌ها وجود داشته و آزمایش خون مربوط به این ویروس در آن‌ها مثبت بوده است.
8	سالانه نزدیک به ۳۰ هزار نفر به خاطر آلودگی هوا زودتر فوت می‌کنند/نرخ ۵ تا ۹ درصدی ابتلا به HPV در کشورمعاون تحقیقات و فناوری وزارت بهداشت ادامه داد: اگر در مورد سرطان دهانه رحم بپرسید، این نوع سرطان که در بسیاری از کشورهای دنیا جزو پنج سرطان اول است، خوشبختانه در ایران جزو ۱۵ سرطان اول (سرطان‌های دارای بیشترین تعداد مبتلایان) هم نیست.
9	این موضوع به اعتقادات مذهبی ایرانیان و روابط در چارچوب خانواده برمی گردد.
10	البته با توجه به آنکه سن ازدواج در ایران بالا رفته است، ممکن است در آینده در معرض بالا رفتن آمار مبتلایان به سرطان دهانه رحم باشیم.
11	سالانه نزدیک به ۳۰ هزار نفر به خاطر آلودگی هوا زودتر فوت می‌کنندملک‌زاده در پاسخ به سؤالی مبنی بر تأثیر آلودگی هوای تهران بر بروز سرطان‌ها، گفت: یکی از مهم‌ترین عوامل خطر سرطان‌ها آلودگی هوا است و آنچه مقدار آن در زمان آلودگی هوا بالا می‌رود، چند نوع سم، به عنوان مثال سم PAH است.
12	وی با اشاره به اینکه آلودگی هوا در هفت شهر بزرگ ایران (حتی در خانه) هست اما همه بیماری را ایجاد نمی‌کند بلکه باعث این می‌شود که آدم‌ها زودتر بمیرند، تصریح کرد: آلودگی هوا باعث می‌شود آدمی که در معرض سرطان است، زودتر سرطان بگیرد یا کسی که مشکل قلبی دارد زودتر سکته قلبی کند.
13	برآورد ما این است که فقط به خاطر عامل آلودگی هوا در کل کشور، سالانه حدود ۳۰ هزار نفر زودتر فوت می‌کنند.
