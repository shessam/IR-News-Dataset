roozno_data###هشدار هواشناسی: احتمال وقوع بهمن در استان‌های شمال کشور###http://roozno.com//fa/news/413400/هشدار-هواشناسی-احتمال-وقوع-بهمن-در-استان‌های-شمال-کشور###[]###2020-02-13 15:46:00###۴۱۳۴۰۰###['هشدار هواشناسی', 'وقوع بهمن']
1
1	سازمان هواشناسی در اطلاعیه ای اعلام کرد: امروز (۲۴ بهمن ماه) آب شدن برف، جاری شدن روان‌آب و سیلاب در مسیل‌ها، بالا آمدن آب رودخانه‌ها و احتمال وقوع بهمن در دامنه کوهستان‌ها و نواحی کوهپایه‌ای در مناطق مستعد در دامنه‌های البرز واقع در گیلان، غرب مازندران و شرق اردبیل تا ظهر فردا (۲۵ بهمن ماه) پیش‌بینی می‌شود.
2	به گزارش روز نو ، سازمان هواشناسی در اطلاعیه ای اعلام کرد: امروز (۲۴ بهمن ماه) آب شدن برف، جاری شدن روان‌آب و سیلاب در مسیل‌ها، بالا آمدن آب رودخانه‌ها و احتمال وقوع بهمن در دامنه کوهستان‌ها و نواحی کوهپایه‌ای در مناطق مستعد در دامنه‌های البرز واقع در گیلان، غرب مازندران و شرق اردبیل تا ظهر فردا (۲۵ بهمن ماه) پیش‌بینی می‌شود.
3	در این شرایط نسبت به احتیاط هنگام تردد در جاده‌ها و نواحی کوهستانی این استان‌ها و خودداری از توقف در این جاده‌ها توصیه می‌شود.
4	در ادامه این اطلاعیه آمده است: با ورود سامانه بارشی طی امروز (۲۴ بهمن ماه) بارش برف در استان‌های آذربایجان غربی، آذربایجان شرقی، غرب کردستان، شمال کرمانشاه و ارتفاعات البرز در استان‌های زنجان، قزوین، البرز و تهران و فردا (۲۵ بهمن‌ماه) بارش باران در استان‌های گلستان و شرق مازندران، بارش برف در استان‌های خراسان شمالی، شمال خراسان رضوی و ارتفاعات البرز شرقی تا اواخر وقت فردا (۲۵ بهمن ماه) پیش‌بینی می‌شود.
5	در این شرایط توصیه می‌شود احتیاط در تردد شهری و جاده‌ای، اجتناب از سفرهای غیرضروری، رعایت نکات ایمنی و تجهیز خودروها به تجهیزات زمستانی مورد توجه قرار گیرد و اقدامات به‌موقع در خصوص برف روبی در جاده‌های مواصلاتی صورت گیرد.
6	براساس اعلام سازمان هواشناسی کشور وزش باد شدید در استان‌های قزوین، البرز و تهران و به همراه گرد وخاک در استان‌های قم، سمنان، شمال اصفهان، شمال شرق مرکزی، نیمه شرقی یزد و برخی مناطق خراسان رضوی برای فردا (۲۵ بهمن ماه) همچنین وزش باد شدید با احتمل آسیب رساندن به گلخانه‌ها و سازه‌های موقت به همراه خیزش گرد و خاک در استان‌های سیستان و بلوچستان و نیمه شرقی کرمان برای روز شنبه (۲۶ بهمن ماه) پیش‌بینی‌می‌شود.
7	در این شرایط نسبت به اتخاذ تمهیدات لازم برای کاهش خسارات احتمالی توصیه می‌شود.
