tabnak_data###دیدار ولیعهد عربستان با مشاور پادشاه مراکش###https://www.tabnak.ir/fa/news/962239/دیدار-ولیعهد-عربستان-با-مشاور-پادشاه-مراکش###[]###2020-02-27 19:22:00###۹۶۲۲۳۹###['عربستان', 'مراکش', 'ریاض']
1
1	ولیعهد عربستان با مشاور پادشاه مراکش که حامل پیام شفاهی پادشاه کشورش بود، دیدار کرد.
2	به گزارش ایسنا، به نوشته روزنامه فرامنطقه ای رای الیوم، محمد بن سلمان، ولیعهد عربستان شامگاه چهارشنبه با فؤاد عالی الهمة، مشاور پادشاه مراکش در ریاض دیدار کرد.
3	وی حامل پیام شفاهی محمد ششم، پادشاه مراکش بود که بر تمایل کشورش در توسعه شراکت و همکاری با عربستان تاکید کرده بود.
4	ناصر بوریطه، وزیر خارجه مراکش نیز در این دیدار حضور داشت و در این دیدار مسائل منطقه‌ای مهم و مورد توجه دو طرف مورد بررسی قرار گرفت.
5	پادشاه مراکش در پیام خود از تمایلش به توسعه همکاری دوجانبه در تمامی زمینه‌ها خبر داد.
6	در همین راستا، رسانه‌های مراکش و عربستان در گزارشی اعلام کردند، سفر مسئولان مراکشی به عربستان در چارچوب مقدمه‌چینی برای سفر پادشاه مراکش به ریاض در ماه مارس انجام می‌شود.
7	روابط میان مراکش و عربستان تا ماه‌های نخست سال گذشته میلادی شاهد تنش بود.
8	وزیر خارجه مراکش در اواخر ماه مارس گذشته در جریان کنفرانس مطبوعاتی خود در پایتخت مراکش گفت: آماده تداوم هماهنگی با کشورهای حاشیه خلیج فارس به ویژه عربستان و امارات هستیم اما این تمایل باید دوطرفه باشد.
9	در همین راستا، ولیعهد عربستان در دیدار با مشاور پادشاه مراکش و ناصر بوریطه بر اهمیت روابط عربستان با مراکش تاکید کرد.
10	فیصل بن فرحان بن عبدالله، وزیر خارجه عربستان نیز در این دیدار حضور داشت.
