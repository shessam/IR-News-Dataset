sobhane2###nan###http://sobhanehonline.com/fa/news/204012/جزییات-طرح-مجلس-برای-تعطیلی-روز‌های-پنج‌شنبه-ادارات###صفحه نخست###2019-11-13 11:16:00###۲۰۴۰۱۲###['کمیسیون اجتماعی مجلس', 'تعطیلی', 'ادارات']
1
1	رئیس کمیسیون اجتماعی مجلس شورای اسلامی گفت: در صورت تصویب و اجرایی شدن طرح تعطیلی پنج‌شنبه‌ها، کل ادارات کشور در روز پنج‌شنبه تعطیل خواهند بود.
2	عبدالرضا عزیزی اظهار کرد: کمیسیون اجتماعی مجلس شورای اسلامی طرحی را تصویب کرد و برای بررسی به صحن مجلس ارجاع داد که به موجب آن ادارات کل کشور همچون تهران در روز پنج‌شنبه تعطیل خواهند شد.
3	وی ادامه داد: طبق این طرح برای جبران ساعت کاری روز پنج‌شنبه هم ساعت کاری سایر روز‌های هفته مثلا از هشت ساعت به ۱۰ ساعت افزایش پیدا می‌کند.
4	این یعنی اتفاقی در میزان ساعات کاری کارکنان در کل ماه رخ نخواهد داد.
5	رئیس کمیسیون اجتماعی مجلس شورای اسلامی در واکنش به مخالفت دولت با این طرح مجلس شورای اسلامی، اظهار کرد: ما در کمیسیون اجتماعی این طرح را تصویب کردیم و در نوبت بررسی صحن علنی قرار دارد آن زمان دولت می‌تواند در مجلس نظراتش را اعلام کند و تصمیم‌گیرنده نهایی نمایندگان خواهند بود.
6	عزیزی یادآور شد که در حال حاضر ادارات تهران در روز‌های پنج‌شنبه تعطیل است و این طرح قرار است تعطیلی روز‌های پنج‌شنبه را به سایر شهر‌های کشور تسری دهد.
7	/ایسنا
