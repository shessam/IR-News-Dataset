asriran_1_data###قلعه‌نویی: باید برای لیگ تصمیمی گرفته شود که حق هیچ تیمی پایمال نشود/ برخی در این شرایط با مصاحبه می‌خواهند خودشان را پیش هوادارانشان عزیز کنند###https://www.asriran.com/fa/news/723166/قلعه‌نویی-باید-برای-لیگ-تصمیمی-گرفته-شود-که-حق-هیچ-تیمی-پایمال-نشود-برخی-در-این-شرایط-با-مصاحبه-می‌خواهند-خودشان-را-پیش-هوادارانشان-عزیز-کنند###['ورزشی']###2020-04-13 10:06:00###۷۲۳۱۶۶###['قلعه نوعی', 'سپاهان', 'کرونا']
32@@@33@@@34
1	سرمربی سپاهان در خصوص شرایط این روزهای لیگ برتر و تصمیم مناسبی که باید گرفته شود صحبت کرد.
2	به گزارش ایلنا، امیر قلعه‌نویی در گفتگوی رادیویی در خصوص شرایط این روزها و درگیری با ویروس کرونا اظهار داشت: در ابتدا امیدوارم هرچه زودتر شر این ویروس لعنتی از دنیا خصوصاً از کشور عزیزمان ایران پاک شود.
3	واقعاً شرایط سختی ایجاد شده است.
4	چه از لحاظ اقتصادی و چه موارد دیگری که با توجه به در پیش بودن موج دوم این بیماری شرایط سخت‌تری را ممکن است رقم بزند.
5	امیدوارم مسئولان و دولتمردان به فکر مشکلات مردم در این شرایط ویژه باشند.
6	تشکر ویژه‌ای هم از کسانی دارم که در این شرایط زحمات زیادی می‌کشند و به نوعی ایثار می‌کنند و دست تک‌تکشان را می‌بوسم و جا دارد وقتی این مشکلات حل شد یک تقدیر ویژه از کادر درمان و سایر افرادی که در این شرایط مشغول به فعالیت هستند صورت بگیرد.
7	وی در مورد اینکه در تعطیلات فوتبال مشغول چه کاری است هم گفت: ما هم به هر حال از این فرصت استفاده کرده‌ایم و در کنار خانواده هستیم و چیزیست که در این چند ساله آن را تجربه نکرده بودم و شاید تنها چیزی بوده که تجربه نکرده باشم.
8	دغدغه اصلی من در این شرایط افرادی هستند که تحت فشار هستند و در این اوضاع اگر کار نکنند محتاج نان شبشان هستند و دولت باید فکری به حال اقشار آسیب‌پذیر کند.
9	ما در خانه تمریناتمان را پیگیری می‌کنیم و بازیکنان به صورت آنلاین برنامه می‌گیرند و گزارش می‌دهند.
10	البته این به نظرم یک جور نمایش و ماکتی از قضیه است چرا که فوتبال یک ورزش گروهی است و به صورت انفرادی معنی ندارد.
11	اون شور و شوق درگیری‌هایی که در زمین رخ می‌دهد معنی اصلی فوتبال است.
12	در کل مشکلات اصلی جامعه ما در حلا حاضر مسائل دیگری است و فوتبال در این شرایط اهمیتی ندارد.
13	قلعه‌نویی با تمجید از افرادی که کمک نیازمندان بوده‌اند هم گفت: جا دارد از جلال حسینی، علی کریمی و سایرین که در این شرایط کمک کردند تشکر کنم و این یک حرکت پهلوانانه‌ است.
14	خود باشگاه سپاهان و بازیکنان و ما هم در حال انجام اقداماتی هستیم که نمی‌خواهم بیشتر توضیح دهم ولی در کل هرکس کاری از دستش بر می‌آید و انجام می‌دهد دستش درد نکند.
15	به نظرم گفتن این مسائل در چنین وضعیتی خوب است و ریا نیست چرا که باعث افزایش روحیه مردم و اشائه کار خوب است.
16	سیدجلال حسینی شاگر خود من در تیم ملی و باشگاهی بوده و با شناختی که از او داشتم همین کار را باید انجام می‌داد.
17	سرمربی سپاهان در رابطه با تعیین تکلیف لیگ برتر و تصمیم مناسبی که باید در این شرایط گرفته شود هم خاطرنشان کرد: این یک تجربه‌ای است که تا کنون وجود نداشته و در نوع خودش جدید است.
18	در گذشته انواع و اقسام مشکلات در برگزاری لیگ وجود داشته است ولی این مشکل برای اولین بار است که رخ می‌دهد و برای برخورد با آن باید کارشناسی‌ شده عمل کرد.
19	به هر حال تصمیمی که گرفته می‌شود باید با توجه به زمان‌بندی رقابت‌ها جوری باشد که حقی از کسی ضایع نشود.
20	چه در بالای جدول و چه در پایین جدول و چه حتی در لیگ دسته اول که تیم‌های خوبی در آن زحمت کشیده‌اند.
21	صحبت من این است که باید به این ماجرا زمان دهیم و اگر با عجله تصمیم بگیریم هر تصمیمی باشد غیر کارشناسی است.
22	این یک پدیده جدید است که نه فقط ما بلکه فیفا و یوفا و AFC هم تجربه آن را نداشته‌اند و باید دید چطور با این ماجرا برخورد می‌شود.
23	اینکه بیاییم برای شیرین کردن خودمان پیش هواداران حرف بزنیم و بگوییم جام را به ما بدهید درست نیست.
24	در این شرایط اولویت اول و دوم و سوم سلامت مردم و بعد از آن مشکلات اقتصادی ناشی از این موضوع است که به مردم فشار آورده است.
25	این قهرمانی‌ها و جام ها همه یک روز تمام می‌شوند و می‌روند.
26	قلعه‌نویی ادامه داد: به هر حال فوتبال هم یک روز مجدداً از سر گرفته می‌شود ولی بعد از پایان ویروس به نظرم دنیا کلا یک شکل دیگر می‌شود و تغییر می‌کند.
27	این را در مورد خودم می‌گویم، بهتر است از این فرصت استفاده کنیم و به خودمان بیاییم و به دنبال معرفت و انسانیت باشیم ولی متاسفانه می‌بینیم یک سری صحبت‌ها مطرح می‌شود و مسائلی که مربوط به 50 سال قبل است به میان آورده می‌شود و علیه پیشکسوتان باشگاه‌ها صحبت می‌شود که مطرح شدنش آنهم در این شرایط خیلی عجیب است.
28	در حال حاضر مردم هزار دغدغه دارند و با این صحبت‌ها مردم را به جان هم نیاندازیم.
29	وی افزود: خداوند دارد به ما تلنگری می‌زند وقتش رسیده به خودمان بیاییم و نمی‌دانم چرا این حرف‌ها زده می‌شود.
30	نمی‌دانم این افراد دنبال چه هستند و می‌خواهند خودشان را پیش هواداران عزیز کنند.
31	این مسائل در حال حاضر اصلاً اهمیتی ندارد و باید به مسائل دیگر توجه شود و وقتی این مشکل را پشت سر گذاشتیم باید برای فوتبال بنشینیم یک تصمیم کارشناسی بگیریم.
32	الان بحث فوتبال نیست و فرصتی پیش آمده که از آدمیت به انسانیت برسیم.
33	فرصتی است که به گذشته خودمان و 40 سال زندگی‌مان بپردازیم و اگر اشتباهی کردیم آن را اصلاح کنیم.
34	من خودم یک اعتقادی دارم و اگر شخصی یک روز هم از من بزرگتر باشد وظیفه خودم می‌دانم احترام بزرگتری او را حفظ کنم.
35	سرمربی سپاهان در پایان یادآور شد: در پایان خواهشم از دولت این است که به فکر موج دوم ویروس و دغدغه‌های اقتصادی مردم باشند.
36	5060 درصد مردم کشور ما و حتی بیشتر از این میزان از مردم ما دغدغه و مشکلات مالی دارند.
37	درا ین روزها دیدم خیلی‌ها کارهای زیبایی انجام دادند و صاحب‌خانه‌ها اجاره نگرفتند که باید دست تک تک آنها را بوسید ولی از همه مهم‌تر این است که دولت یک فکری برای این وضعیت بکند.
38	جا دارد از اهالی رسانه هم تشکر کنم که در این روزها مشغول فعالیت هستند و در پایان باید بگویم فوتبال هم یک روز به حالت عادی بر می‌گردد و اجازه دهیم سازمان لیگ و فدراسیون به موارد موجود رسیدگی کنند.
