tabnak_data###دستور تعطیلی پروژه‌های سینمایی ابلاغ شد؛ اما باز هم اعمال نشد!###https://www.tabnak.ir/fa/news/966771/دستور-تعطیلی-پروژه‌های-سینمایی-ابلاغ-شد-اما-باز-هم-اعمال-نشد###['فرهنگی', 'سینما']###2020-03-18 23:52:00###۹۶۶۷۷۱###['صنوف سینمایی', 'فیلم سینمایی', 'سریال', 'تولید', 'تهیه کنندگان سینما']
1
1	ستاد ملی مدیریت کرونا در نامه‌ای به رئیس جامعه صنفی تهیه کنندگان سینما با بیان علل فنی و بهداشتی ناامن بودن پشت صحنه تولید فیلم‌ها و سریال‌ها، دستور تعطیلی پروژه‌های سینمایی را ابلاغ کرد؛ دستوری که همچون اعلام‌های پیشین تا این لحظه نادیده گرفته شده و شمار قابل توجهی از پروژه‌های سینمایی و تلویزیونی با نادیده گرفتن امنیت اهالی سینما و خانواده‌شان، تا پایان سال تدام تولید داشته‌اند.
2	.
3	به گزارش «تابناک»؛ پشت صحنه فیلم‌های سینمایی و سریال‌های تلویزیونی و محصولات شبکه نمایش خانگی به شکل اجتناب ناپذیری با حضور انبوهی از هنرمندان و تکنیسین‌ها همراه است؛ فیلمبردار، صدابردار، نورپرداز و کارگردان به همراه دستیارانشان بالاجبار در پشت دوربین حضور دارند و به این گروه طراح صحنه و لباس و دستیاران‌شان، گریمور و دستیارانش و غیره.
4	افزوده می‌شوند که مجموعه این عوامل در پشت صحنه گاهی تا سی نفر در سر صحنه و ده‌ها تن در اتاق‌های مجاور همراه می‌شود که به آماده سازی گریم و لباس و غیره.
5	مشغولند.
6	بنابراین صحنه‌های تولید فیلم‌ها و سریال که در بسیاری اوقات فضاهای بسته‌ای است، از تراکم جمعیتی بالایی برخوردار است که بستر مناسبی برای انتقال و ابتلای به بیماری چون کروناست.
7	با وجود این، هنوز بسیاری از پروژه‌های سینمایی، تلویزیونی و شبکه نمایش خانگی متوقف نشده و برخی تهیه کننده‌ها بر لزوم حضور عوامل در سر صحنه و تداوم فیلمبرداری تاکید دارند و عوامل نیز با توجه به قرارداد و خسارات تعبیه شده در آن و در نظر گرفته نشدنِ چنین شرایط بی‌سابقه‌ای، راهی برای گریز ندارند و مجبور به حضور در سر صحنه هستند.
8	این وضعیت منجر به مداخله کارگروه مقابله با کرونا خانه سینما، انتشار گزارش‌هایی درباره پروژه‌های در دست تولید در هفته‌های اخیر و اعلام مشخصات چندین پروژه سینمایی و تلویزیونی است که عواملی از آنها مبتلا به کرونا شده‌اند.
9	همچنین مدیریت خانه سینما نیز به توصیه برای تعطیلی پروژه‌های سینمایی بسنده کرد و با کانون کارگردانان سینمای ایران ـ که نقش محوری برای متوقف کردن پروژه‌ها داشت ـ انجام نداد.
10	حتی نامه رئیس ستاد کرونای تهران، مبنی بر توقف پروژه‌های سینمایی و تلویزیونی به واسطه تراکم جمعیت در پشت صحنه آنها نیز نتوانست این وضعیت را متوقف کند.
11	در این شرایط ظاهراً برخی تهیه کنندگان دست به کار شدند تا با اخذ نامه‌ای از ستاد ملی مقابله با کرونا به عنوان فرمانده مقابله با این بحران، فعالیتش را تداوم ببخشند؛ اما حاصل کار برعکس شد.
12	حمیدرضا جمشیدی، دبیر ستاد مدیریت بیماری کرونا در نامه‌ای به سیدضیا هاشمی، رئیس جامعه صنفی تهیه‌کنندگان سینمای ایران با توضیح اینکه چرا پشت صحنه فیلم‌ها و سریال مکان ناامنی برای حفاظت در مقابل کروناست، خواستار توقف فیلمبرداری فیلم‌های سینمایی شد.
13	در این نامه آمده است: «بازگشت به درخواست مطروحه به شماره ۹۸۱۲۱۶۹۹ مورخ ۹۸/۱۲/۱۳ به استحضار می‌رساند با توجه به مصوبات ستاد ملی مدیریت بیماری کرونا و ضرورت پرهیز از هرگونه تجمع در محیط‌های مختلف از آنجایی که گرچه های تهیه فیلم‌های سینمایی با جمعیتی بعضاً ۷۰ نفر و گاه تا بیش از صد نفر با حضور گروه‌های سنی مختلف اعم از کودکان تا کهنسالان در محیط‌های بسته و خیابانی با ترددهای فراوان فعالیت نموده و امکان رعایت هشدارهای جدی بهداشتی، اعم از رعایت فاصله ۱۵۰ سانتی متر از یکدیگر، ضدعفونی کامل محیط کار، ابزار، کنترل مستمر سلامت افراد و… در موقعیت‌های مذکور به دلیل تعدد افراد و تنوع محیط‌ها فراهم نمی‌باشد.
14	لذا این گونه اقدامات در گروه فعالیت‌های با زمینه گسترش ویروس کرونا قلمداد شده؛ بنابراین در راستای ضرورت حفظ سلامت آحاد جامعه به ویژه در شرایط کنونی، ادامه فعالیت گروه‌های تهیه فیلم‌های سینمایی در تهران و سایر استان‌ها کشور توصیه نشده و ضروری است تا اطلاع ثانوی متوقف شود.
15	» اعلام موضعی که اگر قرار باشد به آن استناد کرد، باید در انتظار دستور صنف تهیه کنندگان سینما برای تعطیلی فیلم‌ها و سریال‌ها دست کم در فروردین هزار و سیصد و نود و نه باشیم اما آیا این اتفاق رخ خواهد داد؟ هرچند بسیار بعید است اما باید صبر کرد و دید.
