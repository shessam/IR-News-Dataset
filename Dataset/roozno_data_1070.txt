roozno_data###توصیه علی مطهری به مجلس یازدهم: دست مجمع تشخیص را از مصوبات مجلس کوتاه کنید###http://roozno.com//fa/news/428569/توصیه-علی-مطهری-به-مجلس-یازدهم-دست-مجمع-تشخیص-را-از-مصوبات-مجلس-کوتاه-کنید###[]###2020-05-27 09:03:00###۴۲۸۵۶۹###['توصیه علی مطهری به مجلس یازدهم']
1@@@2
1	علی مطهری در یادداشتی در روزنامه ایران پیرامون انتظاراتش از مجلس یازدهم نوشت:مجلس یازدهم باید توجه لازم را به فصل سوم قانون اساسی درباره حقوق ملت داشته باشد.
2	معمولاً بخشی از اصولگرایان توجه کمتری به احترام به آزادی ها و حقوق شهروندی دارند و برخی از آنها برای حفظ نظام استفاده از هر وسیله‌ای را مجاز می‌شمارند.
3	در آخرین نطقم در مجلس خطاب به نمایندگان مجلس دهم و یازدهم گفتم شما نماینده مردم هستید نه نماینده نظام.
4	در جایی که تزاحمی میان حق مردم و حق نظام پدید می‌آید باید منصفانه قضاوت کنید و حق را به حقدار برسانید.
5	در مجالس هشتم و نهم این مشکل را با اکثریت داشتیم که به این مسائل اهمیت نمی‌دادند و برخی از آنها ورود به این امور را موجب تضعیف نظام می‌پنداشتند و برخی نیز این طور توجیه می‌کردند که اگر لازم باشد خود رهبری وارد می‌شوند، در حالی که هرکس وظیفه خود را دارد.
6	مجلس یازدهم نباید طوری عمل کند که برخی عناصر تندرو احساس آزادی عمل پیدا کنند و احیاناً حقوق ملت پایمال شود.
7	اقدام لازم دیگر مجلس یازدهم مربوط به خارج از مجلس است.
8	مجلس یازدهم باید دخالت‌های غیرضروری نهادهای خارج از مجلس در مصوبات مجلس را از بین ببرد.
9	به‌عنوان نمونه، کاری که مجمع تشخیص مصلحت نظام اخیراً انجام می‌دهد که مصوبه مجلس را از نظر انطباق با سیاست‌های کلی نظام بررسی و اظهارنظر می‌کند و به نوعی مجمع وارد روند قانونگذاری شده و به مثابه مجلس سنا عمل می‌کند باعث شده است که برخی مصوبات مجلس مدت‌ها متوقف بماند.
10	در قانون اساسی فقط یک نهاد است که می‌تواند مصوبه مجلس را بررسی کند آن هم فقط از نظر انطباق با شرع و قانون اساسی و او شورای نگهبان است.
11	مجلس یازدهم باید این مشکل را با رایزنی با مقامات عالی کشور رفع کند.
12	همین‌طور گاهی ایرادهایی که شورای نگهبان تحت عنوان مغایرت با شرع می‌گیرد مبهم است و نیاز به توضیح دارد.
13	اینها با گفت‌وگو قابل حل است.
14	بهتر است هیأت رئیسه مجلس یازدهم از همان ابتدا وارد این مسائل شود.
