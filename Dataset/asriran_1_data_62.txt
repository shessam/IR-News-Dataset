asriran_1_data###فرمانده کل سپاه: راه عبور از فراز اراده دشمن، ایستادگی است###https://www.asriran.com/fa/news/709262/فرمانده-کل-سپاه-راه-عبور-از-فراز-اراده-دشمن-ایستادگی-است###['سیاسی']###2020-01-17 17:24:00###۷۰۹۲۶۲###['سردار سلامی', 'سپاه', 'مقاوومت']
5
1	فرمانده سپاه پاسداران انقلاب اسلامی گفت: ما به اتحاد نیاز داریم و این‌که قلب‌هایمان به هم پیوند بخورد و دستهایمان در دست هم باشد به سمت آینده حرکت کنیم و در گذشته متوقف نشویم و مسیر مقاومت را کاملا طی کنیم.
2	به گزارش ایسنا، سردار سلامی در حاشیه نماز عبادی سیاسی جمعه تهران به امامت رهبر انقلاب گفت: ما اول از همه به قلب‌های محکم مردم ایران نیاز داریم که دل‌هایشان باید آرام، مطمئن و امیدوار باشد.
3	وی افزود: ما دشمن را خیلی به عقب بردیم و کشور هم به مرحله‌ای از سرافرازی و ثبات رسیده است.
4	ما به اتحاد نیاز داریم و این‌که قلب‌هایمان به هم پیوند بخورد و دستهایمان در دست هم باشد به سمت آینده حرکت کنیم و در گذشته متوقف نشویم و مسیر مقاومت را کاملا طی کنیم.
5	ما به تحربه‌های قوی و نزدیک دریافتیم که راه عبور ما از فراز اراده دشمن ایستادگی است اما نه ایستادگی در سکون بلکه ایستادگی در حال حرکت.
6	بنا بر گزارش خبرگزاری صدا و سیما، سلامی گفت: باید جلو برویم و ایران را بسازیم و پیشرفته کنیم و آن را به نماد یک کشور درخشان در عالم تبدیل کنیم و این هدف را تعقیب می‌کنیم و این از هدف‌هایی است که ما به آن زود می‌رسیم.
