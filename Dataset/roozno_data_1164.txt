roozno_data###آخرین آمار کرونا در ایران، ۱۳ خرداد ۹۹: مجموع مبتلایان به ۱۵۷۵۶۲ نفر رسید / افزایش جانباختگان به ۷۹۴۲ نفر###http://roozno.com//fa/news/429659/آخرین-آمار-کرونا-در-ایران-۱۳-خرداد-۹۹-مجموع-مبتلایان-به-۱۵۷۵۶۲-نفر-رسید-افزایش-جانباختگان-به-۷۹۴۲-نفر###[]###2020-06-02 14:58:00###۴۲۹۶۵۹###['13 خرداد', 'ایران', 'آمار کرونا']
1
1	سخنگوی وزارت بهداشت گفت: تاکنون ۱۵۷ هزار و ۵۶۲ نفر در کشور به طور قطعی به ویروس کرونا مبتلا شده و با فوت ۶۴ نفر در ۲۴ ساعت گذشته، آمار جان باختگان کرونا در کشور به ۷۹۴۲ نفر رسید.
2	کیانوش جهانپور روز سه شنبه درباره آخرین آمار مبتلایان قطعی به ویروس کرونا در کشور بیان کرد: از دیروز تا امروز ۱۳ خرداد ۱۳۹۹ و بر اساس معیارهای قطعی تشخیصی، سه هزار و ۱۱۷ بیمار جدید مبتلا به کووید۱۹ در کشور شناسایی شد.
3	به گزارش روز نو : جهانپور ادامه داد: از بین مبتلایان جدید، ۵۴۱ مورد بستری و دو هزار و ۵۷۶ مورد از افراد معادل ۸۳ درصد از موارد جدید، در تماس با مبتلایان بودند که شناسایی شدند.
4	با این حساب، مجموع بیماران کووید۱۹ در کشور به ۱۵۷ هزار و ۵۶۲ نفر رسید.
5	رییس مرکز روابط عمومی و اطلاع‌رسانی وزارت بهداشت بیان کرد: متاسفانه در طول ۲۴ ساعت گذشته، ۶۴ بیمار کووید ۱۹ جان خود را از دست دادند و مجموع جان باختگان این بیماری به ۷۹۴۲ نفر رسید.
6	جهانپور ادامه داد: خوشبختانه تاکنون ۱۲۳ هزار و ۷۷ نفر از بیماران، بهبود یافته یا از بیمارستان‌ها ترخیص شده‌اند.
7	همچنین ۲۵۶۵ نفر از بیماران مبتلا به کووید ۱۹ در وضعیت شدید این بیماری تحت مراقبت قرار دارند.
8	رییس مرکز روابط عمومی وزارت بهداشت گفت: تاکنون ۹۷۵ هزار و ۹۳۶ آزمایش تشخیص کووید ۱۹ در کشور انجام شده است.
9	وی اظهار کرد: استان‌های هرمزگان، آذربایجان غربی، اصفهان، کردستان، کرمانشاه و بوشهر در وضعیت هشدار قرار دارند.
10	سخنگوی ستاد مقابله با کرونا وزارت بهداشت بیان کرد: کاهش اندکی در موارد بستری در استان خوزستان مشاهده شده، اما همچنان وضعیت این استان قرمز است.
11	تاکید ما همچنان بر رعایت بهداشت فردی و عمومی و شست‌شوی مکرر دست‌ها حداقل برای ۲۰ ثانیه، استفاده از ماسک و رعایت فاصله گذاری است.
12	امیدواریم با رعایت این نکات، رفتاری در چهارچوب سلامت عمومی جامعه را شاهد باشیم.
