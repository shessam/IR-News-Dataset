asriran_1_data###سید جلال حسینی: هزینه بازیکن خارجی را به ایرانی‌ها بدهید/ با وجود کرونا برای فصل آینده برنامه ریزی کنند###https://www.asriran.com/fa/news/729967/سید-جلال-حسینی-هزینه-بازیکن-خارجی-را-به-ایرانی‌ها-بدهید-با-وجود-کرونا-برای-فصل-آینده-برنامه-ریزی-کنند###['ورزشی']###2020-05-23 13:55:00###۷۲۹۹۶۷###['حسینی', 'پرسپولیس']
10@@@11@@@12
1	مدافع تیم فوتبال پرسپولیس گفت: بازیکنان ما قهرمانی به دست آوردند اما حرف مالی نزدند و بهتر است هزینه خارجی‌ها را صرف بازیکنان ایرانی کنند.
2	به گزارش فارس، سیدجلال حسینی در خصوص آمادگی تیم پرسپولیس برای آغاز لیگ برتر اظهار داشت: از روزی که لیگ تعطیل شده، بازیکنان با برنامه‌ریزی، تمرینات اختصاصی را انجام داده‌اند و بدن‌های آماده‌ای دارند و می‌توانند با سه هفته کار گروهی، آماده انجام مسابقات شوند.
3	وی در خصوص چهارمین قهرمانی پرسپولیس عنوان کرد: از اول فصل روزهای سختی را داشتیم.
4	بازیکنان خیلی تلاش کردند، حرف‌هایی که زده می‌شود فشار را روی بازیکنان زیاد می‌کند.
5	ما رقبای سختی را داریم.
6	امیدواریم بازی به بازی پیش برویم و نتایج‌مان را کسب کنیم.
7	در اولین روز تمرین حتما به بازیکنان گوشزد می‌شود که شرایط را درک کنند.
8	9 بازی مانده و باید در آنها پیروزی کسب کنیم.
9	حسینی در خصوص دریافتی بازیکنان پرسپولیس گفت: رسول‌پناه تلاش کرد و این پول واریز شد.
10	قبل از عید سه درصد پرداختی داشتیم.
11	یکسری مشکلات هنوز وجود دارد، بازیکنان ما هم خیلی تلاش کردند، بازیکنان قهرمانی به دست آوردند اما حرف مالی نزدند.
12	بهتر است هزینه خارجی‌ها را صرف بازیکنان ایرانی کنند.
13	مدافع تیم فوتبال پرسپولیس در خصوص شرایط بهداشتی محل تمرین این تیم عنوان کرد: من شرایط رختکن و تونل ضد عفونی باشگاه را دیدم و همه چیز خوب است.
14	می‌گویند تا یکی تا دو سال آینده این ویروس وجود دارد.
15	بهتر است یک برنامه‌ریزی درستی انجام دهند.
16	برای سال آینده باید بگویند چه برنامه‌ای دارند.
17	نمی‌شود بگوییم فصل بعد لیگ برگزار نمی‌شود.
18	این بیماری ادامه‌دار است.
19	همه به سر کارشان رفته‌اند.
20	با وجود این بیماری سخت ما چه فرقی داریم که نباید به میدان برویم.
21	حسینی در خصوص رعایت پروتکل‌های بهداشتی خاطرنشان کرد: باید خود بازیکنان و تیم‌ها مراقب خودشان باشند.
22	نمی‌شود گفت داخل هتل و هواپیما قبل از ما چه کسی حضور داشته است.
