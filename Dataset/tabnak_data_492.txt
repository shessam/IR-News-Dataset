tabnak_data###واکنش سازمان آزادی‌بخش فلسطین به اظهارات کوشنر درباره محمود عباس###https://www.tabnak.ir/fa/news/957478/واکنش-سازمان-آزادی‌بخش-فلسطین-به-اظهارات-کوشنر-درباره-محمود-عباس###[]###2020-02-08 03:45:00###۹۵۷۴۷۸###['فلسطین', 'اسرائیل', 'محمود عباس']
1
1	دبیرکل کمیته اجرایی سازمان آزادی‌بخش فلسطین به اظهارات مشاور رئیس جمهوری آمریکا درباره "مسؤول بودن رئیس تشکیلات خودگردان در خشونت‌ها" واکنش نشان داد.
2	به گزارش ایسنا، به نقل از خبرگزاری روسیا الیوم، صائب عریقات، دبیرکل کمیته اجرایی سازمان آزادی‌بخش فلسطین (ساف) امروز (جمعه) در گفتگویی مطبوعاتی اظهار کرد: کسانی که به اشغالگری مشروعیت می‌بخشند در واقع مسؤول افزایش خشونت‌ها هستند.
3	عریقات گفت: کسی که پروژه‌ها و طرح‌هایی برای الحاق (مناطق فلسطینی به اراضی اشغالی)، آپارتاید، مشوعیت‌بخشی به اشغالگری و شهرک‌سازی‌ها ارائه می‌دهد، در واقع مسؤول کامل گسترش دامنه خشونت‌ها و افراط‌گرایی است.
4	دبیرکل کمیته اجرایی سازمان آزادی‌بخش فلسطین تاکید کرد: عباس طرح واقعی برای صلح مبتنی بر قوانین بین‌المللی و اصول تعیین شده و نیز اصل راه‌حل تشکیل دو کشور بر اساس مرزهای 1967 را که به شکل کامل مورد تایید جامعه جهانی است، به شورای امنیت ارائه کرد.
5	این مسؤول فلسطینی در ادامه تاکید کرد: کوشنر از آپارتاید، شهرک سازی‌ها، دیکته سیاست‌ها و گمراه‌سازی‌ها حمایت کرده و پشت نتانیاهو (نخست وزیر رژیم صهیونیستی) و شورای شهرک‌های استعماری اسرائیل ایستاده است.
