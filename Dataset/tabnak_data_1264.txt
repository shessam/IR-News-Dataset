tabnak_data###تعداد مبتلایان به ویروس کرونا در افغانستان به ۱۰ نفر افزایش یافت###https://www.tabnak.ir/fa/news/965772/تعداد-مبتلایان-به-ویروس-کرونا-در-افغانستان-به-۱۰-نفر-افزایش-یافت###[]###2020-03-14 14:05:00###۹۶۵۷۷۲###['افغانستان', 'کرونا', 'مبتلایان']
1
1	وزارت بهداشت افغانستان از ابتلای ۱۰ نفر از شهروندان این کشور به ویروس کرونا خبر داد.
2	به گزارشخبرگزاری مهربه نقل از العالم، وزارت بهداشت افغانستان امروز در بیانیه ای اعلام کرد: در ۲۴ ساعت گذشته سه مورد مثبت ویروس کرونا در استان های کاپیسا، بلخ و سمنگان ثبت شد که با این افراد تعداد مبتلایان در این کشور به ۱۰ نفر افزایش یافت.
3	در این بیانیه آمده است: تست موارد جدید ابتلا به کرونا مثبت اعلام شده است.
4	پیش از این ۵ مورد مثبت در استان هرات و دو مورد مثبت در استان «سمنگان» ثبت شده بود که اولین شخص مبتلا به این ویروس که در پنجم اسفند ماه شناسایی شد، دو روز پیش، پس از بهبودی در بیمارستان به منزل خود برگشت.
5	وزارت بهداشت افغانستان گزارش داد: تاکنون ۱۸۱ مورد مشکوک تست شده که از جمله ۱۰ مورد مثبت و بقیه منفی بوده است.
6	دولت افغانستان برای جلوگیری از گسترش این ویروس مدارس را در استان های هرات، فراه و نیمروز تعطیل و مراسم نوروزی را در سراسر این کشور لغو کرده است.
7	ریاست جمهوری افغانستان نیز مراسم سالگرد یکی از رهبران سابق جهادی را که قرار بود روز پنجشنبه در کاخ ریاست جمهوری برگزار شود و همچنین نشست شورای عالی اقتصادی را لغو کرده است.
