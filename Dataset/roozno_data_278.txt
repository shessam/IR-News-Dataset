roozno_data###مشارکت در انتخابات حدود ۴۰ درصد خواهد بود/ با وجود مشارکت اندک هم اصولگرایان پیروز انتخابات تهران نمی‌شوند###http://roozno.com//fa/news/414304/مشارکت-در-انتخابات-حدود-۴۰-درصد-خواهد-بود-با-وجود-مشارکت-اندک-هم-اصولگرایان-پیروز-انتخابات-تهران-نمی‌شوند###[]###2020-02-19 10:09:00###۴۱۴۳۰۴###['انتخابات', 'مشارکت']
1
1	یک فعال سیاسی اصلاح‌طلب عنوان کرد: اگر امروز قبل از اتفاقات آبان ماه بودیم، می‌گفتم سبد رأی اصلاح‌طلبان به شدت کاهش پیدا خواهد کرد زیرا بیشتر طبقه متوسط و قشر خاکستری هستند که انقلت‌هایی را نسبت به اصل شرکت در انتخابات خواهند آورد اما در این انتخابات اقشار آسیب‌پذیر به نوعی با حضور در انتخابات قهر کردند.
2	به گزارش روز نو :علی‌تاجرنیا ، درباره این‌که چرا شورای‌عالی سیاست‌گذاری اصلاح‌طلبان در این دوره از انتخابات مجلس شورای اسلامی مانند انتخابات لیستی نداد و آیا بهتر نبود احزاب اصلاح‌طلبی که امروز برای شرکت در یازدهمین دوره انتخابات مجلس لیست دادند، یک لیست را ارائه می‌دادند، گفت: هنگامی که کاندیداهای مطرح و در عیار یک مجلس مطلوب به تعداد کافی تائید صلاحیت نمی‌شوند یک جبهه سیاسی مانند جبهه سیاسی اصلاح‌طلبان با این بحث جدی رو به رو است که به چه منظوری باید در انتخابات شرکت کند؟وی ادامه داد: جریان‌های سیاسی و احزاب در انتخابات شرکت می‌کنند تا به وسیله بدست آوردن کرسی‌های پارلمان اثرگذاری خودشان را در اداره کشور نشان دهند، هنگامی که چنین امری با رویکرد کنونی شورای نگهبان اتفاق نمی‌افتد، جبهه اصلاحات طبیعتاً نمی‌تواند در انتخابات امید داشته باشد و از همین رو مشاهده کردید شورای عالی اصلاح‌طلبان اعلام کرد که کاندیدایی نداریم.
3	تاجرنیا ادامه داد: از سوی دیگر شورای عالی اصلاح‌طلبان یک تجربه از انتخابات گذشته دارد به نام «لیست امید»، در دوره گذشته با این‌که رد صلاحیت‌ها به این گستردگی نبود لیست ارائه شد اما فراکسیون امید آن‌طور که باید و شاید خواست اصلاح‌طلبان را نتوانست برآورده کند.
4	این فعال سیاسی اصلاح‌طلب با اشاره به این‌که احزاب معذوریت‌هایی دارند که شرکت در انتخابات بخشی از آن است، عنوان کرد: بخشی از ورود افراد به انتخابات از روی ناچاری است؛ اگر به لیست‌های منتشر شده از سوی اصلاح‌طلبان نگاهی کنید مشاهده خواهید کرد که چهره‌های غالب و بیش‌ از چهار پنجم لیست اصلاً آدم‌های شناخته شده‌ای نیستند.
5	این نماینده پیشین مجلس شورای اسلامی ادامه داد: هنگامی که شاهد هستیم در دوره‌ای از انتخابات تعداد بیشتری رد صلاحیت می‌شوند و مانند انتخابات گذشته افرادی را نداریم که در عیار مجلس باشند و معرفی کنیم، بنابراین بهترین کار این است که لیست ندهیم.
6	حال سوال می‌شود چرا این چند حزبی که لیست دادند با هم لیست ارائه نکردند؟ باید گفت اگر این احزاب یک لیست واحد شوند شورای نگهبان و مجموعه نزدیک به آنان می‌گویند اصلاح‌طلبان لیست داده‌اند!وی بیان کرد: درحال حاضر می‌گویند لیست کارگزاران و یا احزاب اصلاح‌طلب اما اگر این لیست‌ها با یکدیگر یکی شود نام لیست شورای عالی سیاست‌گذاری اصلاح‌طلبان را به خود می‌گیرد و به نام این شورا تمام می‌شود.
7	بنابراین باید اجازه دهیم همین احزابی که لیست دادند خودشان افراد را حمایت و در مقابل آنان پاسخگو باشند.
8	تاجرنیا با بیان این‌که مخالف بودم که یک لیست واحد بدهیم، گفت: پیش‌بینی من این است که چه در اصلاح‌طلبان و چه در اصولگرایان نزد افکار عمومی یک لیست‌هایی طرح خواهد شد و از این جهت که مردم رأی‌شان پراکنده شود نباید نگران بود البته بهتر بود در تهران با همین رد صلاحیت‌ها احزاب لیستی را ارائه نمی‌کردند.
9	وی درباره این‌که گفته‌ می‌شود نظرسنجی‌ها بیانگر این است که درصد مشارکت نسبت به انتخابات قبل پایین‌تر خواهد بود، گفت: معتقدم مشارکتی که امروز برای انتخابات نشان داده می‌شود؛ مشارکت ۲۰ درصدی است البته گفته می‌شود تا زمان انتخابات حضور مردم در انتخابات و مشارکت‌شان بالاتر می‌رود اما به عقیده من حدود ۴۰ درصد خواهد بود.
10	این نماینده پیشین مجلس شورای اسلامی تاکید کرد: در یک مشارکت اندک طبیعتا سبد رأی تمامی جریان‌ها کم خواهد شد.
11	اگر امروز قبل از اتفاقات آبان ماه بودیم، می‌گفتم سبد رأی اصلاحطلبان به شدت کاهش پیدا خواهد کرد زیرا بیشتر طبقه متوسط و قشر خاکستری هستند که انقلت‌هایی را نسبت به اصل شرکت در انتخابات خواهند آورد اما در این انتخابات اقشار آسیب‌پذیر به نوعی با حضور در انتخابات قهر کردند زیرا تصور می‌کنند خواست‌ها و مطالبات‌شان تحقق پیدا نکرده است بنابراین با وجود مشارکت اندک هم به هیچ وجه نمی‌توان اصولگرایان را پیروز انتخابات تهران دانستوی خاطرنشان کرد: البته بیش از دو سوم کرسی‌های مجلس برای جریان اصولگرایی کنار گذاشته شده است تهران یک نوع رویکرد و اقبال مردم به جریان‌های سیاسی است که من احساس می‌کنم اگرچه قضاوت بسیار زود است اما این‌گونه نیست که شاهد کاهش چشم‌گیر آرای اصلاح‌طلبان باشیم.
