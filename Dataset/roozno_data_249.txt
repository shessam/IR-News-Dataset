roozno_data###اگر یک لیست از سوی جبهه اصلاحات داده می‌شد، زبیاتر بود/ مردم تهران اصلاح‌طلب هستند###http://roozno.com//fa/news/414186/اگر-یک-لیست-از-سوی-جبهه-اصلاحات-داده-می‌شد-زبیاتر-بود-مردم-تهران-اصلاح‌طلب-هستند###[]###2020-02-18 12:00:00###۴۱۴۱۸۶###['عارف', 'مردم تهران']
1
1	رئیس فراکسیون مجلس در نشست خبری خود و اعضای لیست ائتلاف برای ایران به تشریح اقدامات فراکسیون امید در طول مجلس دهم و شورای عالی سیاست‌گذاری پرداخت.
2	به گزارش روز نو ، محمدرضا عارف در نشست خبری که به همراه نامزدهای انتخابات یازدهمین دوره مجلس شورای اسلامی ذیل نام «ائتلاف برای ایران» حضور داشت، گفت: به عنوان یک خدمتگذار کوچک مردم در مجلس امیدوارم مردم علیرغم مشکلات و مسائل در انتخابات شرکت کنند.
3	وی با بیان اینکه بعد از انتخابات باید به مشکلات بپردازیم‌، اظهار کرد: راهبردی که اصلاحات در دهه ۹۰ داشت علاوه بر وحدت درون جریان اصلاحات راهبرد گفتمانی نیز بود؛ مردم تهران بیش از آنچه که ما لیاقت داشتیم، از ما حمایت کردند انشاالله این نگاه را جمعه هم خواهیم دید.
4	رئیس شورای عالی اصلاح‌طلبان ادامه داد: از خواهران و برادران اصلاح‌طلب می‌خواهیم راهبرد اصلاح‌طلبانه داشته باشند‌، ما قصد داشتیم که لیستی را برای انتخابات بدهیم اما روند تایید صلاحیت‌ها مسائل دیگری را رقم زد.
5	وی تاکید کرد: راهبرد ما در دهه ۹۰ اجماع‌سازی است که در همین راستا بنا شد در تهران لیست ندهیم، اما احزاب به دلیل حق و حقوق شخصی لیست بدهند چه بسا اگر یک لیست از سوی جبهه اصلاحات داده می‌شد زبیاتر بود.
6	حرف آخر را مردم می‌زنند ما به نظر آنان احترام می‌گذاریم، حضور جدی برای ما یک پیروزی است.
7	عارف گفت: نمایندگان فعلی مردم تهران در مجلس شورای اسلامی در لیست هستند و مابقی چهره‌های نخبه هستند که به این اشخاص افتخار می‌کنم.
8	وی با اشاره به عملکرد فراکسیون امید گفت: فراکسیون امید با ۱۰۲ عضو رسمی با راهبرد انجسام بخشی آغاز به کار کرد، اما اعضای از فراکسیون با بهانه‌هایی جدا شدند.
9	با این حال فراکسیون امید منسجم‌ترن فراکسیون مجلس دهم بود.
10	رئیس فراکسیون امید مجلس اضافه کرد: رویکرد دیگر ما همکاری و تفاهم با نمایندگان دیگر بر اساس منافع ملی بود؛ درباره حاکمیت نیز رویکردمان همراهی و همکاری با دولت با نقد مشوقانه بود که برخی از آنان محرمانه و پنهانی بود.
11	رئیس فراکسیون امید ضمن اشاره به رابطه خوب فراکسیون امید با قوه قضاییه اظهار کرد: در تهران ۴ دفتر تشکیل دادیم تا با موکلین در ارتباط باشیم.
12	وی گفت: برنامه ما همان برنامه ۱۲۶ بندی بود که میثاقش را با مردم بسته‌ایم‌، و همچنین برای مسائل خاص هم کمیته ویژه تشکیل دادیم.
13	عارف در تشریح کمیته‌های فراکسیون امید بیان کرد: بحث مهم برای ما رفع حصر بود که کمیته رفع حصر تشکیل شد و با سران قوا وارد گفت‌وگو شدیم؛ کمیته بعدی کمیته دانشگاه بود مطالبات دانشجویان را این کمیته پیگیری می‌کرد و امروز ما دانشجو ستاره‌دار نداریم‌؛ کمیته گفت‌وگوی ملی تشکیل شد که در مجلس به صورت گستره کار کردیم؛ کمیته کارگران و معلمان هم تشکیل دادیم و مسائل این قشر از را نیز جامعه پیگیری کردیم.
14	رئیس فراکسیون امید خاطرنشان کرد: در سال‌های سوم و چهارم ما ائتلافی را برای فراکسیون انجام ندادیم تا هویت فردی‌مان حفظ شود.
15	وی ادامه داد: درخصوص لوایح ۴ گانه با نهادهای امنیتی و تصمیم‌گیر جلسه داشتیم و بیان هم کردیم که نپیوستن به این لوایح برای ما مشکلاتی به وجود خواهد آورد.
16	نماینده مردم تهران در مجلس شورای اسلامی افزود: درخصوص تحقیق و تفحص از شهرداری درخواست دادیم تا مشخص شود این همه بدهی برای چیست که متاسفانه چند رای کم آورد.
17	وی افزود: تشکیل ۴ دفتر در تهران برای موکلین بسیار رضایت بخش بود و هر ۳۰ نماینده تهران به صورت گردشی هر ۶ ماه در دفاتر حاضر می‌شدند و مردم هم از این اقدام راضی بودند.
18	عارف ادامه داد: نمایندگان تهران خدمات خوبی ارائه دادند با پیگیری آنان ۹ هزار تخت به تخت‌های بیمارستان‌های تهران افزوده شد.
19	بحث حمل برای ما مهم بود که مترو اسلامشهر را پیگیری کردیم.
20	وی ادامه داد: مسکن مهر برای ما یک چالش بود که آن را جدی پیگیری کردیم.
21	عارف درباره این که نظر سنجی‌ها نشان می‌دهد عملکرد فراکسیون امید و مجلس دهم چه تاثیری در ریزش آرا داشته است، گفت: تحلیل و نظر سنجی‌ها در انتخابات گذشته بود، اما مردم تهران اصلاح‌طلب هستند.
22	وی تاکید کرد: مجلس دهم و فراکسیون امید بسیار خوب بوده است، اما باید بگویم نظرسنجی برای هر دو جریان نگران‌کننده است مردم در روز جمعه بار دیگر نشان خواهند داد که کشور برای‌شان مهم است.
23	رئیس فراکسیون امید درباره این‌که در مجلس دهم شاهد بودیم افرادی با نام اصلاح‌طلبان وارد مجلس شدند اما بعدها به جریانات دیگر پیوستند در مجلس یازدهم این رویه چه خواهد بود، گفت: در مجلس دهم ما یک میثاق نامه رقیقی داشتیم اما در دوره یازدهم میثاق نامه محکمی خواهیم داشت.
24	عارف درباره اینکه حسین مرعشی گفته است رئیس دولت اصلاحات به کارگزاران لیست انتخاباتی داده است، گفت: آقای خاتمی توصیه شرکت در انتخابات داشتند آقای مرعشی هم خودشان این گفته را تکذیب می‌‌کنند‌.
25	وی درباره لیست ارائه شده از سوی علی مطهری، بیان کرد: ایشان به عنوان یک فرد لیست داده‌اند و هیچ وقت هم نگفته‌اند اصلاح‌طلب هستند، ایشان دوره قبل هم لیست دادند.
26	عارف در ادامه گفت: درخصوص حوادث اخیر کشور باید اطلاع‌رسانی شود با آیت‌الله رئیسی گفت‌وگو شد که هرچه زودتر اطلاع‌رسانی شود‌.
27	درباره هواپیمای اوکراینی عذرخواهی شد و مسئولان به خانه جانباختگان رفتند.
28	رئیس فراکسیون امید گفت: در مورد دولت اصلاحات مطالبی گفتند اما شاخصه‌ها امروز نشان می‌دهد چیست‌.
