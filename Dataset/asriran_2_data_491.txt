asriran_2_data###خراسان شمالی؛ مرگ یک معدنچی بر اثر ریزش کوه###https://www.asriran.com/fa/news/704514/خراسان-شمالی-مرگ-یک-معدنچی-بر-اثر-ریزش-کوه###['حوادث']###2019-12-20 12:44:00###۷۰۴۵۱۴###['معدنچی', 'ریزش کوه', 'حوادث کار']
3
1	منابع کارگری در استان خراسان شمالی، از مرگ یک معدنچی دیگر در معدن سرب و روی آلبلاغ اسفراین بر اثر ریزش کوه خبر دادند.
2	یک منبع کارگری با اعلام خبر درگذشت یک کارگر معدن سرب و روی آلبلاغ اسفراین به خبرنگار ایلنا گفت: شامگاه روز چهارشنبه (۲۷ آذرماه) یکی از کارگران شاغل در معدن سرب و روی آلبلاغ اسفراین در منطقه محدوده پارک ملی ساریگل در استان خراسان شمالی حین کار بر اثر ریزش کوه زیر آوار ماند و به دلیل شدت جراحات وارده جان باخت.
3	از قرار معلوم این کارگر بعد از وقوع حادثه از سوی امدادگران به پایین کوه منتقل می‌شود که به دلیل شدت جراحات جان خود را از دست می‌دهد.
4	این هفتمین حادثه است که از ابتدای امسال در معدن سرب و روی آلبلاغ اسفراین که به صورت غیر مجاز فعال است، روی می‌دهد که تنها در ماه جاری سه بار دچار ریزش شده است.
5	پیش از این در ۶ حادثه ریزش معدن در این منطقه ۵ تن جان باخته و شماری از برداشت‌کنندگان غیرمجاز ذخایر معدنی سرب و روی نیز مصدوم شده بودند.
