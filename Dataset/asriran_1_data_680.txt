asriran_1_data###هشدار های کرونایی یک رئیس دانشگاه: روند این ویروس تصاعدی است/ مردم به خودشان رحم کنند و خواهش می کنم در منزل بمانند###https://www.asriran.com/fa/news/718305/هشدار-های-کرونایی-یک-رئیس-دانشگاه-روند-این-ویروس-تصاعدی-است-مردم-به-خودشان-رحم-کنند-و-خواهش-می-کنم-در-منزل-بمانند###['اجتماعی ']###2020-03-11 17:22:00###۷۱۸۳۰۵###['کرونا']
20@@@21
1	رئیس دانشگاه علوم پزشکی فسا (فارس) در خصوص بیماری کووید 19 ( کرونا ویروس جدید ) هشدار داد: مردم شریف اگر طالب سلامتی هستید، اگر می خواهید مصیبتی به شما وارد نشود، ویروس کرونا را جدی بگیرید.
2	به گزارش ؛ علی اصغر خالقی اظهار کرد: با چه زبانی باید گفته شود.
3	آنچه که تاکید می کنیم آن هست که به هیچ عنوان از منزل خارج نشوید اما با این حال می بینیم عده زیادی از مردم به هیچ عنوان رعایت نمی کنند.
4	خیلی ها در مکان های متخلف تجمع می کنند که قطعا از عواقب این ویروس مطلع نیستند.
5	وی گفت: یکی از مسئولان دانشگاه شیراز به بنده اطلاع دادند که تنها در یک مهمانی یازده نفره آزمایش همه مثبت اعلام شده است.
6	ما به هر طریقی اعلام کردیم، مردم عزیز روند این ویروس تصاعدی است.
7	اگر شما توجه نکنید دیگر سیستم سلامت پاسخگو نخواهد بود.
8	خالقی بیان کرد: اهتمام جدی داشته باشید.
9	مادران و پدران اگر می خواهید به سلامت از این ویروس عبور کنید، جلوی فرزندان خود را بگیرید تا بدون دلیل در خیابان پرسه نزنند.
10	رئیس دانشگاه علوم پزشکی فسا اظهار کرد: ما نمی خواهیم به شما دروغ بگویم.
11	ظرفیت کشور گاها پاسخگوی شرایط کنونی نیست.
12	اگر شما در منزل بمانید و رعایت کنید قطع به یقین نیاز به ماسک و مواد ضدعفونی ندارید.
13	با شستن دست ها و رعایت بهداشت فردی و اجتماعی مشکل حل خواهد شد.
14	راهی جزء قرنطینه خانگی برای شکست این بیماری نیست.
15	وی با بیان اینکه پرسه زدن در خیابان ها باعث تکثیر این بیماری خواهد شد، گفت: از شما خواهش، تمنا و التماس کردم، نگذارید مثل یک سری از شهرها آمار بستری ها به بالای هزار نفر برسد.
16	تا شما نخواهید هرگز از این مرحله عبور نخواهیم کرد.
17	آیا دوست دارید که سالن های ورزشی به محل بیماران تبدیل شود؟ ما هر آنچه که می گویم شما اهمیت نمی دهید.
18	به خودتان رحم کنید.
19	خالقی عنوان کرد: مردم هر روز که رعایت نکنند وضعیت بدتر خواهد شد.
20	تجربه تلخی در برخی از شهرها اتفاق افتاده که نمی خواهیم در شهرهای دیگر تکرار شود.
21	مردم در خیلی از جاها زمین گیر و شدیدا داغدار شده اند.
22	از شما مردم خواهش می کنم در منزل بمانید.
23	گره ای که با دست باز می شود با دندان باز نکنید.
24	مجددا از شما خواهش می کنم و همراهی کنید.
