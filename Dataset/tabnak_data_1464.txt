tabnak_data###از «اجرای قانون انحصار معاملات قند و شکر» تا «برگشت خوردن 10 درصد از چک های بانکی»###https://www.tabnak.ir/fa/news/980593/از-اجرای-قانون-انحصار-معاملات-قند-و-شکر-تا-برگشت-خوردن-10-درصد-از-چک-های-بانکی###['اقتصادی', 'داخلی']###2020-05-26 08:21:00###۹۸۰۵۹۳###['اقتصاد در گذر زمان', 'تاریخ اقتصاد', 'اقتصاد ایران', 'چک برگشتی', 'فساد', 'نقدینگی']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی ششمین روز خرداد ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	، قانون انحصار معاملات قند و شكر در دست دولت که با هدف تثبيت بها و زمينه آن در بازار به تصويب مجلس رسيده بود از این روز به اجرا گذارده شد.
4	، بلدیه تهران در این روز در اطلاعیه‌ ای که به طور مختصر در اختیار جراید گذاشت یادآور شد: بلدیه تهران برای آسفالت ‌ریزی خیابان‌ های تهران مطالعاتی نموده که ماشین مخصوص این کار خریداری شود و کلیه مسائل را خود بلدیه انجام دهد و به این منظور به خرید ماشین‌ های آسفالت ‌ریزی که گویا از 60 هزار تومان قیمت آن متجاوز نیست مبادرت کرده است و فعلا 25 هزار تومان آن را پرداخته ‌اند و در نظر است در اولین اقدام خیابان‌ ناصریه (ناصرخسرو امروزی)، خیابان علاءالدوله (فردوسی امروزی) و خیابان ‌های اطراف ارک را امسال آسفالت ‌ریزی کنند.
5	، دولت وقت امتیاز چاپ اسكناس ‌های ایران را كه تا آن زمان منحصرا در دست انگلیسی ‌ها بود لغو و بابت این اقدام خود، 200 هزار لیره به انگلیسی ‌ها غرامت پرداخت كرد و اجازه داد كه انگلیسی ‌ها بانك خود را در تهران و شعب آن را در استان‌ ها داشته باشند.
6	از خرداد 1309 (27 مه 1930) دولت ایران، خود (نخست از طریق بانك ملی و بعدا پس از تاسیس بانك مركزی، توسط آن) كار چاپ اسكناس را به دست گرفته است.
7	، شرکت خوار و بار در ایران تاسیس شد.
8	، جراید این روز نوشتند که در ساعت 6 بامداد احمد نفیسی شهردار جدید تهران به میدان ‌های خواربار و تره ‌بار رفت و طوری که شناخته نشود از نزدیک قیمت ‌ها را بررسی کرد.
9	شهردار تهران ابتدا از میدان انبار گندم دیدن کرد و در آنجا با چند تن از خریداران و فروشندگان صحبت نمود و شخصا قیمت‌ ها را می ‌پرسید و هر یک از فروشندگان مطلبی می ‌گفتند و پس از آنکه میدان‌ داران فهمیدند شهردار آمده در ظرف چند دقیقه به روی کلیه اجناس خود اتیکت نصب کردند و نرخ ‌های قلابی به روی کالاهای خود زدند و شهردار که از نزدیک این وضع را تماشا می‌ کرد ناراحت شد و دستور برکناری ماموران و روسای میدان‌ های خواربار و تره ‌بار شهرداری را همان جا صادر کرد.
10	در این بازدید نفیسی در بیش از صد نقطه توقف کرد و قیمت کالاها را پرسید و به ماموران اداره خواربار دستور داد تا سیستم تعیین نرخ و نصب اتیکت را به سرعت و دقت اجرا کنند و همچنین به دادگاه‌ های سیار شهرداری ماموریت داد تا از بامداد فردا محل کار خود را به میدان‌ ها منتقل ساخته و با همکاری حاج افضلی جلوی تخلفات را بگیرند.
11	، آپارتمان‌ های ساعی و بهجت آباد که توسط وزارت آبادانی و مسکن ساخته شده بود افتتاح شدند.
12	، ایجاد یک آسمانخراش 32 طبقه آن هم در بخشی از حوزه مرکزی شهر تهران از اوایل دهه 50 در محافل اقتصادی بحث ‌برانگیز بوده است و هر کس به فراخور اطلاعاتی که در این باره داشت، حرف می ‌زد و می ‌نوشت تا آنکه بالاخره مهندس «ایرج فرخو» مدیر اجرایی این آسمانخراش در گفت ‌وگویی (که شبیه رپرتاژ آگهی است) در جراید کشور روز ششم خرداد 55 گفت: طرح این آسمانخراش توسط یکی از معروف ‌ترین معماران فرانسه و برنده جایزه معماری رم کشیده شده است و 32 طبقه دارد و معادل 53 هزار و 192 مترمربع بنا خواهد داشت و تمام محاسبات آن توسط مهندسان مشاور «ستک باتیمان» فرانسه انجام شده و امر نظارت بر اجرای آن نیز با شرکت «هستک ایران» است.
13	این برج دارای پارکینگ به حد کفایت است و بخش ‌های مختلف خدماتی مثل فروشگاه، نمایشگاه، سکرتری، تلکس و تلگراف، بانک،‌ اداره ثبت، باجه پست، چاپ نقشه، آژانس‌ های تبلیغاتی، کلوپ ورزشی و سونا، رستوران و سلف ‌سرویس در آن پیش ‌بینی شده است.
14	این بنا هم ‌اکنون «برج سپهر» نام دارد و در خیابان سمیه واقع شده و متعلق به بانک صادرات ایران است.
15	، نخستين دوره مجلس شورای اسلامی در تهران و در ساختمان سنای سابق آغاز بكار كرد.
16	تا آن زمان وظيفه قانونگذاري عملا برعهده شوراي انقلاب بود.
17	، عادل آذر رییس مرکز آمار ایران گفت: امروزه به دلیل مشکل بیکاری، ‌تورم و نیز عدم کنترل نقدینگی با وجود منابع عظیمی که در کشور وجود دارد، بیش از ۱۰ میلیون نفر از جمعیت ما زیر خط فقر مطلق و بیش از ۳۰ میلیون نفر آنها زیر خط فقر نسبی به سر می‌برند.
18	، بانک «میتسوبیشی یو.
19	اف.
20	جی» ژاپن، دو میلیارد وششصد میلیون دلار از اموال بلوکه شده ایران را آزاد کرد.
21	همچنین در این روز، مایکل مان، سخنگوی رییس سیاست خارجی اتحادیه اروپا اعلام کرد با وجود پیشرفت در مذاکرات ایران و ۱+۵ در بغداد تحریم‌ها علیه ایران لغو نمی‌شود.
22	، سه ماه پس از تایید حکم اعدام ۴ متهم اصلی پرونده فساد بزرگ بانکی در دیوان عالی کشور، سخنگوی قوه‌قضائیه گفت: کشف اسناد جدید در این پرونده، اجرای حکم این محکومان را به تعویق انداخته است.
23	به گفته غلامحسین محسنی اژه‌ای، اسناد جدیدی از تخلفات گمرکی در پرونده سه هزار میلیاردی به دست دستگاه قضا رسیده است که با توجه به این اسناد احتمالا مه آفرید امیرخسروی متهم ردیف اول این پرونده و برخی از متهمان دیگر به زودی دوباره محاکمه خواهند شد.
24	، سردار ابراهیم کریمی، جانشین رئیس سازمان وظیفه عمومی ناجا با تشریح شرایط قسط‌بندی پرداخت مبلغ جریمه ریالی سربازی از فراهم شدن امکان دریافت وام بانکی برای پرداخت مبلغ جریمه خبر داد.
25	، صادرات فولاد و انواع فلزات با دستور وزیر صنعت، معدن و تجارت مشروط شد.
26	محمد شریعتمداری وزیر صنعت، معدن و تجارت در نامه‌ای به رئیس‌کل گمرک کشور، شرط صادرات این کالاها را ارائه گواهی مبدا تولید اعلام کرد.
27	، آمارها نشان می داد که در فروردین ماه حدود ۹.
28	۸ درصد از کل تعداد چک های مبادله ای و ۱۰.
29	۸ درصد از مجموع مبلغ این چک ها برگشت داده شده است.
30	منابع: آرشیو روزنامه دنیای اقتصاد و موسسه مطالعات و پژوهش های سیاسی
