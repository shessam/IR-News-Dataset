tabnak_data###سرفصل "جنایات و توطئه‌های آمریکا" در کتب درسی###https://www.tabnak.ir/fa/news/954058/سرفصل-جنایات-و-توطئه‌های-آمریکا-در-کتب-درسی###['صفحه نخست', 'اجتماعی']###2020-01-24 10:15:00###۹۵۴۰۵۸###['وزارت علوم', 'کتب درسی', 'جنایات آمریکا', 'مدارس', 'آموزش و پرورش', 'ابلاغ', 'رئیس جمهور']
2
1	مدیرکل دفتر برنامه‌ریزی آموزش عالی وزارت علوم، ‌تحقیقات و فناوری گفت: سرفصل برنامه درسی جنایات و توطئه‌های آمریکا، در مقطع کارشناسی دانشگاه‌ها گنجانده می‌شود.
2	رییس جمهوری قانون الزام دولت در تعیین سرفصل "جنایات و توطئه‌های آمریکا" در کتب درسی مدارس و دانشگاه‌ها را روز چهارشنبه (دوم بهمن ماه) برای اجرا به وزارتخانه‌های آموزش و پرورش، علوم، تحقیقات و فناوری و بهداشت، درمان و آموزش پزشکی ابلاغ کرد.
3	محمدرضا آهنچیان روز جمعه در گفت و گو با خبرنگار دانشگاه و آموزش ایرنا درباره زمان گنجانده شدن سرفصل برنامه درسی جنایات و توطئه‌های آمریکا در برنامه‌های درسی، اظهار داشت: به احتمال زیاد این سرفصل از مهرماه ۹۹ وارد مقطع کارشناسی دانشگاه‌ها می‌شود.
4	وی تاکید کرد: این سرفصل از روز چهارشنبه دوم بهمن ماه در دستور کار وزارت علوم، تحقیقات و فناوری قرار گرفت.
5	مدیرکل برنامه‌ریزی آموزش عالی وزارت علوم افزود: این سرفصل در شورای گسترش آموزش عالی وزارتخانه مورد بررسی قرار می‌گیرد.
6	آهنچیان یادآور شد: بازه زمانی یک تا سه ماهه برای بررسی این سرفصل و تصویب آن، در نظر گرفته شده است.
