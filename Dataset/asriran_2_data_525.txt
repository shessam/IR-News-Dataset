asriran_2_data###مدیرعامل بانک ایران زمین: مرکز نوآوری ایران زمین پایگاهی برای مشارکت و جمع آوری ایده های خلاقانه است###https://www.asriran.com/fa/news/706102/مدیرعامل-بانک-ایران-زمین-مرکز-نوآوری-ایران-زمین-پایگاهی-برای-مشارکت-و-جمع-آوری-ایده-های-خلاقانه-است###['اجتماعی ']###2019-12-30 09:04:00###۷۰۶۱۰۲###['بانک ایران زمین']
4
1	مدیرعامل و جمعی از مدیران ارشد بانک ایران زمین در راستای اجرای برنامه ها و اهداف راهبردی این بانک در حوزه فناوری های نوین و همکاری با استارتاپ ها، از مرکز نوآوری ایران زمین بازدید کردند.
2	به گزارش عصرایران به نقل از روابط عمومی بانک ایران زمین در این بازدید عبدالمجید پورسعید مرکز نوآوری ایران زمین را پایگاهی برای مشارکت و جمع آوری ایده های خلاقانه دانست و گفت: مرکز نوآوری ایران زمین جوان است و اساساً نوع فعالیت آن هم جوان و نو پا است.
3	وی افزود: با توجه به رویکرد مرکز به عنوان مولد شتاب دهنده در مجموعه بزرگ گروه ایران زمین، می توان نیازهای جدی برای گروه خلق شود که در نهایت موجب پیشرفت کل مجموعه خواهد شد.
4	مدیر عامل بانک ایران زمین خاطرنشان کرد: ایجاد ارتباط متقابل همه واحدهای مجموعه با یکدیگر و مطرح شدن مسائل مختلف، می تواند راه حل های موثری برای دیگر بخش ها باشد و شانس موفقیت را بالاتر خواهد برد.
5	در واقع محصول با همکاری خودشان و با پشتوانه بانک و گروه شرکت های زیر مجموعه، تولید و ارائه می شود.
6	پورسعید استارت آپ ها و فناوری های نوآورانه را موجب رشد مجموعه خواند و گفت: یکی از تعاریفی که می توان برای استارت آپ ها بیان کرد، کسب و کار نوپا مبتنی بر تکنولوژی نوین است.
7	در شرایط کنونی رقابت بین این نوع کسب و کارها پیشرفت چشمگیری داشته است و راه موفقیت در این روند ایجاد ایده های خلاقانه و به اشتراک گذاری آن است.
8	مرکز نوآوری ایران زمین می تواند محلی مناسب و کاربردی برای جذب و حمایت این ایده ها و پردازش بر روی آن در جهت پیشرفت گروه ایران زمین و نهایتاً تقویت بخش علمی و نخبه کشور باشد.
9	مراسم بازدید از مرکز نوآوری بانک ایران زمین با حضور عبدالمجید پورسعید مدیرعامل، سید حسن سلطانی فیروز رئیس هیأت مدیره، سعید قربانی عضو هیأت مدیره، سید فرید جهانبخش مدیر امور تحقیق و توسعه بازار و سید محمد حسین استاد مدیر روابط عمومی بانک ایران زمین برگزار شد.
