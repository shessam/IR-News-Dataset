asriran_1_data###گسترش ویروس کُشنده چینی/ آمریکا با پرواز اختصاصی شهروندانش را از "شهر قرنطینه" خارج می‌کند###https://www.asriran.com/fa/news/710645/گسترش-ویروس-کُشنده-چینی-آمریکا-با-پرواز-اختصاصی-شهروندانش-را-از-شهر-قرنطینه-خارج-می‌کند###['بین الملل']###2020-01-25 21:24:00###۷۱۰۶۴۵###['ویروس کرونا', 'ویروس مرموز چینی']
3
1	در پی گسترش ویروس کشنده در چین، دولت ایالات متحده آمریکا قصد دارد با یک ، دهها دیپلمات و خانواده‌های آنها و نیز شهروندان آمریکایی را از شهر چین خارج کند.
2	به گزارش به نقل از روزنامه آمریکایی پس از قرنطینه شهر "ووهان" چین در پی گسترش ویروس کُشنده " کرونا" ایالات متحده آمریکا با تعطیلی کنسولگری خود در این شهر، قصد دارد با یک پرواز چارتر دیپلمات‌ها و شهروندان خود را از این شهر خارج کند.
3	مقامات وزارت خارجه آمریکا اعلام کردند برای این پرواز اختصاصی مشغول رایزنی با طرف چینی هستند.
4	شهر "ووهان" از بیم گسترش ویروس کرونا قرنطینه است و 4 روز است که همه راه‌های ورودی و خروجی به این شهر بسته است.
5	نزدیک به هزار شهروند ایالات متحده آمریکا در ووهان زندگی می‌کنند.
6	مقامات آمریکایی گفته‌اند پرواز چارتری که قرار است دیپلمات‌های آمریکایی و خانواده‌های آنها و شهروندان این کشور را به ایالات متحده آمریکا منتقل کند، گنجایش 230 مسافر خواهد داشت.
7	در این پرواز یک اکیپ کامل پزشکی وجود دارد که در صورت بروز علایم ابتلا به ویروس در بین مسافران، مراقبت‌های لازم پزشکی انجام پذیرد.
8	"شی جن پنگ" رییس جمهوری چین امروز (شنبه) از گسترش ویروس کرونا در کشورش ابراز نگرانی کرده است.
9	ویروس کرونا در شرایطی حالت همه‌گیری یافته که چینی‌ها در تعطیلات سال نو چینی هستند و در این ایام سفرهای داخلی و خارجی زیادی می‌روند.
10	تاکنون در اثر ابتلا به ویروس کرونا بیش از 41 شهروند چینی کشته شده‌اند.
11	انتظار می‌رود تعداد تلفات این ویروس در چین و در دیگر کشورهای جهان به سرعت افزایش یابد.
