tabnak_data###قیمت سکه امروز شنبه ۱۰ خردادماه ۹۹/ پیش‌بینی تحلیلگران در نظرسنجی کیتکونیوز###https://www.tabnak.ir/fa/news/981543/قیمت-سکه-امروز-شنبه-۱۰-خردادماه-۹۹-پیش‌بینی-تحلیلگران-در-نظرسنجی-کیتکونیوز###['اقتصادی', 'داخلی']###2020-05-30 20:12:00###۹۸۱۵۴۳###['قیمت سکه', 'سکه و طلا', 'سکه تمام بهار آزادی']
1@@@2
1	بازار طلا و سکه تهران در اولین روز هفته شاهد رشذ نسبی قیمت سکه تمام بهار آزادی طرح جدید بود.
2	این روند به دلیل افزایش بهای ارز به ویژه دلار در بازار امروز بوده است.
3	به گزارش تابناک اقتصادی؛ در معاملات امروز (شنبه دهم خردادماه ۹۹) بازار طلا و سکه تهران، شاهد رشد نسبی قیمت‌ها بودیم.
4	به گونه‌ای هر قطعه سکه تمام طرح قدیم به رقم ۷ میلیون و ۱۵۰ هزار تومان رسید.
5	هر قطعه سکه تمام بهار آزادی طرح جدید (سکه امامی) با افزایش نرخ به رقم ۷ میلیون و ۳۴۰ هزار تومان رسید.
6	هر نیم سکه بهار آزادی نیز امروز ۳ میلیون و ۷۲۰ هزار تومان قیمت گذاری شد و هر ربع سکه بهار آزادی ۲ میلیون و ۲۰ هزار تومان ارزشگذاری شد.
7	هر سکه یک گرمی نیز به رقم یک میلیون و ۱۰۰ هزار تومان رسید.
8	هرمثقال طلای ۱۷ عیارکه به عنوان مبنا برای محاسبات نرخ گذاری است، ۳ میلیون و ۱۵۰ هزار تومان قیمت گذاری شد.
9	همچنین هرگرمطلای ۱۸ عیار در پایان فعالیت بازار امروز، به رقم ۷۲۷ هزار تومان معامله شد.
10	در نظرسنجی هفتگی کیتکونیوز، اکثریت هر دو گروه کارشناسان وال استریت و سرمایه‌گذاران تداوم روند افزایشی قیمت طلا در هفته جاری را پیش بینی کردند.
11	معامله‌گران و تحلیلگرانی که در نظرسنجی کیتکونیوز شرکت کردند به افزایش تنشهای تجاری میان آمریکا و چین، ضعیف شدن ارزش دلار و عوامل فنی به عنوان دلایل خود برای پیش بینی افزایش قیمت طلا اشاره کردند.
12	در نظرسنجی کیتکونیوز از کارشناسان وال استریت برای هفته جاری، ۱۵ نفر شرکت کردند که از میان آنها ۱۳ نفر معادل ۸۷ درصد به افزایش قیمت طلا و یک نفر معادل هفت درصد به کاهش قیمت طلا رای داد و یک نفر معادل هفت درصد نظر خنثی داشت.
13	در این بین، ۱۰۹۰ نفر در نظرسنجی آنلاین کیتکونیوز شرکت کردند که از میان آنها، ۶۲۳ نفر معادل ۵۷ درصد افزایش قیمت طلا و ۲۵۱ نفر معادل ۲۳ درصد کاهش قیمت طلا در هفته جاری را پیش بینی کردند و ۲۱۶ نفر معادل ۲۰ درصد نظری نداشتند.
14	در نظرسنجی کیتکونیوز برای هفته گذشته اکثر کارشناسان وال استریت و سرمایه گذاران افزایش قیمت طلا را پیش بینی کرده بودند.
15	بهای معاملات آتی هر اونس طلا در بازار نیویورک روز جمعه تحت تاثیر افزایش تنشها میان آمریکا و چین با ۲۳ دلار و ۴۰ سنت معادل ۱.
16	۴ درصد افزایش، در ۱۷۵۱ دلار و ۷۰ سنت بسته شد و برای کل هفته حدود یک درصد افزایش نشان داد و رشد ماهانه ۳.
17	۴ درصد را ثبت کرد.
18	کوین گریدی، رییس شرکت "فونیکس فیوچرز" به کیتکونیوز گفت: من همچنان خوش بین هستم.
19	در هفته گذشته به دلیل منقضی شدن قرارداد ژوئن و آغاز معاملات قراردادهای اوت شاهد اندکی فروش بودیم.
20	این امر باعث شد صندوقهای بزرگ سرمایه گذاری درباره نگهداری معاملات خرید بازنگری کنند.
21	اما فضای تورمی جهانی همچنان از قیمت طلا پشتیبانی خواهد کرد.
22	فیلیپ فلاین، تحلیلگر ارشد بازار در گروه "پرایس فیوچرز" در این باره گفت: بازگشت سرمایه به بازار سهام بخشی از درخشش طلا را گرفت با این حال افزایش تنشها میان آمریکا و چین و ادامه اجرای تدابیر محرک اقتصادی در سراسر جهان از روند صعودی طلا پشتیبانی خواهد کرد.
23	جیم ویکاف، تحلیلگر تکنیکال ارشد کیتکو پیش بینی کرد قیمت طلا با توجه به وضعیت نمودارهای فنی و افزایش ریسک گریزی به دلیل نگرانیهای چین بالاتر خواهد رفت.
24	چارلی ندوس، استراتژیست ارشد بازار در شرکت "لاسال فیوچرز" اظهار کرد: نه تنها عوامل تکنیکال بلکه تنشهای ژئوپلیتیکی و دلار ضعیف‌تر عواملی هستند که می‌توانند کمک کند طلا تا مرز ۱۷۶۰ دلار و حتی مرز ۱۷۸۰ دلار صعود کرد.
25	به گزارش ایسنا، دانیل پاویلونیس، کارگزار ارشد کالا در شرکت "آر جی او فیوچرز" به کیتکونیوز گفت: انتظار دارد طلا در هفته جاری عقب نشینی کند زیرا در محدوده پایین ۱۷۸۰ دلار حبس شده است.
26	اگر بازارهای سهام سقوط کنند، بازار طلا نیز سقوط خواهد کرد.
27	این اتفاق در مارس هم افتاد و پس از این که بازارهای سهام ریزش کردند، طلا نیز به همراه آنها روند نزولی پیدا کرد.
28	تحلیلگران در آن زمان اظهار کردند که علت سقوط قیمت طلا، اقدام سرمایه گذاران برای فروش به منظور جبران ضرر در معاملات سهام بوده است.
