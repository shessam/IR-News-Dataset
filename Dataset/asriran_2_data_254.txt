asriran_2_data###اعتراضات گسترده فعالان محیط زیست علیه آمازون در جمعه سیاه###https://www.asriran.com/fa/news/700965/اعتراضات-گسترده-فعالان-محیط-زیست-علیه-آمازون-در-جمعه-سیاه###['بین الملل']###2019-11-30 11:10:00###۷۰۰۹۶۵###['جمعه سیاه', 'محیط زیست', 'مصرف گرایی']
5@@@6
1	فعالان محیط زیست در سراسر فرانسه در روز موسوم به جمعه سیاه (بلک فرایدی) درمخالفت با مصرف گرایی و تاثیر آن برمحیط زیست علیه شرکت آمازون اعتراض کردند.
2	به گزارش بی بی سی، دهها معترض در بیرون ساختمان آمازون در شمال پاریس تجمع کردند.
3	معترضان هم چنین یک مرکز خرید در پاریس و یک مرکز تدارکاتی را در نزدیکی شهر لیون محاصره کردند.
4	در ویدیویی که از شهر لیون منتشر شده پلیس ضد شورش را در حالی نشان می‌دهد که سعی دارند معترضان را از محل دور کنند.
5	هدف معترضان ایجاد اختلال در فروش محصولات فروشگاهها در جمعه سیاه است.
6	معمولا در این روز فروشگاهها با تخفیف‌هایی در صدد جذب مشتریان هستند.
7	در واکنش به اقدام فعالان محیط زیست، شرکت آمازون به بی بی سی گفته که به حق مردم برای اعتراض احترام می‌گذارد، اما با چنین اقداماتی مخالف است.
8	برخی از قانونگذاران فرانسوی بدلیل تاثیرات زیست محیطی، خواستار منع جمعه سیاه شده بودند.
9	فعالان محیط زیست شرکت آمازون را به دلیل سرعت در تحویل کالا، به تسریع در پدیده تغییرات اقلیمی متهم می‌کنند.
10	به گزارش خبرگزاری رویترز، آمازون همه ساله حدود ۱۰ میلیارد بسته حمل می‌کند.
11	همزمان اعتراضات مشابهی در مخالفت با شرکت آمازون در سایر کشورهایی اروپایی از جمله آلمان صورت گرفته است.
