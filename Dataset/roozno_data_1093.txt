roozno_data###هشدار کم نظیر سردار تنگسیری به آمریکایی‌ها: بغل گوش شما هستیم/در آینده نزدیک بیشتر هم احساسمان خواهید کرد###http://roozno.com//fa/news/428811/هشدار-کم-نظیر-سردار-تنگسیری-به-آمریکایی‌ها-بغل-گوش-شما-هستیمدر-آینده-نزدیک-بیشتر-هم-احساسمان-خواهید-کرد###[]###2020-05-28 11:17:00###۴۲۸۸۱۱###['سردار تنگسیری', 'هشدار']
1
1	فرمانده نیروی دریایی سپاه ‌گفت: امروز اعلام می‌کنیم هرجا آمریکایی ها هستند ما هم بغل گوششان هستیم و در آینده نزدیک بیشتر هم احساسمان خواهند کرد.
2	به گزارش روز نو :سردار دریادر علیرضا تنگسیری در مراسم الحاق ۱۱۲ فروند شناور به ناوگان دریایی سپاه با اشاره به فرمایشات مقام معظم رهبری در خصوص اهمیت نیروی دریایی گفت: امروز نیازمند حضور در دریا هستیم، حضور نیروی دریایی سپاه آماده شده برای همین راهبرد و هرگونه تهدید را خنثی کرده است.
3	وی افزود: این شناورها چابک، پویا و اثر گذار در تمام صحنه‌ها هستند، نیروی دریایی سپاه در هر صحنه‌ای نیاز باشد حضور می‌یابد، شناورهای امروز ۱۱۲ فروند ویژگی های خاصی دارند، سرعت و طراحی منحصر به فرد از این ویژگی‌های این شناورهاست.
4	فرمانده نیروی دریایی سپاه پاسداران انقلاب اسلامی گفت: مانور فوق العاده زیاد، آب خور کم و دقت در سلاح های به کار برده شده تر این شناورها زیاد است، ساخت این شناورها از افتخارات نیروی دریایی سپاه است که در داخل کشور ساخته می‌شود، شناورهای میعاد در کارخانجات سپاه و ذوالفقار در کارخانجات وزارت دفاع ساخته شده است.
5	وی تصریح کرد: امروز افتخار می‌کنیم در ۲۲۰۰ کیلومتر سواحل جنوب حضور داریم سازه‌های ساخت داخل را استفاده می‌کنیم تقویت بسیج دریایی دشمن را ناامید کرده است، این شناورها تولید و در اختیار بسیج دریایی قرار می‌گیرد، ما ۲۴۸ ناوگروه بسیج دریایی با ۲۳ هزار شناور سازمان داریم که برای ما این نیز افتخاری است.
6	سردار تنگسیری افزود: امروز اعلام می‌کنیم هرجا آمریکایی ها هستند ما هم بغل گوششان هستیم و در آینده نزدیک بیشتر هم احساسمان خواهند کرد.
7	امروز ثابت کردیم "ما می‌توانیم" و در بخش‌های مختلف این مسئله را ثابت کرده‌ایم، بیش از ۹۵ درصد شناورها را در کشور می‌سازیم و در آینده نزدیک این میزان افزایش می‌یابد.
8	فرمانده نیروی دریایی سپاه پاسداران انقلاب اسلامی با اشاره به شناور رعد با طول ۷و نیم متر که قابلیت حرکت در اقیانوس را نیز دارد تصریح کرد: امروز تهدید را جدی گرفته‌ایم از مرگ نمی‌ترسیم همه آماده جانفشانی هستند این را در عمل نشان خواهیم داد و در دهان دشمن خواهیم زد و روزی خواهد رسید که ۲ درصد وابستگی در ساخت ناوگان مورد نیاز نیز رفع می‌شود.
9	سردار تنگسیری از اقدامات نیروی دریایی سپاه برای طراحی و ساخت یک شناور تهاجمی با قابلیت نشستن بالگرد بر روی آن و به نام شهید سلیمانی خبر داد و گفت: یکی از شناورهای که در حال طراحی هستیم به نام شهید سلیمانی نامگذاری شده است.
10	وی ادامه داد: شناورهای حاج قاسم سلیمانی قابلیت‌های بسیاری خواهد داشت که از جمله آن به طول ۶۵ متری و قابلیت نشست و برخواست بالگرد بر روی آن می‌توان اشاره کرد، موشک هوایی و سطحی این شناورها نیز طراحی شده است و به زودی در ۳ کارخانه در نقاط مختلف ساخته خواهد شد، همچنین یک شناور نیز با نام شهید ابومهدی المهندس در حال طراحی است که این دو شناور به زودی به ناوگان نیروی دریایی سپاه اضافه خواهند شد.
