roozno_data###روحانی: وزارت بهداشت شرایط آغاز فعالیت کسب‌وکارها با ریسک متوسط را مشخص کند###http://roozno.com//fa/news/422657/روحانی-وزارت-بهداشت-شرایط-آغاز-فعالیت-کسب‌وکارها-با-ریسک-متوسط-را-مشخص-کند###[]###2020-04-18 17:02:00###۴۲۲۶۵۷###['وزارت بهداشت']
1
1	رئیس‌جمهور گفت: کاهش روند گسترش بیماری کرونا در استان‌ها به‌خاطر همکاری مردم با طرح فاصله‌گذاری هوشمند و رعایت پروتکل‌های بهداشتی از سوی صاحبان مشاغل است.
2	حجت‌الاسلام حسن روحانی رئیس‌جمهور روز شنبه در جلسه با رؤسای کمیته‌های اجتماعی، امنیتی، آموزشی، اداری، بهداشتی، آموزش عالی، پشتیبانی، اصناف و اقتصادی ستاد ملی مقابله با کرونا با بیان اینکه ارزیابی‌های دستگاه‌های مرتبط از جمله وزارت بهداشت و درمان از اجرای یک‌هفته‌ای طرح فاصله‌گذاری هوشمند در استان‌ها حکایت از همراهی و همکاری نسبتاً رضایت‌بخش مردم دارد، گفت: همکاری مردم با اجرای طرح فاصله‌گذاری هوشمند موجب کاهش روند گسترش بیماری در برخی‌ استان‌ها و ایجاد روند ثابت در دیگر استان‌ها شده است.
3	وی اظهار داشت: این وضعیت بر اساس برآورد دستگاه‌ها و کمیته‌های ستاد ملی مقابله با کرونا حاصل همراهی و رعایت پروتکل‌های بهداشتی توسط صاحبان کسب‌وکارها و کسبه در هفته گذشته بوده و البته بر اساس آمار ذکرشده بخش قابل ملاحظه‌ای از مردم ضمن رعایت دستورالعمل‌های بهداشتی به‌شکل مطلوبی به شعار «در خانه بمانیم» متعهد بوده و جز برای امور ضروری از خانه خارج نشدند.
4	رئیس‌جمهور افزود: کماکان از ملت عزیز و شریف می‌خواهم به این اصول پایبند بوده و نسبت به رعایت توصیه‌های بهداشتی توجه داشته باشند.
5	روحانی خاطرنشان کرد: دستگاه‌های ذی‌ربط می‌توانند بر اساس این برآوردها در گام بعدی شرایط مدنظر برای بازفعالیت کسب‌وکارهای با ریسک متوسط را برای تصویب به ستاد ملی مقابله با کرونا ارائه کنند.
6	وی ادامه داد: در این راستا مقرر شده وزارت بهداشت و درمان با همکاری کمیته امنیتی و اجتماعی ستاد ملی مقابله با کرونا شرایط شروع به کار کسب‌وکارهای با ریسک متوسط را بررسی و آن را به ستاد ملی ارائه کنند.
7	رئیس جمهور اظهار داشت: کمیته اطلاع‌رسانی و تبلیغات ستاد ملی مقابله با کرونا باید با هماهنگی‌ها و برنامه‌ریزی‌هایی که برای رسانه‌های کشور، فضای مجازی و صدا و سیما تعریف می‌کنند با اطلاع‌رسانی، آموزش و اقناع مردم نسبت به رعایت ضوابط و دستورالعمل‌های ابلاغ‌شده برای کسب‌وکارهایی که فعالیت خود را شروع کرده‌اند، اقدام مؤثر داشته باشند.
8	روحانی خاطرنشان کرد: وزارت بهداشت و درمان با همکاری دستگاه‌های ذی‌ربط باید در کنار آموزش و اقناع مردم نظارت و کنترل دقیقی نسبت به رعایت ضوابط و اصول بهداشتی داشته باشد.
9	وی همچنین با اشاره به اینکه بازگشایی مراکز آموزشی طبق مصوبه ستاد ملی مقابله با کرونا بستگی به شرایط و وضعیت کنترلی کرونا در هفته‌های آتی دارد، گفت: بنابراین وزارت بهداشت و درمان می‌بایست با همکاری کمیته آموزشی و کمیته امنیتی ــ اجتماعی با تطبیق معیارهای تعریف‌شده در این خصوص پیشنهاد خود را ارائه کند.
10	رئیس‌جمهور افزود: وزارت بهداشت و درمان همچنین مأموریت دارد بر اساس معیارهای تعریف‌شده و پذیرفته‌شده جهانی استان‌ها و شهرهای کشور را نسبت به شرایط شیوع بیماری در سه وضعیت مشخص تقسیم‌بندی کرده و در هفته‌های آتی پروتکل‌های مرتبط با آنها که با معیارهای مشخص تعریف شده‌اند را اجرا نمایند.
11	روحانی اظهار داشت: در جلسه قبلی رؤسای کمیته‌های ستاد ملی مقابله با کرونا به وزارت بهداشت، درمان و آموزش پزشکی و معاونت علمی و فناوری ریاست جمهوری مأموریت داده شد تا با همکاری و تقویت شرکت‌های دانش‌بنیان نسبت به ساخت و تولید برنامه، نرم‌افزار و کیت‌های جدید برای مشخص شدن افرادی که دارای مصونیت هستند بررسی سریع داشته و اقدام کنند؛ بر این اساس با استفاده از آن و شناسایی بهبودیافتگان و درمان‌شدگان می‌توانیم در زمینه اجرای طرح فاصله‌گذاری هوشمند اجتماعی به مردم کمک کنیم.
12	وی با تأکید به اینکه باید در زمینه رفت‌وآمد ایرانیان خارج از کشور یا اتباع بیگانه که سفر آنها ضروری است پروتکل‌های دقیق تعریف شود، اضافه کرد: وزارت بهداشت و درمان با همکاری وزارت امور خارجه و راه و شهرسازی مأموریت دارند تا دستورالعمل‌های دقیق را در این راستا تدوین و پس از تصویب در ستاد ملی مقابله با کرونا نسبت به اطلاع‌رسانی آن اقدام کنند، تا بر اساس آن رفت‌وآمدهای ضروری که غالباً مرتبط با تبادلات تجاری با سایر کشورها و همسایگان یا بازگشت ایرانیان بوده و برای کسانی است که ناگزیر از سفر به ایران هستند انجام شود و بتواند شرایط را با رعایت دستورالعمل‌های بهداشتی برای سفر به ایران مهیا کند.
