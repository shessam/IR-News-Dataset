tabnak_data###دو عضو کنگره آمریکا خود را قرنطینه کردند###https://www.tabnak.ir/fa/news/964702/دو-عضو-کنگره-آمریکا-خود-را-قرنطینه-کردند###[]###2020-03-09 16:25:00###۹۶۴۷۰۲###['آمریکا', 'کنگره آمریکا', 'کرونا']
1
1	دو عضو کنگره آمریکا اعلام کردند، خودشان را به صورت داوطلب از بیم ابتلا به کروناویروس قرنطینه کرده‌اند.
2	به گزارش ایسنا، به نقل از خبرگزاری اسپوتنیک، این دو سیاستمدار گفته‌اند، این تصمیم در پی این گرفته شد که آنها با فردی که تست کرونا ویروسش مثبت بود در کنفرانس اقدام سیاسی محافظه کار در مریلند اواخر فوریه سال جاری میلادی در ارتباط بودند.
3	پال گوسار نماینده آریزونا در توییتی نوشت: من مطلع شدم که در کنفرانس مذکور تعدادی از کارمندانم و من با فردی در ارتباط بودیم که آزمایش کرونایش مثبت بود و بابت ابتلا به این ویروس در بیمارستان به سر می‌برد.
4	من برای مدتی کوتاه با آن فرد در ارتباط بودم و ما چندین بار دست دادیم.
5	وی ادامه داد، البته هنوز علایم مربوط به این ویروس در وی مشاهده نشده است.
6	این عضو کنگره آمریکا ادامه داد: برای جلوگیری از انتقال احتمالی این ویروس به دیگران، من نیز در خانه می‌مانم تا زمانیکه بازه قرنطینه ۱۴ روزه‌ام پایان یابد.
7	این عضو کنگره همچنین اعلام کرد که دفترش در واشنگتن دی سی نیز برای یک هفته تعطیل می‌شود و تیمش نیز از طریق راه دور با یکدیگر در ارتباط خواهند بود.
8	اخیرا نیز، تد کروز اعلام کرده بود که نشانه‌هایی از ابتلا به این ویروس در خود مشاهده نکرده و در صحت و سلامت است.
9	وی گفته بود، برای یک هفته در خانه‌اش در تگزاس می‌ماند تا قرنطینه ۱۴ روزه‌اش بابت حضورش در این کنفرانس و ارتباطش با آن فرد آلوده به ویروس پایان یابد.
10	تعداد تلفات ناشی از این ویروس در آمریکا به ۲۲ تن رسیده و بیش از ۵۰۰ نفر هم به این ویروس شناسایی شده‌اند.
11	اورگان، کالیفرنیا و نیویورک برای مقابله با شیوع این ویروس در حالت اضطرار به سر می‌برند.
