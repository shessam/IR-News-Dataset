asriran_1_data###5 تمرین ساده ویژه ورزش در خانه###https://www.asriran.com/fa/news/720891/5-تمرین-ساده-ویژه-ورزش-در-خانه###['سلامت']###2020-03-29 09:11:00###۷۲۰۸۹۱###['ورزش', 'تمرینات ورزشی', 'سلامت', 'کروناویروس']
15
1	بحران جهانی بسیاری از کشورها را به اتخاذ اقدامات گسترده و قرنطینه کردن شهرها یا حتی کل کشور وادار کرده است.
2	برخی رویدادهای ورزشی پشت درهای بسته و بدون تماشاگر برگزار می شوند و باشگاه های ورزشی در نقاط بسیاری تعطیل شده اند.
3	اما طی این دوران خانه نشینی چه کارهایی می توانیم انجام دهیم تا خود را از دست ندهیم؟به گزارش گروه سلامت به نقل از ""، ماندن در خانه لزوما به معنای آن نیست که روال سالم زندگی خود مانند دنبال کردن یک رژیم غذایی متعادل و انجام ورزش را متوقف کنید.
4	در حقیقت، گزینه های مختلفی در اختیار داریم که حتی بدون خروج از خانه نیز می توانیم برای حفظ تناسب اندام خود از آنها استفاده کنیم.
5	اپلیکیشن های گوشی هوشمند، ویدئوهای یوتیوب و راهنماهای ورزشی آنلاین، گزینه های خوبی برای مراقبت از بدن هستند.
6	افزون بر این، تمرینات ورزشی مختلفی وجود دارند که بی نیاز از دستگاه یا تجهیزاتی خاص می توان آنها را در خانه انجام دهید.
7	حفظ نگرش مثبت و اراده قوی یکی از مهم‌ترین مواردی است که باید در این دوران مد نظر قرار دهید.
8	نخست، برای انجام کارهای مختلف روزانه باید زمان خود را مدیریت کنید.
9	بر همین اساس، هرچه سازمان یافته‌تر عمل کنید، نتایج بهتری نیز کسب خواهید کرد.
10	پس از مشخص کردن مدت زمانی که در اختیار دارید، می توانید زمان هایی را برای انجام ورزش اختصاص دهید.
11	بر اساس آنچه فکر می کنید برای شما بهتر است، این می تواند بین 15 دقیقه تا یک ساعت باشد.
12	همانگونه که پیشتر اشاره شد، برای ورزش در خانه به تجهیزات یا دستگاه هایی خاص نیاز نیست.
13	شما می توانید بر فعالیت هایی که تنها با کمک وزن بدن یا ابزارهای ساده موجود در خانه انجام می شوند، متمرکز شوید.
14	همچنین، مکانی در خانه که می توانید به راحتی در آن تمرینات ورزشی را انجام دهید، انتخاب کنید.
15	ورزش منظم یکی از عادات خوبی است که به ما در افزایش سلامت و بهزیستی جسمانی و روانی کمک می کند.
16	فعالیت بدنی با کیفیت بهتر زندگی پیوند خورده است و همچنین می تواند به پیشگیری از حدود 40 بیماری مزمن کمک کند.
17	ورزش روزانه به حفظ تناسب اندام کمک کرده و همچنین در مدیریت استرس و اضطراب نقش دارد که شرایطی شایع در دوران فعلی شیوع بیماری کووید19 هستند.
18	در ادامه با چند حرکت ساده ورزشی که بدون تجهیزاتی خاص و به راحتی می توانید در خانه انجام دهید، بیشتر آشنا می شویم.
19	مقاله ای که در نشریه پزشکی The Journal of Strength and Conditioning Research منتشر شد، به این نکته اشاره داشت که حرکت به تقویت عضلات قسمت پایینی بدن و همچنین عملکرد بهتر زانوها کمک می کند.
20	حرکت اسکوات با کمک دیوار گزینه ای است که می توانید به راحتی در خانه انجام دهید.
21	برای انجام این حرکت، ابتدا پشت خود را به دیوار تکیه دهید.
22	سپس، به سمت پایین حرکت کنید تا زانوها زاویه 90 درجه به خود بگیرند.
23	در ابتدا، تلاش کنید این وضعیت را برای 15 ثانیه حفظ کنید.
24	پس از افزایش قدرت و توانایی خود برای انجام این حرکت می توانید بین 30 ثانیه تا یک دقیقه این وضعیت را حفظ کنید و سپس به حالت اولیه خود بازگردید.
25	این حرکت را با چهار بار تکرار انجام دهید.
26	از جمله تمرینات ورزشی رایج برای تقویت قسمت بالا تنه و بخش مرکزی بدن است.
27	از آنجایی که باید تناسب کل بدن خود را حفظ کنید، شنا سوئدی یکی از حرکات خوب برای افزودن به برنامه ورزشی شما محسوب می شود.
28	شنا سوئدی به روش های مختلفی انجام می شود اما اگر از قدرت کافی برخوردار نیستید، بهتر است با نمونه های ساده‌تر فعالیت خود را آغاز کنید.
29	یک روش ساده برای انجام شنا سوئدی این است که ابتدا کف دست ها و زانوهای خود را روی زمین قرار دهید.
30	سپس، دست ها را از آرنج خم کرده و به سمت پایین حرکت کنید تا سینه به زمین نزدیک شود و پس از آن به آرامی به وضعیت اولیه حرکت بازگردید.
31	این تمرین را در چهار ست و هر بار بین 10 تا 12 تکرار انجام دهید.
32	اگر از قدرت بدنی کافی برخوردار هستید می توانید به جای قرار دادن زانوها روی زمین، وزن خود را روی سینه پا انداخته یا از توپ های بدنسازی استفاده کنید تا بدن هرچه بیشتر به چالش کشیده شود.
33	پژوهش ها نشان داده اند که حرکت پلانک گزینه ای عالی برای کار کشیدن از عضلات و افزایش قدرت بدنی هستند.
34	حرکت پلانک گزینه ای خوب برای تقویت عضلات شکم و بخش مرکزی بدن است.
35	افزون بر این، پلانک به بهبود ثبات ستون فقرات و تقویت دست ها و پاها کمک می کند.
36	پلانک کلاسیک این گونه انجام می شود که دست ها را از آرنج خم کرده و به موازات شانه روی زمین قرار می دهیم تا زاویه ای 90 درجه شکل بگیرد و قسمت دیگر وزن بدن را سینه پاها تحمل می کنند.
37	پشت بدن صاف و شکم سفت نگه داشته می شود.
38	همچنین، به جای قرار دادن آرنج ها روی زمین می توانید در شرایطی که دست ها صاف هستند کف دست ها را روی زمین قرار دهید.
39	سپس، زانوی یک پا را به سمت سینه جمع کنید و دوباره به حالت اول بازگردید.
40	اگر تازه کار هستید می توانید در تمرین نخست وضعیت بدن را برای 15 ثانیه حفظ کنید و تمرین دوم را در 4 ست با 15 تکرار انجام دهید.
41	تمرینات ورزشی بسیاری برای تقویت وجود دارند.
42	یک تمرین ورزشی ساده این است که کف دست ها و زانوهای خود را روی زمین قرار دهید.
43	سپس، یکی از پاها را به سمت عقب بالا آورده و صاف کنید و پس از مکثی کوتاه به وضعیت اولیه خود بازگردید.
44	این تمرین را می توانید در چهار ست با 15 تکرار برای هر پا انجام دهید.
45	برپی نوعی تمرین ورزشی مقاومتی است که بدون خارج شدن از خانه می تواند به حفظ تناسب اندام شما کمک کند.
46	برای انجام این حرکت نیاز به تجهیزات خاصی نیاز ندارید.
47	اگر تازه کار هستید، بهتر است این تمرین را ابتدا سبک انجام دهید و به تدریج میزان تکرار در هر ست را افزایش داده تا در نهایت به 20 تکرار برسید.
48	برای انجام برپی، ابتدا صاف سر جای خود بایستید.
49	سپس به سمت پایین حرکت کنید تا در وضعیت اسکوات قرار بگیرد و انگشتان دست خود را روی زمین قرار دهید.
50	سپس به وضعیت پلانک بروید.
51	پس از آن، با جهش پاها به سمت جلو دوباره در حالت اسکوات قرار گرفته، از جای خود بلند شوید و دست ها را به سمت بالا بکشید و یا با یک پرش کوتاه به حرکت خاتمه دهید.
52	این تمرین را می توانید در چهار ست 30 ثانیه ای انجام دهید.
53	روش های مختلفی برای انجام ورزش در خانه و حفظ تناسب اندام وجود دارند.
54	به عنوان مثال، رقص یک روش سرگرم کننده برای فعال نگه داشتن بدن است.
55	همچنین، یوگا و پیلاتس گزینه های خوب دیگری هستند که می توانید مد نظر قرار دهید که به کسب آرامش نیز کمک می کنند.
56	در نهایت، اهمیت دنبال کردن یک رژیم غذایی سالم و متعادل را فراموش نکنید.
57	از دریافت مواد مغذی به میزان کافی در طول روز اطمینان حاصل کنید.
58	تغذیه مناسب همواره جزئی کلیدی از حفظ سلامت بدن و تناسب اندام محسوب می شود.
