tabnak_data###نانوایی‌ها تعطیل نخواهند شد###https://www.tabnak.ir/fa/news/965796/نانوایی‌ها-تعطیل-نخواهند-شد###['اقتصادی', 'داخلی']###2020-03-14 15:26:00###۹۶۵۷۹۶###['نانوایی\u200cها', 'تعطیلی', 'نان سنتی']
1
1	رییس اتحادیه نان سنتی اعلام کرد که آرد و نان به وفور بوده و مردم نگران تامین نان در ایام پیش رو حتی در تعطیلات نوروز نباشند.
2	رییس اتحادیه نان سنتی اعلام کرد که نانوایی‌ها همچون روال سابق به کار خود ادامه خواهند داد و تعطیل نخواهند شد.
3	بیژن نوروز مقدم در گفت‌وگو با ایسنا، اظهار کرد: امروز جلسه‌ای در کارگروه آرد و نان استان تهران با حضور معاونت وزارت صمت برگزار و تاکید بر این شد که نانوایی‌ها به هیچ عنوان نباید تعطیل شوند.
4	وی در پاسخ به اینکه برخی شایعات مبنی بر قرنطینه شدن تهران باعث شده برخی نگرانی‌ها از جهت تامین نان وجود داشته باشد، گفت: اگر مبنا بر قرنطینه شدن هم باشد، نانوایی‌ها تعطیل نخواهند شد و به فعالیت خود ادامه خواهند داد.
5	رییس اتحایه نان سنتی با بیان اینکه امسال نان، آرد و گندم به وفور وجود دارد و مردم هیچ نگرانی در تامین نان نداشته باشند، گفت: طبق روال هر سال، فقط روز اول عید نوروز که کارکنان کنار خانواده هایشان هستند نانوایی‌ها تعطیل خواهد بود، ولی باقی روزها به فعالیت خود ادامه می‌دهند و هیچ تفاوتی بین امسال و سال گذشته وجود نخواهد داشت.
