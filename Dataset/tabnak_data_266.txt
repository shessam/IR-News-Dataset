tabnak_data###سازمان ملل آمریکا و روسیه را به تمدید معاهده استارت جدید فراخواند###https://www.tabnak.ir/fa/news/954954/سازمان-ملل-آمریکا-و-روسیه-را-به-تمدید-معاهده-استارت-جدید-فراخواند###[]###2020-01-27 14:36:00###۹۵۴۹۵۴###['آمریکا', 'روسیه', 'سازمان ملل']
1
1	معاون دبیرکل سازمان ملل در امور خلع سلاح از آمریکا و روسیه خواست تا برای پنج سال دیگر و در چارچوب کنونی، معاهده جدید کاهش تسلیحات استراتژیک موسوم به نیواستارت را تمدید کنند.
2	به گزارش ایسنا، به نقل از خبرگزاری اسپوتنیک، ایزومی ناکامیتسو، معاون آنتونیو گوترش ، دبیرکل سازمان ملل در امور خلع سلاح گفت:‌ بیایید بر روی حفظ آنچه که داریم، متمرکز شویم.
3	متاسفانه با معاهده نیروهای اتمی میان برد یا همان INF این اتفاق نیفتاد.
4	اما با نیواستارت می توانیم این کار را انجام دهیم.
5	باید آن را حفظ کنیم.
6	پس بیایید تلاش کنیم تا آنچه را داریم حفظ و برای پنج سال دیگر تمدید کنیم.
7	در دسامبر گذشته میلادی، سرگئی لاوروف، وزیر خارجه روسیه بر تمایل کشورش برای تمدید این معاهده با آمریکا بدون پیش شرط تاکید کرده بود.
8	امضای معاهده نیواستارت به ۲۰۱۰ برمی گردد که بر اساس آن، تعداد پرتابه‌های موشک‌های اتمی استراتژیک به نصف کاهش یابد در حالیکه تعداد کلاهک‌های اتمی استراتژیک به ۱۵۵۰ محدود می‌شود.
9	پس از آنکه آمریکا از معاهده INF در دوم اوت گذشته میلادی خارج شد، نیواستارت همچنان به عنوان آخرین توافق بین دو کشور باقی مانده تا از اشاعه بدون کنترل تسلیحات جلوگیری کند.
