roozno_data###روحانی:از ۲۳ فروردین دو سوم افراد باید در محل کار خود باشند/ آغاز فعالیت‌های اقتصادی در استان تهران از ۳۰ فروردین###http://roozno.com//fa/news/420561/روحانیاز-۲۳-فروردین-دو-سوم-افراد-باید-در-محل-کار-خود-باشند-آغاز-فعالیت‌های-اقتصادی-در-استان-تهران-از-۳۰-فروردین###[]###2020-04-05 11:52:00###۴۲۰۵۶۱###['روحانی']
1
1	ستاد ملی مبارزه با کرونا صبح یکشنبه به ریاست رئیس‌جمهور در ساختمان حافظیه سعدآباد تشکیل جلسه داد.
2	حجت‌الاسلام والمسلمین حسن روحانی رییس‌جمهور صبح یکشنبه در جلسه ستاد ملی مدیریت و مقابله با کرونا که در مجموعه حافظیه تهران برگزار شد، اظهار کرد: در روندی که پیش‌رو داریم برای مسئله مبارزه و مقابله با کرونا هیچ اختلاف نظری میان دستگاه های دولتی و قوای سه گانه وجود ندارد و همه ارکان کشور با هماهنگی در حال انجام امور هستیم و مقام معظم رهبری نیز همواره حمایت کردند.
3	وی با تاکید بر اینکه در مسئله مقابله با کرونا کل نظام یکپارچه است، گفت: این که بدخواهان ما از این یکپارچگی عصبانی و ناراحت هستند، خودشان می‌دانند، اما کرونا با همه دشواری هایی که ایجاد کرده آثار خوبی هم داشته که وحدت بیشتر ارکان مختلف جامعه است؛ امروز شاهد یک وحدت و یکپارچگی در سراسر کشور هستیم.
4	سالم بودن هوا به دلیل کاهش ترافیک نیز از دیگر آثار خوب کرونا در کشور است.
5	رئیس‌جمهور افزود: در میان وزارتخانه های دولت اختلافی نیست ممکن است چیزی را در جایی پیدا کنند و با شیطنت به رسانه های خارج از کشور منتقل کنند و آنها نیز این مسئله را بزرگ کنند، اما هیچ اختلافی در این زمینه نداریم.
6	برخلاف دعوت بدخواهان و ضد انقلاب که مردم را دعوت می کند به این که بین سلامت و فعالیت اقتصادی یکی را باید انتخاب کرد این مردود و ناصواب است؛ چرا که هم فعالیت‌های اقتصادی و هم پروتکل های بهداشتی هر دو در کنار هم قابل اجرا هستند، فعالیت‌های اداری و اقتصادی و تولیدی ما باید در جریان باشد، اما پروتکل‌های وزارت بهداشت باید مورد تاکید و توجه قرار بگیرد.
7	روحانی با اشاره به بررسی جزئیات طرح فاصله گذاری هوشمند در جلسه امروز ستاد ملی مقابله با کرونا خاطرنشان کرد: کمیته اجتماعی و امنیتی ستاد روزهای خود را ارائه داد؛ خواست این کمیته، وزارت صمت و فعالان اقتصادی و اصناف در قالب یک جمع‌بندی در جلسه مطرح شد و در نهایت تصمیماتی اتخاذ شد.
8	وی با بیان اینکه در تولید از ابتدا با هیچ مانعی مواجه نبودیم و این مراکز همچنان با رعایت پروتکل های بهداشتی فعالیت خود ادامه می‌دهند، اظهار کرد: امروز پیشنهاداتی درباره فعالیت‌های اقتصادی و کسب و کارها مطرح شد که در نهایت پیشنهادات به تصویب ستاد قرار گرفت؛ بر این اساس تصویب شد که در استان‌های کشور بجز تهران کسب و کارهای کم ریسک می‌توانند از ۲۳ فروردین فعالیت های خود را آغاز کنند، اما کسب و کارهای پر ریسک از جمله مراکز ورزشی، استخرها و مراکزی که نیاز به حضور جمعیت دارند فعلا تا اطلاع ثانوی همچنان تعطیل باقی می مانند تا بعداً درباره آنها تصمیم گیری شود.
9	رئیس جمهور ادامه داد: در بخش کسب و کارهای کم ریسک بنا شد تا در استان ها از شنبه ۲۳ فروردین فعالیت ها با مراعات پروتکل های اعلامی از سوی بهداشت و درمان آغاز شود؛ حتماً باید بر این پروتکل ها نظارت شود و مسئولیت اصلی این نظارت بر عهده وزارت بهداشت است.
10	امروز همچنین تصویب شد تا در صورت نیاز نیروی بسیج نیز برای نظارت با دقت به وزارت بهداشت کمک کند.
11	روحانی با تاکید بر اینکه نمی‌خواهیم فعالیت‌های اقتصادی سلامت مردم را تحت تاثیر قرار دهند، گفت: رعایت پروتکل های بهداشتی در فعالیت‌های اقتصادی باید مورد توجه قرار بگیرد.
12	وی درباره وضعیت فعالیت کسب و کارها در استان تهران نیز خاطرنشان کرد: در جلسه امروز تصویب شد که در استان تهران فعالیت های اقتصادی از روز شنبه ۳۰ فروردین آغاز شود.
13	رئیس جمهور اظهار کرد: از کمیته تبلیغات خواستیم در این زمینه طرح ها و اطلاعات مورد نیاز را آماده کند و در رسانه ها توضیح داده شود که فروشندگان چگونه باید مسائل را رعایت کنند؛ همچنین تاکید شد که وظایف و اصول بهداشتی که باید مورد توجه قرار بگیرد برای مردم توضیح داده شود.
14	روحانی با تاکید بر اینکه آغاز فعالیت کسب و کارها به معنای فراموش کردن اصل در خانه ماندن نیست، گفت: ترجیح بر این است که آنهایی که حضورشان در جامعه ضرورتی ندارد، همچنان در خانه بمانند.
15	وی گفت: برای بازگشایی فعالیت‌های کسب و کارها بر اساس پیشنهاد وزارت بهداشت و درمان تصمیم گرفتیم که به صورت پلکانی عمل کنیم.
16	در خصوص فعالیت ادارات دولتی نیز مصوب شد از هفته آینده یعنی ۲۳ فروردین فعالیت ادارات به این صورت باشد که دو سوم از کارمندان در محل کار خود حضور خواهند داشت و یک سوم دیگر مجاز هستند که در محل کار خود حضور پیدا نکنند؛ در این مصوبه تاکید شد که نسبت به افرادی که سن بالا دارند و همچنین به بیماری های زمینه ای مبتلا هستند اولویت ها لحاظ شود.
17	رئیس جمهور تصریح کرد: هر کارمندی که به کرونا مبتلا شود، وظیفه دارد که به مدیر خود اعلام کند و در سر کار خود حاضر نشود و اقدامات درمانی را انجام دهد.
18	آمدن او به محل کار به عنوان تخلف و جرم است؛ در مجموع حضور افرادی که مبتلا به کرونا هستند در جامعه ممنوع است و این افراد باید خود را یا در خانه یا در نقاهتگاه ها و یا در بیمارستان‌ها قرنطینه کنند.
19	روحانی در ادامه از وزیر بهداشت خواست که به آزمایشگاه ها ابلاغ کند در صورتی که آزمایش کرونای فردی مثبت شد موظف هستند تا علاوه بر اعلام به فرد بیمار موضوع را به اطلاع محل کار او و خانواده فرد بیمار برسانند.
