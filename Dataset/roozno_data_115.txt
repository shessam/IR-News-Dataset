roozno_data###شرط و شروط آقاتهرانی برای شورای ائتلاف برای لیست ندادن جبهه پایداری /گلایه آرین منش از نفوذ کامل جبهه پایداری در لیست شورای ائتلاف مشهد###http://roozno.com//fa/news/413190/شرط-و-شروط-آقاتهرانی-برای-شورای-ائتلاف-برای-لیست-ندادن-جبهه-پایداری-گلایه-آرین-منش-از-نفوذ-کامل-جبهه-پایداری-در-لیست-شورای-ائتلاف-مشهد###[]###2020-02-12 12:04:00###۴۱۳۱۹۰###['آقای تهرانی', 'لیست']
1
1	حجت‌الاسلام مرتضی آقاتهرانی با تاکید بر اینکه نماینده مجلس نباید خود، اهل فساد مالی باشد، گفت: نماینده باید فتنه‌ستیز، انحراف‌ستیز، فسادستیز و شفاف باشد.
2	به گزارش روز نو :حجت‌الاسلام مرتضی آقاتهرانی دبیرکل جبهه پایداری انقلاب اسلامی درباره انتخابات یازدهمین دوره مجلس شورای اسلامی و وظیفه مردم در این باره اظهار داشت:‌ مردم باید محکم پای انتخابات بیایند و همه بدانند که این حضور گسترده، مشت محکم بر دهان استکبار جهانی و آمریکایی‌ها است.
3	وی با اشاره به انتخابات هفته آینده مجلس و مردم ایران گفت:‌ باید در انتخاب‌ نمایندگان خود دقت کرده و انتخاب صحیحی را داشته باشیم.
4	افتضاح است بعد از چهار سال ۹۰ نماینده مجلس به دلیل پرونده مالی رد صلاحیت شونددبیرکل جبهه پایداری تصریح کرد: نباید ما شاهد مجلسی باشیم که بعد از ۴ سال بگویند ۹۰ نفر از نمایندگان رد صلاحیت شده‌ و پرونده مالی دارند که خیلی افتضاح است.
5	درباره شاخص‌های نمایندگان مجلس اظهار داشت: نماینده مجلس باید فتنه‌ستیز، انحراف‌ستیز، فسادستیز بوده و شفاف باشد.
6	وی با بیان اینکه فتنه‌ها نظام اسلامی را خراب می‌کند، افزود: وکیل مردم در مجلس نباید اهل فساد مالی باشد و باید در زمینه شفافیت مالی، شفافیت اقتصادی و شفافیت سیاسی پیش‌قدم باشد.
7	ضمن اینکه باید رأی نمایندگان در پارلمان مشخص بوده و درباره آن پاسخ دهد.
8	تنها شاخصه جوان بودن ملاک نیستدبیرکل جبهه پایداری انقلاب اسلامی تصریح کرد:‌ اگر آرای نمایندگان شفاف باشد مردم متوجه خواهند شد که نماینده‌ آنها اهل زدو بند است؟ اهل فریب است یا خیر؟آقاتهرانی گفت: نماینده مجلس باید ولایتمدار، کارآمد و پرکار باشد.
9	ضمن اینکه اگر این نماینده جوان، کارآمد و فهیم باشد بسیار مهم است لذا تنها شاخصه جوان بودن ملاک نیست.
10	ضمن اینکه اگر آن نماینده هم پیر و کارآمد باشد مشکلی ندارد به شرطی که متخصص و مجرب باشد.
11	وی اظهار امیدواری کرد که مردم در ۲ اسفندماه پای صندوق‌های رأی حاضر شده و رأی گسترده‌ای به نظام مقدس جمهوری اسلامی بدهند.
12	مجلس یازدهم به مراتب باید بهتر از مجلس قبلی باشددبیرکل جبهه پایداری انقلاب اسلامی تصریح کرد: مجلس یازدهم باید به مراتب نسبت به مجالس قبلی بهتر باشد.
13	آقاتهرانی با تأکید بر آنکه هر قدر مجلس قوی باشد دولت هم قوی خواهد شد ولی اگر دولت ضعیف بود مجلس می‌تواند آن را به خط کند ولی اگر مجلس ضعیف باشد و با دولت زدوبند کرده و معامله کند مردم دچار مشکل و معضل خواهند شد و برهمین اساس کمرشان زیر بار اقتصاد و مشکلات خرد خواهد شد.
14	نتوانستیم به وحدت برسیمهمچنین حجت الاسلام مرتضی آقاتهرانی دبیرکل جبهه پایداری درباره آخرین وضعیت این جبهه در انتخابات ۲ اسفند، به تسنیم گفت: جبهه پایداری بیشتر از آنکه به دنبال ارائه لیست در انتخابات پیش‌رو باشد به دنبال وحدت در جریان انقلاب است.
15	وی با اشاره به اختلافات پیش‌ آمده در بسته شدن لیست جریان انقلابی، ادامه داد: جبهه پایداری دست خود را به سمت جریان‌های انقلابی دراز می‌کند تا با وحدت تمامی جریان‌های انقلابی لیست واحدی برای انتخابات پیش رو ارائه شود.
16	دبیرکل جبهه پایداری با ابراز امیدواری برای اینکه جریان‌های انقلابی دور یکدیگر جمع شوند و حرف واحدی بزنند، اظهار داشت: علیرغم اینکه نمایندگان جبهه پایداری در جلسات شورای ائتلاف شرکت نمی‌کردند اما جلساتی را با بزرگان شورای ائتلاف در چند ماه داشتیم اما نتوانستیم به وحدت برسیم.
17	آقاتهرانی با بیان اینکه تلاش می‌کنیم تا در چند روز آینده وحدتی در انتخابات پیش‌رو حاصل شود، گفت: اگر به وحدتی دست پیدا کنیم جبهه پایداری لیست را در انتخابات پیش‌رو ارائه نخواهد کرد و جریان انقلاب با یک لیست وارد انتخابات می‌شود.
18	لیست ائتلافی قابل پیش‌بینی بودهمچنین ایسنا نوشت: جواد آرین‌منش با اشاره به لیست شورای ائتلاف نیروهای انقلاب برای حوزه انتخابیه مشهد اظهار کرد: بنده از حدود ۲ماه قبل خروجی لیست را که افراد اعلام شده فعلی است پیش‌بینی کرده و مسوولان شورا آن‌را تکذیب کرده بودند.
19	وی ادامه داد: زمانی که احزاب شناسنامه دار و رسمی جریان اصولگرایی و جبهه پیروان خط امام و رهبری در شورای ائتلاف نیروهای انقلاب به حاشیه رانده شدند و افراد خاص از جریان‌های خاص ابتکار عمل را در دست گرفتند به راحتی می‌شد نتیجه نهایی را پیش بینی کرد و در نظر گرفتن شاخص‌هایی همچون جوان‌گرایی در لیست عملا مردود شد.
20	این فعال سیاسی اصولگرا درخصوص ضرورت مشارکت مردم در انتخابات گفت: ما امروز در یک شرایط سخت تاریخی قرار داریم، مشکلات اقتصادی نظیر تورم و بیکاری، افزایش فاصله طبقاتی ناشی از تحریم‌های ظالمانه آمریکا و همراهی هم‌پیمانان آمریکا در کنار ناکارآمدی و فساد باعث نارضایتی مردم شده، اما مردم فهیم و آگاه ما موضوعات مختلف را از هم تفکیک و مسائل را مستقل از هم ارزیابی می‌کنند، همچنان که در مراسم تجلیل از سردار شهید سلیمانی نشان دادند که بزرگداشت این شهید ربطی به سایر مسایل ندارد.
21	نماینده پیشین مردم مشهد در مجلس شورای اسلامی تاکید کرد: امروز هم مردم آگاه می‌دانند که راه‌حل مشکلات کشور داشتن مجلسی قوی، کارآمد و اعتماد به صندوق‌های رای است.
22	آرین‌منش درخصوص غیبت اصلاح طلبان در رقابت با اصولگرایان در مشهد اظهار کرد: بطور کلی اداره کشور با یک جریان سیاسی و عدم تکثر سلایق در مجلس میسر نیست، انحصارگرایی در مشارکت مردم و توسعه کشور تاثیر می‌گذارد چرا که قرار است مجلس از همه اقشار جامعه اعم از سلایق سیاسی، دینی، مذهبی، قومی و فرهنگی نمایندگی کند و عصاره فضایل ملت و در راس امور باشد، ممکن است یک جریان با حذف رقیب در کوتاه مدت پیروز ظاهری انتخابات باشد ولی در بلند مدت پیروز نیست و این امر مصلحت نظام و مردم را تامین نمی‌کند.
23	این فعال سیاسی اصولگرا خاطرنشان کرد: همچنان که دولت، مجلس و دست اندرکاران امروز باید پاسخگوی عملکرد خود در قبال مسایل و مشکلات باشند منتخبین امروز باید برنامه خود را جهت برون رفت کشور از مشکلات بیان کنند و در ۴ سال آینده به مردم کارنامه ارایه کنند.
24	آرین منش رقابت‌های انتخاباتی در مشهد با توجه به عدم ارایه لیست از سوی اصلاح طلبان را درون اصولگرایی دانست و افزود: علاوه بر لیست شورای ائتلاف لیست‌های خوبی در حال شکل گیری است و اتفاقا تعدد لیست‌ها در شرایط کنونی که اصلاحات در صحنه حضور ندارد نه تنها مغایر با وحدت نیست بلکه برای ایجاد فضای رقابتی و افزایش مشارکت مردم لازم هم هست.
