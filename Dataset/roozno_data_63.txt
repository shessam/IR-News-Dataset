roozno_data###مصباحی مقدم: شورای ائتلاف از من مطالبه وجه کند، می‌گویم حذفم کنند###http://roozno.com//fa/news/412563/مصباحی-مقدم-شورای-ائتلاف-از-من-مطالبه-وجه-کند-می‌گویم-حذفم-کنند###[]###2020-02-09 09:30:00###۴۱۲۵۶۳###['مصباحی مقدم', 'شورای ائتلاف']
1
1	سخنگوی جامعه روحانیت مبارز می گوید: نمی دانم اگر اسم من در لیست نهایی باشد شورای ائتلاف برای هزینه کردها از من مطالبه وجه می کند یا خیر اما اگر مطالبه وجه کنند، من استدعا می کنم که نام مرا خط بزنند چون من پولی ندارم بدهم.
2	به گزارش روز نو ، روز گذشته بود که معاون سیاسی وزیر کشور اعلام کرد قانون شفافیت و نظارت بر تأمین مالی فعالیت‌های انتخاباتی توسط رئیس‌جمهور به وزارت کشور ابلاغ شده است.
3	طبق توضیحات جمال عرف، این اقدام عمدتاً ناظر بر این است که خود نامزدها حسابی را باز کنند و آن را به فرمانداری‌های ما اعلام کنند و این شماره در سامانه جامع انتخابات ثبت خواهد شد.
4	از سویی نماینده مالی نامزدها باید معرفی شوند.
5	در همین راستا، حجت الاسلام و المسلمین غلامرضا مصباحی مقدم تاکید می کند اجرایی شدن این قانون می تواند مانع از ورود پول های کثیف در انتخابات شود.
6	هرچند به گفته او، احزاب و تشکل ها باید هزینه های انتخاباتی کاندیداهای خود را تامین کنند تا کاندیداها به رای خریدن و شام و ناهار دادن روی نیاورند.
7	از سویی در حالی که هزینه کردهای انتخاباتی اصولگرایان در انتخابات ریاست جمهوری و در مجموعه «جمنا» و برگزاری همایش های چند هزار نفری آنها حرف و حدیث های زیادی در پی داشت اما مصباحی مقدم معتقد است که تبلیغات پرحجم و چشمگیری در حمایت از کاندیدای مورد حمایتشان وجود نداشت.
8	مشروح گفتگوی غلامرضا مصباحی مقدم با خبرآنلاین را در ادامه بخوانید؛****آقای مصباحی مقدم!
9	نظر شما درخصوص اجرایی شدن قانون شفافیت و نظارت بر تامین مالی فعالیت های انتخاباتی در این دوره از انتخابات مجلس چیست؟ و چقدر قابلیت اجرایی شدن دارد؟اصل شفافیت، اصلی بسیاری ارزشمند در همه فعالیت های عمومی کشور از جمله انتخابات نمایندگان مجلس است.
10	شفافیت در هزینه های نمایندگان، در منابع درآمد آنها و کمک هایی که دریافت می کنند باید مشخص باشد.
11	البته من هنوز این مصوبه را ندیدم اما اجرایی شدن آن در این دوره خیر است و امیدواریم کاندیداها آن را رعایت کنند.
12	جلوگیری از ورود پول های کثیف به انتخابات بخاطر سلامت هر کاندیداست نه اصولگرا یا اصلاح طلب بودن*فکر می کنید اجرای این قانون و نظارت بر نحوه عملکرد هزینه کرد کاندیداها و جریان های سیاسی چقدر می تواند مانع ورود پول های کثیف در انتخابات شود؟اجرایی شدن این قانون به ارتقای سلامت انتخابات کمک می کند و می تواند مانع ورود پول های کثیفِ ناشی از طمع ها و انتظاراتِ نا به جا در انتخابات را بگیرد.
13	موضوع قابل توجه این است که اصولگرایی و اصلاح طلبی مبنای ممانعت و جلوگیری از ورود پول کثیف در انتخابات نیست؛ آنچه مبنا قرار می گیرد سلامت هر کاندیدا است و ربطی به مسائل سیاسی ندارد.
14	احزاب تامین کننده مالی فعالیت انتخاباتی کاندیداها باشندمن معتقدم اگر انتخابات به صورتی انجام بگیرد که احزاب، گروه ها و تشکل ها تامین کننده مادی فعالیت انتخاباتی کاندیداها باشند، تا حدود زیادی مانع از ورود پول کثیف به انتخابات می شود اما اگر بنا باشد چنین کاری به صورت تشکیلاتی انجام نشود و انتخابات غیرتشکیلاتی باشد، نهایتا رقابت تنگاتنگی بین کاندیداها به وجود می آید و آنها به خرج کردن و ناهار و شام دادن و رای خریدن می افتند که با این شرایط نمی توان به راحتی جلوی ورود پول کثیف به انتخابات را گرفت مگر کسی فعالیت انتخاباتی کاندیداها را رصد کند و هزینه کردهای هر فرد معلوم شود.
15	اطلاعی از هزینه کردهای شورای ائتلاف ندارم*در حال حاضر هزینه کردهای شورای ائتلاف قرار است چطور تامین شود؟ بناست حق عضویتی از اعضا و کاندیداهای دریافت شود یا راه های دیگری پیش بینی شده است؟من در شورا حضور ندارم و شما باید این سوال را از سخنگوی شورای ائتلاف، آقای پیرهادی بپرسید.
16	*متاسفانه سخنگوی شورای ائتلاف در دسترس و پاسخگوی ما نیست.
17	حق مسئله این است که سخنگو نباید چنین بهانه هایی بگیرد.
18	ایشان باید خودش را فارغ و آزاد کند تا خبرنگاران راحت تماس بگیرند چرا که او مسئولیت سخنگویی از طرف جمع را دارد.
19	من در جلسات نیستم و اطلاعی از نحوه هزینه کردها هم ندارم.
20	اگر شورای ائتلاف برای تبلیغات از من مطالبه وجه کنند استدعا می کنم نام مرا خط بزنند*در انتخابات گذشته و در جمنا بحث تامین هزینه های انتخاباتی حاشیه های زیادی داشت.
21	بعد از انتخابات هم بسیاری از چهره های اصولگرا اعلام کردند که با مشکل مالی رو به رو هستند و بحث دریافت حق عضویت هم مطرح شد.
22	درحال حاضر فکر می کنید شورای ائتلاف هم همان رویه را طی می کند یا تصمیم دیگری برای حل این مسئله گرفته است؟در حال حاضر که هنوز لیست نهایی شورای ائتلاف مشخص نشده اما در جمنا هم افراد ثروتمندی در حمایت از کاندیدای جریان انقلابی در معرکه نبودند و کمک های مالی اساسی نشد.
23	بنابراین شاهد تبلیغات پر حجم و چشمگیری نبودیم اما باز هم نمی دانم اگر اسم من در لیست نهایی باشد از من مطالبه وجه می کنند یا خیر اما اگر مطالبه وجه کنند من استدعا می کنم که نام مرا خط بزنند چون من پولی ندارم بدهم.
