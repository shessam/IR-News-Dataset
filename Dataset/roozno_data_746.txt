roozno_data###چرا به مردم می‌گویید در خانه بمانند وقتی ادارات را تعطیل نمی‌کنید؟###http://roozno.com//fa/news/419657/چرا-به-مردم-می‌گویید-در-خانه-بمانند-وقتی-ادارات-را-تعطیل-نمی‌کنید###[]###2020-03-25 12:04:00###۴۱۹۶۵۷###['کرونا']
1@@@2
1	سیده فاطمه ذوالقدر اظهار کرد: ما مکرراً شاهد تماس‌ افرادی هستیم که از بازگشایی ادارات ناراضی هستند، از سویی به آنها گفته می‌شود همه در خانه بمانند و قرنطینه شوند و از سوی دیگر ادارات باز شده‌اند، به هر حال این افراد برای رسیدن به محل کار خود باید سوار تاکسی و وسایل حمل و نقل عمومی شوند.
2	خیلی از روسای ادارات هم با دورکاری و مرخصی موافقت نمی‌کنند.
3	وی با اشاره به نارضایتی کارمندان، بازگشایی ادارات را متناقض با تصمیمات ستاد مبارزه با کرونا و صحبت‌های مسوولینی دانست که از مردم می‌خواهند در خانه بمانند.
4	بازگشایی ادارات و برگزاری برخی اجتماعات متناقض با تصمیمات ستاد مبارزه با کروناستنماینده مردم تهران در مجلس شورای اسلامی یادآور شد: با توجه به باز شدن ادارات، آمار مبتلایان نیز بالاتر می‌رود زیرا خیلی ها مسایل لازم را رعایت نکردند یا به دید و بازدیدهای عید رفته‌اند.
5	البته خیلی‌ها رعایت کرده‌اند که از آنها تشکر می‌کنم ولی ‌عده‌ای هم در جاده‌ها هستند و ممکن است خود یا دیگران را به خطر بیندازند.
6	وی همچنین گفت: ما همچنین، از یک سو با تصمیمی درست مراکز زیارتی را می بندیم و از سوی دیگر شاهد برگزاری مراسم تشییع برخی درگذشتگان هستیم، از سوی دیگر نیز شاهدیم برخی مراکز تجاری که ضروری نیست مثل مراکز فروش فرش و مبل، باز است و حتی صداوسیما آنها را تبلیغ می‌کند، این‌ها متاسفانه تصمیم و رفتارهای یک بام و دو هوا است و به هیچ وجه پذیرفته نیست و به موضوع سلامت و مقابله با شیوع و انتشار ویروس کرونا لطمه جدی وارد می‌کند.
7	ذوالقدر ادامه داد: ما باید تصمیماتی که کشورهای همسایه اتخاذ کرده‌اند را بررسی کنیم، در برخی کشورهای همسایه، تصمیمات خوبی برای منع رفت و آمد، تعطیلی پروازها، تعطیلی ادارات، استفاده از نیروی نظامی و ارتش برای نگه داشتن مردم در خانه‌ها، تدابیر شدید امنیتی و ممنوعیت تجمع بیش از ۲ تا ۳ نفر را پیش بینی کرده‌اند، اما ما اینها را در نظر نمی‌گیریم.
8	این نماینده مجلس اضافه کرد: گزارش‌هایی از لواسانات، شمیرانات، رودبار و قصران به ما رسیده که خیلی‌ها برای تفریح در فضای باز به این مناطق می روند و امکانی هم برای جلوگیری از این افراد وجود ندارد و جاده ها مسدود نشده است.
9	ذوالقدر تاکید کرد: اگر کرونا را جدی بگیریم، با تدابیر خوب و نه کارهای متناقض در سالی که سال جهش تولید است می‌توانیم برنامه‌هایمان را پیش ببریم و بر این بحران غلبه پیدا کنیم، اما سهل‌انگاری، چشم پوشی و اتخاذ تصمیمات نادرست و متناقض، ضمن ناسپاسی در مقابل زحمات وزارت بهداشت، پزشکان و پرستاران فداکار و کفران نعمت، قطعا کشور را دچار مشکل خواهد کرد و تهدیدی جدی برای سلامت مردم و جامعه است.
10	جاده ها را ببندیدیک نماینده تهران در مجلس شورای اسلامی نیز خواستار بستن جاده‌ها برای جلوگیری از شیوع ویروس کرونا در کشور شد.
11	ابوالفضل سروش در مطلبی در صفحه توییتر خود با اشاره به ضرورت اعمال محدودیت سفر بین شهری در تعطیلات نوروزی، آن را باعث شکستن زنجیره انتقال ویروس کرونا دانست.
12	وی تاکید کرد: هنوز برای ممانعت از سفرهای نوروزی دیر نشده است ، جاده ها را ببندید.
