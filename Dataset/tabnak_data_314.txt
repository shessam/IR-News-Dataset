tabnak_data###دیدار معلم با پدرسن درباره کمیته قانون اساسی سوریه###https://www.tabnak.ir/fa/news/955414/دیدار-معلم-با-پدرسن-درباره-کمیته-قانون-اساسی-سوریه###[]###2020-01-29 19:05:00###۹۵۵۴۱۴###['سوریه', 'قانون اساسی', 'پدرسن']
1
1	وزیر خارجه سوریه در دیدار با فرستاده سازمان ملل به سوریه در دمشق جوانب مربوط به روند سیاسی سوریه را بررسی کردند.
2	به گزارش ایسنا، به نقل از روسیا الیوم، دو طرف در این دیدار درباره عملکرد کمیته قانون اساسی سوریه نیز گفتگو کردند.
3	در این دیدار بر اهمیت تلاش و حمایت از پیشرفت‌ها در روند سیاسی سوریه و لزوم احترام به حاکمیت سوریه و استقلال و تمامیت ارضی آن تاکید شد.
4	دو طرف همچنین بر اهمیت پایبندی به قوانین و اقدامات کمیته بررسی قانون اساسی سوریه تاکید کردند.
5	این دیدار با هدف تعیین زمان دور جدید نشست‌های کمیته قانون اساسی انجام شد.
