roozno_data###شمار مبتلایان کرونا به ۲۴۵ تن رسید / فوتی‌ها ۲۶ نفر###http://roozno.com//fa/news/415777/شمار-مبتلایان-کرونا-به-۲۴۵-تن-رسید-فوتی‌ها-۲۶-نفر###[]###2020-02-27 15:30:00###۴۱۵۷۷۷###['کرونا', 'فوتی ها']
1
1	از ۱۰۶ ابتلای قطعی جدید، ۳۸ نفر در تهران، ۲۳ نفر در گیلان، ۷ نفر در قم، یک نفر در همدان، ۸ نفر در اصفهان، ۷ نفر در مازندران، ۵ نفر در اردبیل، ۳ نفر در البرز، یک نفر در خراسان رضوی، ۳ نفر در سمنان، ۲ نفر در کرمانشاه، ۳ نفر در لرستان، یک نفر در کردستان، یک نفر در یزد، یک نفر در آذربایجان غربی و ۲ نفر در آذربایجان شرقی تشخیص داده شده است.
2	رئیس مرکز روابط عمومی و اطلاع رسانی وزارت بهداشت، درمان و آموزش پزشکی اعلام کرد که آمار ابتلای قطعی به ویروس کرونا در کشور به ۲۴۵ نفر و فوت ناشی از آن در مجموع به ۲۶ نفر رسیده است.
3	به گزارش روز نو ، کیانوش جهانپور روز پنجشنبه درباره آخرین آمار ابتلای قطعی و فوت ناشی از ویروس کرونا بیان کرد: از روز گذشته تاکنون با توجه به افزایش آزمایشگاه‌های تشخیص ویروس کرونا، ۱۰۶ ابتلای قطعی تشخیص داده شده و در این بازه زمانی ۷ نفر فوت کرده‌اند.
4	در نتیجه در مجموع ۲۴۵ نفر ابتلای قطعی و ۲۶ نفر فوت ناشی از ویروس کرونا در کشور داریم.
5	وی در گفت‌وگو با ایرنا ادامه داد: از این ۱۰۶ ابتلای قطعی، ۳۸ نفر در تهران، ۲۳ نفر در گیلان، ۷ نفر در قم، یک نفر در همدان، ۸ نفر در اصفهان، ۷ نفر در مازندران، ۵ نفر در اردبیل، ۳ نفر در البرز، یک نفر در خراسان رضوی، ۳ نفر در سمنان، ۲ نفر در کرمانشاه، ۳ نفر در لرستان، یک نفر در کردستان، یک نفر در یزد، یک نفر در آذربایجان غربی و ۲ نفر در آذربایجان شرقی تشخیص داده شده است.
6	جهانپور بامداد پنجشنبه در حساب توییتر خود نوشته بود: تعداد آزمایشگاه‌های مورد تایید برای تشخیص کرونا از ۲ آزمایشگاه به ۷ و تا پایان هفته ۱۵ و ظرف هفته آتی به ۲۲ آزمایشگاه خواهد رسید.
7	این ظرفیت آزمایشگاهی در مقایسه با کشورهای همتراز، کم نظیر و حتی در پیک نمودار شیوع بیماری کووید ۱۹ پاسخگوی نیاز خواهد بود.
