asriran_1_data###نقص فنی علت سقوط هواپیمای مسافربری پاکستان/ احتمال زنده ماندن برخی از مسافران###https://www.asriran.com/fa/news/729856/نقص-فنی-علت-سقوط-هواپیمای-مسافربری-پاکستان-احتمال-زنده-ماندن-برخی-از-مسافران###['بین الملل']###2020-05-22 17:32:00###۷۲۹۸۵۶###['سقوط هواپیما', 'پاکستان']
4
1	سازمان هوانوردی پاکستان در تازه‌ترین گزارش خود از کار افتادن موتور،بازنشدن چرخ ها و نقص فنی را عامل سقوط هواپیمای مسافربری شرکت هواپیمایی کشوری پاکستان (PIA) با ۱۰۷ مسافر و خدمه اعلام کرده است.
2	به گزارش ایرنا به نقل از منابع رسمی در سازمان هوانوردی این کشور (CAA) ، هواپیمای مسافربری ایرباس ۳۲۰ با شماره پرواز ۸۳۰۳ که از شهر لاهور راهی کراچی در جنوب این کشور شده بود، تنها در فاصله یک دقیقه‌ای از باند فرودگاه دچار آتش سوزی شده و در شهرک مسکونی نزدیک فرودگاه سقوط کرد.
3	منابع آگاه در پاکستان از احتمال جان باختن سرنشین‌ها و خدمه این هواپیما خبر می‌دهند اما تاکنون اظهارات رسمی در این خصوص اعلام نشده است.
4	لحظاتی پیش شبکه‌های خبری پاکستان گزارش دادند رئیس بانک پنجاب که یکی از سرنشینان هواپیمای حادثه دیده در کراچی بود، به شکل معجزه آسا زنده مانده و هم اکنون در بیمارستان در شرایط پایدار بسر می‌برد.
5	برخی از شاهدان عینی از محل حادثه به خبرنگاران گفتند: بخش انتهای بدنه هواپیما اولین برخورد آن با زمین بوده و پس از آن تیم‌های امداد ونجات پیش بینی می‌کنند که برخی از سرنشینان این هواپیما که در قسمت جلوی هواپیمای بودند، احتمال زنده بودن آنان زیاد است.
6	«عمران خان» نخست وزیر پاکستان با ابراز تاسف عمیق نسبت به سقوط هواپیمای مسافربری این کشور در کراچی، دستور فوری بررسی و دریافت علل این حادثه را به مدیراجرایی سازمان هواپیمایی کشوری ابلاغ کرد.
7	شبکه‌های خبری پاکستان با پخش آخرین تبادل پیام میان خلبان هواپیمای ایرباس ۳۲۰ و برج مراقبت در کراچی، اعلام کردند: از کار افتادن موتور هواپیما، باز نشدن چرخ‌ها و آتش سوزی از دلایل حادثه امروز به نظر می‌رسد.
8	گزارش‌ها حاکی از آتش سوزی در محل سقوط هواپیما در شهرک مسکونی و بیرون آورن برخی از اجساد از زیر آوار است.
