tabnak_data###پارلمان عراق دوشنبه درباره کابینه «علاوی» رای گیری می کند###https://www.tabnak.ir/fa/news/960838/پارلمان-عراق-دوشنبه-درباره-کابینه-علاوی-رای-گیری-می-کند###[]###2020-02-22 13:17:00###۹۶۰۸۳۸###['عراق', 'علاوی', 'پارلمان']
1
1	یک عضو ائتلاف پارلمانی «سائرون» از تشکیل جلسه پارلمان عراق طی روز دوشنبه به منظور رای گیری در خصوص کابینه پیشنهادی نخست وزیر جدید این کشور خبر داد.
2	به گزارشخبرگزاری مهربه نقل از خبرگزاری رسمی عراق (واع)، یک عضو ائتلاف سائرون اعلام کرد که پارلمان عراق بنا به درخواست ارائه شده به رئیس پارلمان این کشور از سوی ۵۰ نماینده و نیز بیانیه «محمد توفیق علاوی» نخست وزیر مکلف که طی آن از تکمیل کابینه وزارتی و برنامه های دولتش خبر داد، روز دوشنبه تشکیل جلسه خواهد داد.
3	«غایب العمیری» پیش بینی کرد که کابینه علاوی علیرغم برخی ملاحظات از پارلمان رای اعتماد بگیرد.
4	در همین حال، معاون اول رئیس پارلمان عراق از نمایندگان این کشور خواست روز دوشنبه این هفته برای رأی‌گیری درباره کابینه پیشنهادی «محمد توفیق علاوی» جلسه فوق‌العاده تشکیل دهند.
5	به گفته «حسن الکعبی» این درخواست پس از آن مطرح می شود که «عادل عبدالمهدی» نخست‌وزیر مستعفی عراق از پارلمان خواست هرچه سریعتر تکلیف کابینه جدید را مشخص کند.
