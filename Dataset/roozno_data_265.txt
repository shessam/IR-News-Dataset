roozno_data###ادعای العرب نزدیک به سعودی: همزمانی سفر لاریجانی به لبنان با چهلمین روز ترور سردار سلیمانی اتفاقی نیست / گویا ایران مسئولیت سر و سامان دادن دوباره به حشد الشعبی عراق را به سیدحسن نصرالله سپرده###http://roozno.com//fa/news/414402/ادعای-العرب-نزدیک-به-سعودی-همزمانی-سفر-لاریجانی-به-لبنان-با-چهلمین-روز-ترور-سردار-سلیمانی-اتفاقی-نیست-گویا-ایران-مسئولیت-سر-و-سامان-دادن-دوباره-به-حشد-الشعبی-عراق-را-به-سیدحسن-نصرالله-سپرده###[]###2020-02-19 13:05:00###۴۱۴۴۰۲###['لاریجانی', 'لبنان']
1
1	تحلیلگران تصریح می کنند که اظهارات سید حسن نصرالله، دلیلی است بر درستی گزارش های غربی در مورد اینکه وی عملا جانشین سلیمانی شده و از سوی ایران، مأمور سر و سامان دادن دوباره به حشد الشعبی عراقی و بر عهده گرفتن تشکیل جبهه واحد برای مقابله با آمریکاست.
2	انتشار مطالب رسانه های خارجی با هدف اطلاع رسانی از نوع نگاه و برداشت آنان از تحولات صورت می گیرد و به منزله تایید آن از سوی «انتخاب» نیست.
3	العرب نزدیک به عربستان سعودی نوشت: سفر رئیس مجلس شورای اسلامی به لبنان و اعلام دبیر کل حزب الله لبنان در مورد مقابله فراگیر با ایالات متحده، دو شاخص اصلی است که نشان می دهد لبنان در قلب درگیری آمریکا و ایران قرار گرفته است.
4	به گزارش روز نو ، در ادامه این مطلب آمده است: بیروت، ایستگاه دوم علی لاریجانی، پس از دمشق بود و مجامع سیاسی احتمال می دهند که این سفر، که چند روز پس از رأی اعتماد پارلمان لبنان به حسان دیاب، اتفاق افتاد، با هدف رساندن پیامی به قوای بین المللی و منطقه ای، و در رأس آنها، ایالات متحده، بوده است، مبنی بر اینکه لبنان، ضلع اصلی محور مقاومت، محسوب می شود.
5	تحلیلگران تصریح می کنند که بعید نیست حزب الله که حاکم اصلی لبنان در همه ابعاد است، پشت این دعوت از لاریجانی قرار داشته باشد؛ بویژه آنکه سفر وی همزمان شد با چهلمین روز شهادت مهندس تحرکات ایران در منطقه، سردار قاسم سلیمانی و ابو مهدی المهندس.
6	پیش از سفر لاریجانی به بیروت، دبیر کل حزب الله، در یک سخنرانی آتشین و تحریک کننده، خطاب به دولت آمریکا، مقابله با سر افعی، یعنی دولت دونالد ترامپ را ضروری دانسته و تاکید کرد در صورتی که ملتهای منطقه به دنبال حفظ کرامت و هویت خود هستند، گزینه آنها، مقاومت مردمی و تمام اشکال مقاومت، از جمله شکل مسلح آن است.
7	تحلیلگران تصریح می کنند که اظهارات سید حسن نصرالله، دلیلی است بر درستی گزارش های غربی در مورد اینکه وی عملا جانشین سلیمانی شده و از سوی ایران، مأمور سر و سامان دادن دوباره به حشد الشعبی عراقی و بر عهده گرفتن تشکیل جبهه واحد برای مقابله با آمریکاست.
8	تحلیلگران هشدار می دهند که حزب الله می تواند لبنان را به سمت سرنوشتی نامشخص پیش ببرد و با توجه به اینکه لبنان تبدیل به تریبونی برای تحریک علیه ایالات متحده و هم پیمانان آن در منطقه شده است، بعید است که بتواند به حمایت مالی و کمک اقتصادی عربستان دست یابد، از این رو، به سرعت به سمت بحران پیش می رود.
9	در مجموع، در سالهای اخیر، توجه عربستان سعودی به لبنان کمتر شده است و کارشناسان، علت این مساله را ناخشنودی سعودیها از سیاستهای برخی هم پیمانان خود در داخل لبنان، و در مقدمه آنها، جریان المستقبل می دانند که خط مشی متفاوتی را نسبت به آنچه حریریِ پدر ترسیم نمود و متکی بر آزادی لبنان و تضمین حق حاکمیت آن بود، در پیش گرفته است.
