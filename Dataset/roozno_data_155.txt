roozno_data###چگونه اصولگرایان در تهران سه تکه شدند؟###http://roozno.com//fa/news/413501/چگونه-اصولگرایان-در-تهران-سه-تکه-شدند###[]###2020-02-15 09:22:00###۴۱۳۵۰۱###['اصولگرایان در تهران']
1@@@2
1	همانطور که بسیار پیش از اینها نیز پیش بینی می‌شد و بسیاری از فعالان سیاسی نیز بر این گزاره صحه گذاشته بودند اصولگرایان در نهایت به آرزوی دیرینه خود یعنی وحدت و لیست واحد ائتلافی نرسیدند.
2	این در حالی است که در حداقلی‌ترین حالت باید شاهد ۳ فهرست از سوی جریان اصولگرا باشیم لیست شورای ائتلاف و لیست جبهه پایداری و لیست سنتی‌ها.
3	هر چند که به گفته مرتضی تمدن چهره نزدیک به احمدی نژاد، جریان بهار در انتخابات پیش رو لیستی نخواهد داشت، اما نباید از لیست‌های دیگری، چون جمعیت پیشرفت و عدالت و فهرست مداحان نیز غافل شد.
4	اگرچه چندی پیش حجت الاسلام غلامرضا‌مصباحی مقدم نیز از انتشار لیست متبوع خود سخن به میان آورده بود.
5	با این حال باید دید در فاصله یک هفته تا انتخابات چه تغییرات دیگری در جریان اصولگرا حادث خواهد شد.
6	عدم وحدت: انتشار لیستچندی پیش بود که لیستی ۳۰نفره تحت عنوان لیست شورای ائتلاف اصولگرایان در رسانه‌ها منتشر و با واکنش‌های منفی از سوی گروه‌های مختلف اصولگرایی مواجه شد.
7	چنانکه شورای ائتلاف از موضع اولیه عقب نشینی کرده و لیست نهایی را به روز‌های پیش‌رو موکول کرد.
8	هر چند ماجرا به اختلاف شورای ائتلاف و جبهه پایداری بر لیست نهایی ۳۰نفره بازمی گردد.
9	جایی که حتی غلامعلی حدادعادل نیز در مقام ریاست شورای ائتلاف از رویه جبهه پایداری انتقاد کرده و رویکرد‌های آن‌ها را وحدت‌شکنانه و سهم‌خواهانه دانست.
10	گرچه این موضع نیز با پاسخ دبیرکل پایداری‌ها همراه شد، اما روایت‌های جدید حاکی از این مساله است که گویا سررشته اختلاقات به محمدباقر قالیباف باز می‌گردد.
11	پس از آنکه حجت الاسلام مرتضی آقاتهرانی اعلام کرد: جبهه پایداری حاضر است بر سراصول مشترک و شاخص‌های اصولی با ائتلاف به وحدت برسد و در این صورت از انتشار لیست مجزا خودداری خواهند کرد.
12	قالیباف نیز از این مساله استقبال کرد تا راه برای وحدت باز شود.
13	اما در جریان مذاکره درخواست اصلی آقایان آقاتهرانی و محصولی برای ارائه فهرست مشترک حذف قالیباف از فهرست نهایی بود.
14	حدادعادل با این پیشنهاد مخالفت می‌کند و پیشنهاد دیگری می‌دهد که در صورت لیست مشترک، ائتلاف با سرلیستی قالیباف منتشر شود و پایداری با سرلیستی آقاتهرانی که این پیشنهاد نیز از سوی محصولی و آقاتهرانی رد می‌شود.
15	در ادامه محمدباقر قالیباف پیشنهاد دیگری می‌دهد و اعلام می‌کند حاضر است از لیست کناره گیری کرده و به صورت مستقل و منفرد در انتخابات شرکت کند.
16	لیست جبهه انقلاب نیز ۲۹ نفره منتشر شود که این نیز مورد موافقت ائتلاف قرار نمی‌گیرد و نتیجه این می‌شود که اصولگرایان با دو فهرست در انتخابات شرکت کنند.
17	پس از اینکه عدم وحدت در جریان اصولگرا قطعی شد روز گذشته شورای ائتلاف لیست نهایی خود را با چند تغییر نسبت به لیست نخست منتشر کرد.
18	در لیست نهایی نفراتی همچون محمدباقر قالیباف، عبدالحسین روح‌الامینی، سیدمصطفی میرسلیم، حجت‌الاسلام سیدرضا تقوی، سیدمحمود نبویان و محسن پیرهادی حضور دارند و شش چهره جدید جایگزین نفراتی در لیست اولیه شده‌اند.
19	لیست جبهه پایداریجبهه پایداری با انتشار اطلاعیه‌ای لیست نهایی ۳۰نفره خود را برای انتخابات مجلس یازدهم در تهران معرفی کرد.
20	در بخشی از بیانیه این جبهه آمده است: متأسفانه تلاش‌ها در برخی نقاط کشور از جمله شهر تهران به علت عدم تفاهم در نفی سهم خواهی‌ها با شورای ائتلاف، به نتیجه نرسید و جبهه پایداری سعی نمود با معرفی افراد شایسته و با لحاظ حفظ اشتراکات ممکن و با لحاظ شاخص‌های اصولی، زمینه انتخاب بهتر را برای مردم عزیز و شریف تهران فراهم نماید.
21	در لیست ۳۰نفره جبهه پایداری می‌توان به افرادی، چون مرتضی آقاتهرانی، سید محمود نبویان، محمد سلیمانی، وحید یامین پور، الیاس نادران، بیژن نوباوه و سید نظام الدین موسوی و فاطمه آلیا اشاره کرد.
22	احمدی نژادی‌ها لیستی ندارندیک چهره نزدیک به محمود احمدی نژاد با اشاره به اخباری مبنی بر انتشار لیست انتخاباتی تحت عنوان ائتلاف مردم که که گفته می‌شود جمعی از وزرا و معاونین رئیس جمهور در دولت‌های نهم و دهم در آن حضور دارند اظهارداشت: از چند روز پیش برخی در فضای مجازی و رسانه‌ها مطرح می‌کنند که دولت نهم و دهم و یاران و خادمان مردم زیر نظر و حمایت آقای احمدی نژاد لیست انتخاباتی می‌دهند در حالی که دکتر هیچ برنامه‌ای برای دادن لیست و حمایت از اشخاص ندارند.
23	مرتضی تمدن گفت: به پیر به پیغمبر که ما لیستی نداریم.
24	می‌خواهیم دوستان را هم خوشحال کنیم که بدانند لیستی نداریم.
25	فهرست مداحانحاج منصور ارضی، مداح اهل بیت، با انتشار تصویری در صفحه اینستاگرام خود لیست انتخاباتی منسوب به لیست منتخب مداحان را منتشر کرد.
26	در لیست او سید محمود نبویان سرلیست است و خبری از نام محمدباقر قالیباف نیست.
27	در این لیست که اشتراک بسیاری با لیست جبهه پایداری دارد نام هایی، چون ابطحی، رسایی و یامین پور مشاهده می‌شود.
