asriran_1_data###داستان نویسی یک زندانی سیاسی در ترکیه، راهی برای مقاومت###https://www.asriran.com/fa/news/716268/داستان-نویسی-یک-زندانی-سیاسی-در-ترکیه-راهی-برای-مقاومت###['بین الملل']###2020-02-29 11:57:00###۷۱۶۲۶۸###['دمیرتاش', 'ترکیه', 'زندان']
18@@@19
1	صلاح الدین دمیرتاش زندانی سیاسی کرد ترکیه به داستان نویسی روی آورده است و جامعه ترکیه هم از آثار او استقبال می کند.
2	به گزارش ، خبرگزاری فرانسه در گزارشی به فعالیت های ادبی "" و چاپ آثار تولیدی او در زندان پرداخت.
3	صلاح الدین دمیرتاش یکی از فعالان سیاسی کُرد است که با اتهامات امنیتی از جمله حمایت از تروریسم، هم اکنون در زندان است.
4	در ترکیه، تروریسم یکی از اتهامات علیه مخالفان سیاسی نزدیک به گروه های کرد ترکیه است.
5	صلاح الدین دمیرتاش در ریاست جمهوری ترکیه هم کاندیدا شد و رقیب سرسخت اردوغان به شمار رفت.
6	او از داخل زندان در رقابت های انتخابات شرکت کرد.
7	در انتخابات ریاست جمهوری 2018، او از زندان، نفر سوم شد.
8	در انتخابات پارلمانی همان سال هم حزبی که قبلا دمیرتاش رهبری آن را برعهده داشت، جایگاه سوم را کسب کرد.
9	وی به تازگی به صورت مکتوب با خبرگزاری فرانسه نیز مصاحبه کرده است.
10	خبرگزاری فرانسه فعالیت های ادبی دمیرتاش را "رهایی از زندان به وسیله نوشته ها" توصیف می کند.
11	کتاب های ادبی و داستان های او به زبان های زیادی ترجمه و در ترکیه با استقبال خوانندگان روبه رو شده است.
12	در گزارش خبرگزاری فرانسه آمده است: "میله های زندان نتوانسته نظرات فعال سیاسی مخالف در ترکیه صلاح الدین دمیرتاش را خفه کند.
13	رهبر سابق حزب "دموکراتیک ملت ها" به گروهی از زندانیان در ترکیه پیوست که برای آزادی، به قلم روی آورده اند".
14	او در پاسخ مکتوب به سوالات ارسالی خبرگزاری فرانسه نوشت: "اینجا هیچ چیزی نیست جز چهار دیوار و یک درب"این پاسخ ها را وکیل دمیرتاش منتقل کرده است.
15	دمیرتاش بیش از سه سال قبل، بازداشت شد.
16	وی متهم به اداره سازمان تروریستی، انجام تبلیغات تروریستی و تحریک به انجام جرایم است.
17	او با مجازاتی نزدیک به 142 سال زندان روبه رو است.
18	اولین اثر ادبی دمیرتاش در سال 2017 با عنوان "سحر" منتشر شد.
19	سحر مجموعه ای از داستان های کوتاه بود که به زندگی روزمره به ویژه زندگی زنان می پرداخت.
20	240 هزار نسخه از این کتاب چاپ و به 16 زبان ترجمه شد.
21	پس از آن، دو کتاب دیگر هم از دمیرتاش منتشر شدند که هر دو مجموعه داستان های کوتاه بودند.
22	"دیفران" و "لیلان" که در ژانویه گذشته (ماه قبل) به چاپ رسیدند.
23	خبرگزاری فرانسه اضافه کرد: این رهبر سابق حزب دموکراتیک ملت ها و حامی کردها در سال 2016 بازداشت شد و به زندان افتاد.
24	این بخشی از حمله سرکوب و پاکسازی بعد از کودتا علیه اردوغان بود.
25	این کودتا شکست خورد.
26	امروزه این زندانی، نوشتن را یکی از انواع مقاومت می داند و می گوید: "هر چیزی انجام می شود تا اراده تضعیف و شخصیت نابود شود".
27	دولت ترکیه، دمیرتاش را متهم می کند که به اندازه کافی با حزب کارگردان کردستان (پ ک ک) مرزبندی نکرده است.
28	در ماه گذشته میلادی (ژانویه) بعد از تبدیل کتاب دیفران به نمایشنامه و نمایش، جنجال شکل گرفت.
29	وزیر کشور ترکیه (سلیمان سویلو) گفت: "آنها نمی توانند خون دستشان را به وسیله تائتر پاک کنند".
30	"امیرعلی ترکمان" مدیر انتشارات "دیبنوت" که کتاب های دمیرتاش را منتشر می کند می گوید: "با انتشار کتاب های دمیرتاش، او به مجموعه نویسندگانی پیوست که آثار خود را از پشت میله های زندان نوشته اند".
31	او به خبرگزاری فرانسه گفت: "زندان های ترکیه، نویسندگان زیادی را عرضه کرده است.
32	ناظم حکمت که امروزه به عنوان یکی از بزرگترین شاعران جهان شناخته می شود برخی از بهترین کارهایش را از زندان نوشت".
33	وی افزود که انتشاراتش از سوی برخی ملی گرایان تهدید شده است.
34	ملی گرایان او را به انتشار آثار یک دشمن کُرد متهم می کنند اما این ناشر اصرار دارد که این فشارها با زمانی که انتشار آثار مولفان زندانی ممنوع نیست قابل مقایسه نیست.
35	این بحث و جدل ها نه تنها به فروش آثار دمیرتاش آسیب نزده بلکه عکس آن صحیح است.
36	در یک کتاب فروشی در منطقه مرفه استانبول هیچ نسخه ای از کتاب اخیر دمیرتاش باقی نمانده است.
37	خانم "بورگو یالزار" فروشنده در کتابفروشی گفت: "احساسی از همبستگی با دمیرتاش و کتابهایش وجود دارد.
38	کتاب هایش روزنه امیدی برای بخشی از ساکنان جامعه ماست".
39	دمیرتاش خود نیز در این مصاحبه مکتوب می گوید که اگر آزاد بود و منابع بیشتری در اختیار داشت خلاقیت بیشتری به خرج می داد.
40	او ادامه داد که اگر امروز می خواست میان ادبیات و سیاست یکی را انتخاب کند بدون شک ادبیات، انتخاب او بود.
