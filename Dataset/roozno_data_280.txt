roozno_data###تغییر استراتژی اسرائیل در قبال ایران و خطر بالا رفتن رویارویی نظامی###http://roozno.com//fa/news/414439/تغییر-استراتژی-اسرائیل-در-قبال-ایران-و-خطر-بالا-رفتن-رویارویی-نظامی###[]###2020-02-19 15:42:00###۴۱۴۴۳۹###['ایران', 'رویارویی نظامی']
1
1	به ادعای نفتالی بنت، اسرائیل سال‌ها بازوهای ایران در لبنان، نوار غزه و سوریه را نشانه رفته و کم‌تر روی تضعیف واقعی جمهوری اسلامی متمرکز بوده است، اما حالا قصد دارد با فشارهای اقتصادی، سیاسی و اقدامات نظامی و استفاده از روش‌های دیگر استراتژی خود را تغییر دهد و مستقیم با ایران رو به رو شود.
2	وزیر دفاع اسرائيل با اشاره به برتری نظامی و فناوری این کشور می‌گوید اسرائیل باید استراتژی دفاعی خود در قبال ایران را به تهاجمی تغییر دهد.
3	به گزارش روز نو : دویچه وله با اشاره به سخنان وزیر دفاع رژیم صهیونیستی نوشت: نفتالی بنت، وزیر دفاع اسرائیل، روز سه شنبه ۲۹ بهمن (۱۸ فوریه) در نمایشگاه فناوری نظامی ۲۰۲۰ (فناوری جدید) در تل‌آویو گفت که کشورش شاهد "علائمی از تغییر شرایط ایران در سوریه و بازبینی موقعیت خود در این کشور است".
4	او گفت که اسرائیل تحت فرماندهی او از استراتژی دفاعی به تهاجمی روی خواهد آورد.
5	به ادعای نفتالی بنت، اسرائیل سال‌ها بازوهای ایران در لبنان، نوار غزه و سوریه را نشانه رفته و کم‌تر روی تضعیف واقعی جمهوری اسلامی متمرکز بوده است، اما حالا قصد دارد با فشارهای اقتصادی، سیاسی و اقدامات نظامی و استفاده از روش‌های دیگر استراتژی خود را تغییر دهد و مستقیم با ایران رو به رو شود.
6	وزیر دفاع اسرائيل هم‌چنین گفت که جبهه سوریه برای اسرائيل یک فرصت است.
7	او ادعا کرد که ایران نیروهای خود را برای تثبیت حضورش به سوریه می‌فرستند تا اسرائیل را خسته کند ولی اسرائيل می‌تواند این «حمله را به ضد حمله تبدیل کند».
8	بنت همچنین گفت: «ما از هوش و برتری عملیاتی بهره‌مند هستیم و به وضوح به ایران می‌گوییم از سوریه خارج شود چون دلیلی برای حضور در آنجا ندارد.
9	»نمایشگاه فناوری جدید در تل‌آویو نمایشگاهی درباره تحقیقات و پیشرفت‌های صنایع نظامی اسرائیل است.
10	اسرائیل به عنوان یکی از پیشرفته‌ترین کشورها در نوآوری و توسعه فناوری محسوب می‌شود و ده‌ها شرکت الکترونیک و تولیدکننده صنایع نظامی در این نمایشگاه شرکت می‌کنند.
11	در نمایشگاه ۲۰۲۰ تازه‌ترین استانداردهای صنایع نظامی و هوایی به نمایش گذاشته شده‌اند.
12	بدون شک در پیش گرفتن این رویکرد تهاجمی به نفع هیچکس نیست و می تواند تنش را بالا برده و حتی احتمال رو یا رویی مستقیم را بیش از هر زمان دیگری کند، اسرائیل باید خوب بداند که ایران در دفاع از خودش با هیچ کشوری شوخی ندارد و اگر تل آویو دست از پا خطا کند مجازات خواهد شد.
13	نواندیش
