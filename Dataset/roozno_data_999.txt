roozno_data###حریرچی: به زندگی با کرونا تا اطلاع ثانوی عادت کنیم / هزینه ی حفاظت یک بیمار بستری در بخش آی‌سی‌یو به طور متوسط ۷۰۰ هزار تومان###http://roozno.com//fa/news/422604/حریرچی-به-زندگی-با-کرونا-تا-اطلاع-ثانوی-عادت-کنیم-هزینه-ی-حفاظت-یک-بیمار-بستری-در-بخش-آی‌سی‌یو-به-طور-متوسط-۷۰۰-هزار-تومان###[]###2020-04-18 15:27:00###۴۲۲۶۰۴###['حریرچی', 'کرونا']
1
1	ایرج حریرچی معاون وزیر بهداشت با بیان اینکه متاسفانه در برخی استان‌ها بازگشایی تدریجی مشاغل موجب سوء تفاهم شده و انگار شرایط عادی است ادامه داد: به عموم مردم هشدار می‌دهیم هنوز کل جهان و از جمله کشور ما در معرض خطر از سرگیری و رشد شدید ویروس کرونا است و باید اصول علمی و اصول بهداشتی لازم را کماکان رعایت کنیم؛ و به عبارت دیگه به زندگی با ویروس تا اطلاع ثانوی عادت کنیم تا انشاالله واکسن و داروی موثر برای آن کشف شود.
2	ایرج حریرچی معاون وزیر بهداشت در جلسه ستاد پیشگیری و مقابله با ویروس کرونا در یاسوج با اشاره به خبر شیوع ویروس کرونا در کهگیلویه و بویراحمد گفت: این استان یکی از موفق‌ترین استان‌ها در کنترل بیماری بوده و در غربالگری توانسته در مرحله اول ۹۸.
3	۵ و در مرحله دوم هم ۸۲ درصد مردم را غربالگری کند و تعداد تست به جمعیت این استان دو برابر متوسط کشوری است.
4	به گزارش روز نو :حریرچی به تدبیر مسئولان استانی و دانشگاهی برای مقابله با این بیماری اشاره کرد و افزود: در این استان علائمی از افزایش قابل توجه مشاهده نکردیم بهتر است مردم به خبر‌هایی که از طرف مراجع رسمی اعلام می‌شود اعتماد کنند، ولی درخواست‌ کلی ما رعایت فاصله‌گذاری اجتماعی و بهداشت فردی کماکان برقرار است.
5	او ادامه داد: خوشبختانه از نظر میزان ابتلا به بیماری کرونا، کهگیلویه و بویراحمد نصف آمار کشوری مبتلا دارد و کمترین آمار مرگ و میر را در ایران دارد.
6	او به طرح فاصله گذاری هم اشاره کرد و ادامه داد: متاسفانه مواردی که در طرح فاصله گذاری اجتماعی ابلاغ شده در بعضی از مراکز دولتی و در بعضی از مراکز کسب و کار خصوصی رعایت نمی‌شود.
7	معاون وزیر بهداشت با بیان اینکه وزارت بهداشت و درمان در مرحله اول با خواهش و تقاضا با این موضوع برخورد می‌کند اضافه کرد: طبق دستورات رهبر معظم انقلاب و ریاست جمهور سلامت مردم اولویت اول است و با متخلفان برخورد قانونی می‌شود، چون هم سلامت خود و سلامت ملت را در معرض خطر قرار می‌دهند.
8	حریرچی با بیان اینکه متاسفانه در برخی استان‌ها بازگشایی تدریجی مشاغل موجب سوء تفاهم شده و انگار شرایط عادی است ادامه داد: به عموم مردم هشدار می‌دهیم هنوز کل جهان و از جمله کشور ما در معرض خطر از سرگیری و رشد شدید ویروس کرونا است و باید اصول علمی و اصول بهداشتی لازم را کماکان رعایت کنیم؛ و به عبارت دیگه به زندگی با ویروس تا اطلاع ثانوی عادت کنیم تا انشاالله واکسن و داروی موثر برای آن کشف شود.
9	او در خصوص تفرجگاه‌ها هم گفت: مردم در روز ۱۳ نوروز در این استان و دیگر استان‌ها به خوبی همکاری کردند، از مردم درخواست می‌کنیم خودشان رعایت کنند و تصمیم در مورد بازگشایی پارک‌ها در ستاد ملی کشور انجام خواهد شد و هر اقدامی انجام شود با تدریج و بررسی اثرات بازگشایی‌های قبلی خواهد بود.
10	او با اشاره به اینکه تعداد مبتلایان به کرونا در کشور روند کاهشی داشته است و این دستاورد خیلی مهمی هست افزود: تا رسیدن این عدد به زیر یک راه طولانی در پیش داریم و باید اصول بهداشتی را رعایت کنیم.
11	معاون وزیر بهداشت با قدردانی از رهبر انقلاب برای اجازه برداشت از صندوق توسعه ملی گفت: با اجازه رهبری حدود ۱۳ هزار میلیارد تومان اعتبار برای مقابله با کرونا از صندوق توسعه ملی برداشت کردیم که مراحل اداری تخصیص آن و تبدیل ارز به ریال در حال انجام است.
12	حریرچی با اشاره به اینکه طی این مدت دانشگاه‌های علوم پزشکی سراسر کشور متحمل هزینه‌های هنگفتی شدند اضافه کرد: در این شرایط به ازای یک بیمار بستری در بخش آی‌سی‌یو به طور متوسط ۷۰۰ هزار تومان برای لوازم حفاظتی هزینه می‌کنیم این در حالی است که در شرایط عادی به ازای یک تخت در روز کل هزینه ۱۸۶ هزار تومان است.
13	او کلید اصلی موفقیت مبارزه با بیماری کرونا را رعایت مسائل بهداشت فردی و اجرای طرح فاصله گذاری هوشمند اعلام کرد و ادامه داد: واقعاً صدا و سیما در سطح ملی و در استان‌ها در خصوص اطلاع رسانی همکاری فوق‌العاده‌ای داشت.
14	معاون وزیر بهداشت با قدردانی از رسانه ملی و با بیان اینکه ویروس اخبار دروغ خطرناک‌تر از ویروس کرونا است افزود: به مردم مردم هشدار می‌دهم که فقط به توصیه‌هایی توجه کنند که از مراجع رسمی وزارت بهداشت و صدا و سیما اعلام می‌شود.
