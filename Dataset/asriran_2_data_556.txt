asriran_2_data###5 روش طبیعی برای مبارزه با عفونت‌های باکتریایی###https://www.asriran.com/fa/news/706874/5-روش-طبیعی-برای-مبارزه-با-عفونت‌های-باکتریایی###['سلامت']###2020-01-04 08:41:00###۷۰۶۸۷۴###['عفونت', 'سلامت', 'باکتری', 'روغن زیتون']
7@@@8
1	عفونت ها می توانند در نتیجه تماس با یک منبع شکل بگیرند.
2	این تماس اغلب به سرفه، سرماخوردگی، گلودرد میکروبی، مشکلات دستگاه ادراری، و حتی راش ها و مشکلات پوستی دیگر منجر می شود.
3	در شرایطی که بیشتری عفونت های باکتریایی جدی نیستند، عدم رسیدگی و درمان می تواند به معنای وخیم‌تر شدن شرایط عفونت و انتقال آن به افراد دیگر باشد.
4	به گزارش گروه سلامت به نقل از ""، در شرایطی که روشی رایج برای درمان عفونت های باکتریایی هستند، برخی انواع باکتری ها در برابر این داروها مقاوم شده و همچنین آنتی بیوتیک ها می توانند موجب عوارض جانبی ناخوشایند در برخی افراد شوند.
5	اگرچه هنگام ابتلا به عفونت یا تشدید آن باید با پزشک خود درباره روش درمان این شرایط صحبت کنید، برخی گزینه های طبیعی نیز وجود دارند که می توانند در این زمینه به شما کمک کنند.
6	اگرچه یک ماده غذایی با بویی ناخوشایند است اما فواید سلامت قابل توجهی را ارائه می کند.
7	سیر خام دارای خواص آنتی بیوتیک طبیعی است که بیشتر از ترکیبی به نام آلیسین سرچشمه می گیرند.
8	این ترکیب خواصی شبیه به پنی سیلین ارائه می کند.
9	در همین راستا، مصرف دو تا چهار حبه سیر خام خرد شده یا 600 تا 1,200 میلی گرم عصاره سیر کهنه توصیه شده است.
10	گلودرد میکروبی یا استرپتوکوکی شرایطی بسیار دردناک است که با تب نیز همراه است.
11	عدم درمان این شرایط می تواند به عوارضی مانند عفونت های گوش و حتی تب روماتیسمی منجر شود.
12	غرغره کردن سرکه سیب رقیق شده در آب گرم یک روش طبیعی برای مقابله با گلودرد میکروبی است.
13	شما می توانید یک تا سه قاشق چایخوری سرکه سیب را در یک لیوان آب رقیق کنید.
14	همچنین، شما می توانید این محلول رقیق شده را طی روز جرعه جرعه بنوشید.
15	عفونت های دستگاه ادراری شرایطی بسیار شایع هستند و می توانند موجب الگوهای دفع ادرار نامنظم و همچنین احساس درد و ناراحتی هنگام دفع ادرار شوند.
16	خوشبختانه، مصرف آب فراوان و می تواند به بهبود یک عفونت دستگاه ادراری کمک کند.
17	افزایش مصرف آب در وهله نخست به دفع باکتری های مشکل‌ساز کمک می کند.
18	افزایش دریافت ویتامین C نیز ادرار را اسیدی‌تر ساخته و از رشد باکتری ها، چه به یک عفونت مبتلا باشید یا خیر، جلوگیری می کند.
19	از منابع غذایی خوب برای ویتامین C می توان به میوه های خانواده مرکبات، فلفل دلمه ای قرمز و کلم بروکلی اشاره کرد.
20	عفونت های مخمری واژن هر ساله میلیون ها زن را تحت تاثیر قرار می دهند.
21	این شرایط اغلب حالت مزمن دارد و می تواند چند بار در سال رخ دهد.
22	به نظر می رسد پروبیوتیک ها می توانند به درمان موثر عفونت های مخمری کمک کنند.
23	در شرایطی که مدارک چندانی مبنی بر این که دریافت پروبیوتیک ها از طریق مصرف ماست می تواند تغییرات مثبتی ایجاد کند یا خیر وجود ندارند، یک مطالعه در ایتالیا نشان داد که وارد کردن یک قرص پروبیوتیک به صورت مستقیم در واژن به کاهش 87 درصدی در عفونت ها کمک کرده است.
24	از دیگر درمان های طبیعی برای عفونت های مخمری می توان به اسید بوریک، روغن درخت چای و سیر خام اشاره کرد.
25	عفونت های گوش میانی شرایطی شایع به ویژه بین کودکان هستند.
26	کودکان شاید همواره نتوانند مواجهه با یک مشکل را بیان کنند اما علائمی مانند تب و کشیدن و مالیدن گوش می توانند علائمی از این شرایط باشند.
27	روغن زیتون یکی از گزینه هایی است که می توانید برای درمان عفونت گوش استفاده کنید.
28	شما می توانید روغن زیتون را اندکی گرم کرده و از یک قطره چکان برای ریختن چند قطره از آن در گوش استفاده کنید.
29	بهتر است چند دقیقه در همان حالت باقی مانده تا روغن از گوش خارج نشود و این کار را تا زمانی که درد از بین برود دو یا سه بار در روز تکرار کنید.
30	توجه داشته باشید که عفونت های گوش می توانند به واسطه ویروس شکل گرفته باشند، از این رو، حتی اگر علائم با استفاده از روغن زیتون تسکین یابند بهتر است برای پیشگیری از عوارض بیشتر به پزشک مراجعه کنید.
