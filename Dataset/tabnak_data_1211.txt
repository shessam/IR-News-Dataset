tabnak_data###برهم صالح تحقیق درباره حمله به پایگاه «التاجی» را خواستار شد###https://www.tabnak.ir/fa/news/965401/برهم-صالح-تحقیق-درباره-حمله-به-پایگاه-التاجی-را-خواستار-شد###[]###2020-03-12 16:11:00###۹۶۵۴۰۱###['برهم صالح', 'التاجی', 'پایگاه نظامی آمریکا']
1
1	رئیس جمهوری عراق در بیانیه ای حمله به پایگاه التاجی را محکوم و خواستار تحقیق در این باره شد.
2	به گزارش خبرگزاری مهر به نقل از سومریه نیوز، برهم صالح رئیس جمهوری عراق به حمله اخیر به پایگاه نیروهای آمریکایی در این کشور واکنش نشان داد.
3	وی در بیانیه ای حمله به پایگاه التاجی را محکوم کرد و خواستار تحقیق درباره عوامل این حمله شد.
4	در این بیانیه آمده است که نیروهای ائتلاف بین‌المللی در چارچوب مبارزه با تروریسم و به دعوت دولت عراق در این کشور حضور دارند.
5	لذا چنین حمله‌ای عراق و امنیت آن را هدف قرار داده است و ما خواستار تحقیقات کامل درباره عوامل پشت پرده آن و پیگرد عناصر مسئول این حمله هستیم.
6	برهم صالح در ادامه از تمامی طرف‌ها خواست با خویشتن‌دار و حفظ آرامش موجب شوند تا دولت عراق به وظیفه خود در قبال امنیت و حفظ حاکمیت کشور، عمل کند.
7	گفتنی است شامگاه چهارشنبه پایگاه نظامی التاجی در بغداد هدف حمله راکتی قرار گرفت.
8	این پایگاه محل استقرار نظامیان آمریکایی، انگلیسی و سایر نیروهای ائتلاف بین الملل موسوم به ائتلاف ضد داعش است.
9	تاکنون هیچ گروهی مسئولیت این حمله که در آن دو نظامی آمریکایی و یک نظامی انگلیسی کشته و ۱۲ تن دیگر زخمی شدند، برعهده نگرفته است.
