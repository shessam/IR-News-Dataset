tabnak_data###تعهد پامپئو و گوآیدو برای کنار زدن مادورو###https://www.tabnak.ir/fa/news/957441/تعهد-پامپئو-و-گوآیدو-برای-کنار-زدن-مادورو###[]###2020-02-07 18:28:00###۹۵۷۴۴۱###['پامپئو', 'گوایدو', 'آمریکا']
1
1	زارت خارجه آمریکا در بیانیه‌ای اعلام کرد، رهبر اپوزیسیون ونزوئلا و وزیر خارجه آمریکا متعهد شدند تا تلاش‌هایشان را برای بیرون کردن رئیس جمهوری ونزوئلا به وسیله ایجاد یک دولت انتقالی دو چندان کنند.
2	به گزارش ایسنا، به نقل از خبرگزاری اسپوتنیک، در متن گفتگوی خوآن گوآیدو، رهبر اپوزیسیون ونزوئلا و مایک پامپئو، وزیر خارجه آمریکا که توسط وزارت خارجه این کشور منتشر شد، آمده است: دو طرف بر دو برابر کردن اقدامات به منظور تامین و ارائه آنچه که مردم ونزوئلا چندین سال است خواستار آن هستند، یعنی پایانی بر دیکتاتوری نیکولاس مادورو، رئیس جمهوری این کشور و احیای دموکراسی، موفقیت اقتصادی و عزت مردم ونزوئلا توافق کردند.
3	دو طرف همچنین به راه‌هایی اشاره کردند که عوامل دموکراتیک و شرکای بین‌المللی می‌توانند با هم برای ایجاد راهی در مسیر دولتی انتقالی مسئول نظارت بر انتخابات آزاد و عادلانه ریاست جمهوری و مجمع ملی همکاری کنند.
4	دونالد ترامپ، رئیس جمهوری آمریکا در سخنرانی سالانه خود گوآیدو را به عنوان "تنها رئیس جمهوری مشروع ونزوئلا" مورد استقبال قرار داد و همچنین وعده داد تا "استبداد" در این کشور آمریکای لاتین را در هم بشکند.
5	واشنگتن مکررا مدعی است که ونزوئلا در دست مادورو یک "دیکتاتوری" است که شهروندانش از "سرکوب" رنج می برند و وعده داده تا دموکراسی را به این کشور باز می‌گرداند.
6	واشنگتن همچنین یکسری تحریم‌های اقتصادی علیه کاراکاس ارائه کرده است.
