roozno_data###فواید سیاسی ویروس کرونا برای بایدن/ معاون اوباما ترامپ را رها نمی کند/ سوء مدیریت کاخ سفید در ماجرای کرونا به پاشنه آشیل ترامپ تبدیل می شود###http://roozno.com//fa/news/418821/فواید-سیاسی-ویروس-کرونا-برای-بایدن-معاون-اوباما-ترامپ-را-رها-نمی-کند-سوء-مدیریت-کاخ-سفید-در-ماجرای-کرونا-به-پاشنه-آشیل-ترامپ-تبدیل-می-شود###[]###2020-03-17 13:08:00###۴۱۸۸۲۱###['ویروس کرونا', 'بایدن']
1@@@2@@@3
1	انتقادات جو بایدن و برنی سندرز، دو نامزد مطرح حزب دموکرات علیه سیاستهای کلان دولت در مهار کرونا ادامه دارد.
2	در این میان، بایدن و سندرز هر دو معتقدند که ترامپ با حذف بیمه های درمانی و به حداقل رساندن خدمات عمومی، جامعه را هم از لحاظ روانی و مالی و هم از لحاظ بهداشتی در مواجهه با ویروس کرونا ملتهب نگاه داشته است.
3	طی روزهای اخیر ، سندرز و بایدن بسیاری از سخنرانی های انتخاباتی خود را در ایالات مختلف آمریکا به دلیل شیوع ویروس کرونا لغو کرده اند اما در اکثر سخنرانی های ویدئویی خود، مدیریت ترامپ را در ماجرای کرونا به شدت مورد انتقاد قرار داده اند.
4	به گزارشروز نو ، اصلی ترین نکته ای که بایدن در سخنرانی های خود مورد تاکید قرار داده است، مربوط به عدم وجود زیرساختها و آمادگی های لازم در جامعه بهداشتی آمریکا برای مواجهه با شیوع گسترده کروناست.
5	در مقابل، ترامپ و مایک پنس سعی دارند کلیت موضوع را منکر شوند.
6	مایک پنس معتقد است که کرونا در آمریکا قابل کنترل بوده و اساسا نیازی به اقدامات بیشتر در این خصوص وجود ندارد!
7	این در حالیست که مطابق آخرین آمار منتشر شده، هم اکنون نزدیک به 40 ایالت آمریکا درگیر کرونا شده و دهها نفر نیز جان خود را از دست داده اند.
8	بایدن درخصوص شیوع کرونا در آمریکا می گوید :"دولت در قبال بحرانی که با آن مواجه شده‌ایم ما را بدون آمادگی رها کرده است.
9	هیچ رئیس‌جمهوری نمی‌تواند قول بدهد از شیوع [ویروس کرونا] در آینده جلوگیری می‌کند اما می‌توانم این قول را به شما بدهم، هنگامی که رئیس‌جمهور شوم آمادگی بهتری خواهیم داشت، پاسخ بهتری می‌دهیم و به شکل بهتری به احیای [بعد از بحران] می‌پردازیم.
10	ما با دانش پیش خواهیم رفت، به سخنان کارشناسان گوش می‌دهیم و توصیه‌های آن‌ها را اجرا می‌کنیم.
11	ما رهبری آمریکایی را شکل می‌دهیم و آن را احیا می‌کنیم و با تهدیدات جهانی که احتمالاً دوباره با آن‌ها مواجه خواهیم شد مقابله می‌کنیم.
12	من همواره به شما راست خواهم گفت.
13	این وظیفه رئیس‌جمهور است و دینی است که در برابر مردم آمریکا به گردن دارد.
14	"برنی سندرز نیز ر ئیس جمهور آمریکا ر ا از انتقادات خود در خصوص نحوه مواجهه با ویروس کرونا بی نصیبل نگذاشته است :"اگر زمانی در تاریخ مدرن آمریکا وجود داشته باشد که همه در مسئله‌ای دخیل باشیم، این همان لحظه است».
15	او دولت ترامپ را دولتی واجد «بی‌کفایتی و بی ملاحظگی» دانست که «جان شماری بسیاری را به خطر انداخته است.
16	"آمارهای رسمی نشان می دهد که تعداد مبتلایان به کرونا در آمریکا به حدود 2 هزار نفر رسیده است.
17	اما آمارهای غیر رسمی نشان دهنده بحرانی تر بودن وضعیت در برخی ایالات آمریکاست.
18	به عنوان مثال «ایمی اکتون» رئیس مرکز بهداشت و درمان ایالت اوهایوی آمریکا اعلام کرده که میزان ابتلا به ویروس کرونا تنها در این ایالت در حال حاضر از ۱۰۰ هزار نفر فراتر رفته است و بسیاری از افراد نشانه های اولیه ابتلا به این بیماری را دارند، هر چند که در آمارهای سراسری لحاظ نشده اند.
19	ترامپ در انتخابات ریاست جمهوری سال 2016 میلادی و در برخی سخنرانی های انتخاباتی خود، نحوه مواجهه و مدیریت دولت اوباما در قبال ویروس سارس و ابولا را به شدت مورد انتقاد قرار داد.
20	هم اکنون بایدن قصد ندارد به راحتی ترامپ را رها کند!
21	بایدن در مقایسه با سندرز، شانس بسیار بیشتری برای رسیدن به جایگاه رقیب ترامپ در انتخابات ریاست جمهوری دارد.
22	اما سندرز با وجود شکست‌های تلخی که در رقابت با بایدن تجربه کرده، قصدی برای انصراف از رقابت‌ها را ندارد.
23	در هر حال، بایدن و سندرز هر دو به خوبی می دانند که نوع مدیریت غیر متمرکز، سهل انگارانه و غیر قابل قبول ترامپ در قبال ویروس کرونا، خود می تواند به پاشنه آشیل رئیس جمهور ایالات متحده در انتخابات ریاست جمهوری نوامبر 2020 ( آذرماه سال 1399) تبدیل شود.
24	بایدن هم اکنون حاشیه امنیت بیشتری نسبت به سندرز دارد.
25	انتخابات درون حزبی دموکرات‌ها سه‌شنبه، ۲۰ اسفندماه در بحبوحه شیوع ویروس کرونا در ۶ ایالت «آیداهو»، «میشیگان»، «می‌سی‌سی‌پی»، «میسوری»، «داکوتای شمالی» و «واشنگتن» برگزار شد و در این ایالات ،بایدن توانست آرای بیشتری را نسبت به سندرز به دست بیاورد.
26	هر نامزد دموکراتی که بتواند تعداد ۱۹۹۱ موکل انتخاباتی را کسب کند، نامزد نهایی این حزب برای رقابت با دونالد ترامپ در انتخابات ریاست جمهوری خواهد شد.
27	به نظر می رسد با حمایت کاملی که از سوی سران حزب دموکرات و نمایندگان ویژه این حزب ( سوپر دلیگیتها) از بایدن وجود دارد، وی در نهایت بتواند به عنوان نامزد نهایی این حزب برگزیده شود.
28	در چنین شرایطی از اکنون بایدن سعی دارد بر روی مسائلی مانند ناتوانی ترامپ در مواجهه با شیوع ویروس کرونا در ایالات متحده آمریکا، به مثابه یک نقطه ضعف انتخاباتی نیز برخورد کرده و نهایت بهره برداری ممکن را از آن در نوامبر 2020 نماید.
