sobhane2###nan###http://sobhanehonline.com/fa/news/203681/لاریجانی-تغییر-تعرفه‌های-مخابراتی-صلاح-نیست###گوناگون###2019-11-09 19:26:00###۲۰۳۶۸۱###['مخابرات', 'تعرفه', 'علی لاریجانی']
1
1	رئیس مجلس شورای اسلامی در دیدار اعضای هیئت مدیره شرکت مخابرات با بیان این که اکنون شرایط کشور به دلیل نبرد اقتصادی، خاص و متفاوت است گفت: تغییر تعرفه ها را به مسئولان کشور توصیه نمی کنم و افزایش تعرفه ها صلاح نیست‌.
2	اعضای هیات مدیره شرکت مخابرات امروز (شنبه، ۱۸ آبان ماه) طی دیدار با علی لاریجانی، رئیس مجلس شورای اسلامی گزارشی از عملکرد این شرکت از ابتدای سال جاری تاکنون ارائه کردند.
3	رئیس مجلس شورای اسلامی در ابتدای این دیدار با بیان اینکه بهتر است در شرایط فعلی اقتصادی کشور تغییر و افزایش تعرفه ها اعم از مالیات و عوارضی که به خدمات تعلق می گیرد، آرام تر صورت گیرد، گفت: شرایط کشور به دلیل اعمال تحریم ها متفاوت است .
4	لذا به مسئولان تغییر تعرفه ها را توصیه نمی کنم و افزایش تعرفه ها صلاح نیست‌.
5	وی خطاب به هیات مدیره شرکت مخابرات بیان کرد: شرکت مخابرات صرفا بخش خصوصی محسوب نمی شود و مدیران آن، مدیران حاکمیتی هستند.
6	لذا بهتر است بنابر اقتضائات کنونی، در خصوص افزایش تعرفه ها تامل کنید.
7	در ادامه این دیدار، مهدی صفری رئیس، مجید صدری مدیرعامل و دیگر اعضای هیات مدیره شرکت مخابرات در این جلسه گزارشی در خصوص هزینه ها، سرمایه گذاری ها و برنامه های پیش روی شرکت مخابرات ارائه کردند.
8	انباشت نیروی انسانی در شرکت مخابرات، هزینه کرد سالانه بین ۷۰۰ تا ۸۰۰ میلیارد تومان برای ۴۷ هزار بازنشسته این شرکت، افزایش مخارجی همچون آب، برق و گاز و مسائل مرتبط با خصوصی سازی شرکت مخابرات از دیگر مسائل مطروحه از سوی هیات مدیره شرکت مخابرات در دیدار و گفت وگو با رئیس مجلس شورای اسلامی بود.
