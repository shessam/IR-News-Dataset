tabnak_data###مراسم امضای توافقنامه آمریکا و طالبان در قطر###https://www.tabnak.ir/fa/news/962652/مراسم-امضای-توافقنامه-آمریکا-و-طالبان-در-قطر###[]###2020-02-29 18:37:00###۹۶۲۶۵۲###['قطر', 'آمریکا', 'طالبان']
3@@@4
1	وزیر خارجه قطر مراسم امضای توافقنامه طالبان و آمریکا را آغاز کرد.
2	به گزارش ایسنا، در این مراسم، مایک پامپئو، وزیر خارجه آمریکا از طالبان خواست که جنگ با القاعده را ادامه بدهد و با دولت افغانستان مذاکره و گفتگو کند.
3	وی تصریح کرد: آمریکا از همه دعوت می‌کند که بر روی هدف صلح متمرکز باشند.
4	همه صداها باید در جامعه افغانستان شنیده شود و این امر زمانی ممکن است که امنیت نیروهای آمریکایی و افغان حفظ شود.
5	پامپئو خاطرنشان کرد: گاهی بعضی گروه‌ها در این جریان ادعای پیروزی می‌کنند، ولی صلح از وسوسه پیروزی مهمتر است.
6	وی خطاب به طالبان گفت: به قول‌های خودتان پایبند باشید و به جنگ با داعش ادامه بدهید.
7	همه شهروندان افغانستان از کاهش خشونت بهره‌مند خواهند شد.
8	افزایش خشونت باعث خواهد شد تا این توافق نقض شود و بشکند.
9	وزیر خارجه آمریکا در قطر گفت: ما می‌توانیم با همدیگر قدم برداریم.
10	در یک هفته سطح خشونت‌ها به کمترین حد ممکن رسیده است و طالبان اگر اراده این را داشته باشد که در صلح زندگی کند برایش فراهم است.
11	در همین حال، شیر محمد استانکزی، رئیس دفتر سیاسی طالبان در قطر، امضای توافق صلح با آمریکا را توافقی برای "خروج نیروهای اشغالگر آمریکایی از افغانستان" و "پیروزی" طالبان عنوان کرد.
12	او این "روز فتح" را به همسنگران‌شان و آنانی که در زندان‌های افغانستان محبوس هستند، تبریک گفت.
13	رئیس دفتر سیاسی طالبان گفت از امروز تا ۱۴ ماه آینده، نیروهای خارجی از افغانستان خارج خواهند شد و این کشور یک بار دیگر به آزادی دست خواهد یافت و آنان یک نظام اسلامی در افغانستان برقرار خواهند کرد.
14	او گفت: پدران ما یک صد سال پیش با شکست انگلیس‌ و سی سال پیش هم با شکست روسیه شاهد چنین روزی بودند.
