asriran_1_data###دادگاه آلمانی به تعطیلی خوابگاه سفارت کره شمالی در برلین رای داد###https://www.asriran.com/fa/news/711238/دادگاه-آلمانی-به-تعطیلی-خوابگاه-سفارت-کره-شمالی-در-برلین-رای-داد###['بین الملل']###2020-01-29 13:18:00###۷۱۱۲۳۸###['دادگاه', 'آلمان']
3
1	دادگاهی در برلین حکم داد که خوابگاه واقع در زیر زمین سفارت کره شمالی بسته شود چون مقام‌های برلین معتقدند پرداخت اجاره به پیونگ یانگ نقض تحریم‌های سازمان ملل است.
2	به گزارش ایسنا، به نقل از شبکه خبری دویچه وله، دیوان اداری برلین روز سه شنبه به نفع بسته شدن این خوابگاه رای داد و اعلام کرد، مقام‌های شهری برلین برای این مساله توجیه دارند.
3	مقام‌های شهری گفته‌اند که پرداخت اجاره از سوی اپراتورها به مبلغ ۳۸ هزار یورو به صورت ماهانه نقض تحریم‌های سازمان ملل است.
4	اپراتورهای این خوابگاه که کمپانی ترکیه ای EGI است، گفته‌اند: پرداخت اجاره را در ۲۰۱۷ متوقف کرده و نسبت به این مساله درخواست تجدیدنظر داده‌اند.
5	این دادگاه از همان سال به دستورالعمل اتحادیه اروپا توجه داشت که استفاده از قلمرو کره شمالی را در کشورهای عضو به منظور اهداف دیپلماتیک یا کنسولی ممنوع می‌کند.
6	قضات این دادگاه گفته‌اند، چاره‌ای جز بستن این خوابگاه ندارند چون کره شمالی یک تهدید برای صلح جهانی به دلیل انجام برنامه‌های اتمی‌اش محسوب می‌شود.
7	اقامت در این خوابگاه برای یک شب در اتاق های اشتراکی کمتر از ۱۳ یورو است و جای خوبی برای گروه‌های مدرسه‌ای و دانشجویانی است که به برلین سفر می‌کنند.
8	این خوابگاه در ۱۹۶۰ به اجاره کره شمالی درآمد و برای اقامت خانواده‌های دیپلمات‌های کره شمالی در آلمان شرقی سابق مورد استفاده قرار می‌گرفت.
9	این سفارتخانه پس از سقوط دیوار برلین بسته شد اما در ۲۰۰۱ بار دیگر باز شد و مقام‌ها از اتاق‌های زیرزمین و فضای پارکینگ آن استفاده می‌کردند.
