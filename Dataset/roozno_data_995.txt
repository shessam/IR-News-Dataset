roozno_data###ربیعی: درگیر۳ویروس هستیم/ ویروسِ سیاسی‌شدنِ‌کرونا شکست‌مان‌ می‌دهد###http://roozno.com//fa/news/422664/ربیعی-درگیر۳ویروس-هستیم-ویروسِ-سیاسی‌شدنِ‌کرونا-شکست‌مان‌-می‌دهد###[]###2020-04-19 09:07:00###۴۲۲۶۶۴###['ربیعی', 'کرونا']
1
1	سخنگوی دولت می‌گوید: ما به دنبال سیاست‌گذاری مناسبی هستیم تا دو منحنی جان و کار را در جایی به هم متصل کنیم که کمترین هزینه انسانی را داشته باشد.
2	به گزارش روز نو :علی ربیعی، سخنگوی دولت با تاکید بر ضرورت سیاسی نشدن بحران کرونا و کنترل این موضوع در دوران پساکرونا، گفت: ما درحال حاضر چند نیازمندی عمده داریم تا بتوانیم از شرایط کرونا موفق بیرون رویم.
3	ما نیاز به درک مشترک همه اعضای جامعه از شرایط سیاسی، اجتماعی و اقتصادی داریم و به نظر من اولین الزام عبور موفق از بحران کرونا همین درک مشترک است.
4	ایران درگیر سه ویروس استوی ادامه داد: نکته قابل توجه این است که بسیاری از کشورهای دنیا درگیر بحران ویروس کرونا شدند و احتمالا کشورهای دیگری هم دچارمی شوند اما ما در ایران درگیر سه ویروس به طور همزمان هستیم؛ ویروس تحریم، ویروس کرونا و مشکلات اقتصادی و اجتماعی ناشی از تحریم.
5	سخنگوی دولت با اشاره به اینکه در کشور ما بخشی از سرمایه اجتماعی دچار فشارهای اقتصادی هستند، گفت: کشورهای دیگر این مشکل را ندارند بنابراین ما باید چند الزام را رعایت کنیم تا بتوانیم از این بحران با موفقیت بیرون بیاییم.
6	کرونا و فقر را توامان در نظر می‌گیریمربیعی تصریح کرد: اول اینکه سیاست گذاری درستی مبتنی بر واقعیات، مبتنی بر پروتکل های بهداشتی و با تاکید بر حفاظت از جان مردم تدوین شود و کرونا و فقر را توامان در نظر بگیرد .
7	این استراتژی ماست و آن را دنبال می کنیم.
8	وی افزود: درک و ابعاد این سیاست از سوی همه مردم مهم است.
9	بنابراین ما به دنبال سیاستگذاری مناسبی هستیم تا دو منحنی جان و کار را در جایی به هم متصل کنیم که کمترین هزینه انسانی را داشته باشد.
10	از سویی نیازمند اعتماد، همراهی و جامعه پذیری مردم هستیم.
11	همین امروز تعدادی می توانستند وارد بازار کار شوند اما نیازمند این مقدار حضور افراد در خیابان ها نبودیم به همین دلیل است که می گویم جامعه پذیری مهم است.
12	ویروسِ سیاسی شدنِ مقابله با کرونا ما را شکست می دهد نه کروناسخنگوی دولت در ادامه به نقش سیاسیون کشور در این شرایط اشاره کرد و به خبرآنلاین گفت: اگر فهم مشترکی در این رابطه در سطح نخبگان سیاسی وجود نداشته باشد، فهم مشترک در جامعه هم دیرتر پدید می آید.
13	بنابراین به همکاری جمعی و به میدان آمدن همه نیروها نیاز داریم.
14	در همین راستا سازمان های مردم نهاد و تعامل با آنها برایمان اهمیت دارد و نهادهای عمومی را هم به کار گرفتیم و خوشبختانه منابع مالی مناسبی هم تامین شده است.
15	ربیعی ادامه داد: اگر یک ویروس جدید یعنی ویروس سیاسی شدنِ مقابله با کرونا هم وارد کشور شود ما در مقابله با کرونا شکست می خوریم چون این ویروس بدتر از کرونا و تحریم عمل خواهد کرد.
16	اگر دچار سیاست زدگی شویم و تقابل های سیاسی پیش آید قطعا شکست می خوریم.
17	به مجلس آینده امیدوار و خوشبین هستیموی با اشاره به نقش مجلس یازدهم در شرایط کنونی، اظهار کرد: به مجلس آینده هم خوشبین هستیم.
18	امیدواریم کسانی که در مجلس می نشینند در روزهای اول به فهم مشترکی از مسائل سیاسی، اجتماعی و اقتصادی برسندتا مقوم یکدیگر هم باشیم.
