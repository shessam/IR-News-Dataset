tabnak_data###سانیول فرانسوی سرمربی جدید تیم ملی ایران؟###https://www.tabnak.ir/fa/news/980800/سانیول-فرانسوی-سرمربی-جدید-تیم-ملی-ایران###['ورزشی', 'ورزشی']###2020-05-27 09:37:00###۹۸۰۸۰۰###['ویلی سانیول', 'سرمربی تیم ملی', 'فدراسیون فوتبال', 'مذاکره', 'تابناک ورزشی']
3@@@4
1	در حالی که تیم ملی فوتبال اسکوچیچ را به عنوان نفر نخست کادرفنی بالای سر خود می بیند، رسانه‌های فرانسوی از ویلی سانیول به عنوان سرمربی جدید تیم ملی فوتبال ایران نام بردند.
2	به گزارش تابناک ورزشی، به نوشته سایت فوتبال نیوز، ویلی سانیول ۴۳ ساله که سابقه هدایت بوردو را در کارنامه دارد و در سال ۲۰۱۷ نیز کمک مربی بایرن مونیخ بود، دو سالی است که به عنوان کارشناس فوتبال در RMC فعالیت داشته است و اکنون خبر داد همکاری‌اش با این شبکه تلویزیونی به پایان رسیده است و او قصد دارد به مستطیل سبز برگردد و هدایت تیمی را عهده‌دار شود.
3	سانیول را در یک نگاه می توان مربی در سطح همان ویلموتس ارزیابی کرد که از یک جنبه همان اسکوچیچ به دلیل شناخت از فوتبال ایران بر او برتری دارد.
4	فوتبال ایران بعد از کارلوس کی روش نتوانست مربی ای همسنگ و همسطح نام و و تجربه و دانش وی استخدام کند .
5	سانیول با فدراسیون فوتبال ایران در ارتباط بوده است تا بتواند هدایت این تیم را که در رده ۳۳ رده بندی فیفا است بر عهده بگیرد.
6	نظرات مثبتی درباره سانیول در ایران وجود دارد و باید دید چه تصمیمی گرفته می‌شود.
7	این اخبار در شرایطی منتشر می شود که فدراسیون فوتبال ایران دراگان اسکوچیچ را به عنوان سرمربی انتخاب کرده است و با این وجود از همان ابتدا صحبت‌هایی درباره حضور مربیان مختلف مثل ده بیاسی، استراماچونی و گابریل کالدرون آرژانتینی در تیم ملی ایران شنیده شده است.
