tabnak_data###ترامپ: ترجیح میدهم بلومبرگ رقیب نهایی من در انتخابات باشد###https://www.tabnak.ir/fa/news/958528/ترامپ-ترجیح-میدهم-بلومبرگ-رقیب-نهایی-من-در-انتخابات-باشد###[]###2020-02-12 14:40:00###۹۵۸۵۲۸###['ترامپ', 'بلومبرگ', 'دموکرات ها']
1
1	رئیس جمهور آمریکا اظهار کرد ترجیح میدهد با مایکل بلومبرگ به جای برنی سندرز به عنوان نامزد ریاست جمهوری حزب دموکرات رقابت کند چرا که معتقد است حامیان سندرز بر خلاف حامیان بلومبرگ که با پول خریده شده‌اند، وفادار و واقعی هستند.
2	به گزارش ایسنا، به نقل از خبرگزاری فرانسه، دونالد ترامپ، رئیس جمهور آمریکا در مراسمی در دفتر بیضی کاخ سفید خطاب به خبرنگاران گفت: من صادقانه ترجیح میدهم با بلومبرگ در انتخابات رقابت کنم تا با برنی سندرز زیرا سندرز حامیانی واقعی دارد.
3	چه با سندرز و حامیانش موافق باشید یا نباشید و آنها را دوست داشته باشید یا نداشته باشید، من فکر می‌کنم چیزی که او می‌گوید وحشتناک است اما او واقعا حامیانی دارد.
4	بلومبرگ فقط دارد با پول راه خودش را هموار می‌کند.
5	ترامپ در ادامه این صحبتهایش با موضوع نامزدهای ریاست جمهوری حزب دموکرات پرداخته و در ادامه درباره جو بایدن، معاون رئیس جمهور سابق آمریکا صحبت کرد.
6	ترامپ گفت، کمپین ریاست جمهوری بایدن یک کمپین "تلو تلو خوران" و "مِن و مِن کُنان" است اما احتمال جهش دوباره او در رقابت مقدماتی مربوط به کارولینای جنوبی در اواخر ماه جاری میلادی را رد نمی کند.
7	رئیس جمهور آمریکا ادامه داد: او همواره می‌توانسته ورق را برگرداند.
8	مساله قرار نیست آسان باشد.
9	من فکر می‌کنم او می‌تواند ورق را برگرداند.
10	او فرصت دارد.
11	با این حال ترامپ باز هم به بلومبرگ که کمی قبل از سخنرانی وی به خاطر انتشار یک فایل صوتی جدید از صحبتهای او در دفاع از سیاست های بازرسی بدنی پلیس مورد هجمه قرار گرفته‌ بود پرداخت.
12	ترامپ در صحبتهایش از بلومبرگ مشخصا به خاطر عذرخواهی از بابت استفاده از بازرسی بدنی انتقاد کرده و صراحتا گفت که او هنوز از این سیاست حمایت می‌کند.
13	او تاکید کرد: من از هر آنچه که ما بتوانیم برای کاهش نرخ جرایم و خلاصی یافتن از مواد مخدر انجام دهیم حمایت می‌کنم.
14	اما من فکر می‌کنم وقتی یک نفر کل زندگی‌اش حامی بازرسی بدنی بوده و بعد یک دفعه تصمیم میگیرد دموکرات شود، به کلیسا برود و عملا گریه کند، افتضاح به نظر برسد و بگوید عجب کار وحشتناکی کرده از نظر من این عدم صداقت او را می رساند.
15	ترامپ از بلومبرگ به عنوان یک چهره "سبک وزن" و "یکی از بدترین مناظره‌کننده‌هایی که تا کنون دیده" یاد کرد.
