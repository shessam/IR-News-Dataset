tabnak_data###دیدار محرمانه مقامات ایرانی و اماراتی در سپتامبر گذشته###https://www.tabnak.ir/fa/news/958868/دیدار-محرمانه-مقامات-ایرانی-و-اماراتی-در-سپتامبر-گذشته###['صفحه نخست', 'سیاسی']###2020-02-14 15:19:00###۹۵۸۸۶۸###['دیدار محرمانه', 'ایران', 'امارات']
3
1	به ادعای این رسانه، وقتی ایران در مواجهه با کارزار فشار حداکثری آمریکا به نوبه خود راه مقابله به مثل را انتخاب و تهدید کرد چنانچه قادر به فروش نفت خود نباشد؛ دیگران هم از چنین امتیازی برخوردار نخواهند بود؛ امارات که از متحدان نزدیک آمریکا است، به صرافت افتاد که توافق صلح جداگانه‌ای با ایران داشته باشد.
2	اما دیدار ادعایی مقامات ایرانی و اماراتی که مخفیانه برگزار شده، ظاهراً به منزله زنگ خطری بیخ گوش آمریکا عمل کرده مبنی بر اینکه مبادا به این ترتیب، جبهه ضدایرانی اعراب تضعیف شود.
3	نیویورک تایمز همچنین مدعی است که برخی متحدان اروپایی آمریکا ازجمله انگلیس با این ایده کاخ سفید که تحریم‌های اقتصادی ایران را تا پایان سال ۲۰۱۹ به پای میز مذاکره می‌آورد، مخالف بودند.
4	به ادعای این رسانه، سال گذشته، «راب مک‌ایر» سفیر انگلیس در تهران، بارها به واشنگتن سفر کرد تا به آنها ارزیابی از دیدگاه‌های مقامات ایران بدهد چراکه به اذعان برخی از صاحب‌نظران آمریکایی، کمبود اطلاعاتی و عدم تماس مستقیم با ایران به کج‌فهمی واشنگتن از دیدگاه‌های مقامات ایران منجر می‌شود.
