tabnak_data###الزام رمز دوم پویا برای تراکنش های غیرحضوری بانک ملی ایران###https://www.tabnak.ir/fa/news/957416/الزام-رمز-دوم-پویا-برای-تراکنش-های-غیرحضوری-بانک-ملی-ایران###['اقتصادی', 'داخلی']###2020-02-07 15:32:00###۹۵۷۴۱۶###['رمز دوم پویا', 'بانک ملی', 'تراکنش غیرحضوری']
1
1	در راستای اجرای بخشنامه بانک مرکزی جمهوری اسلامی ایران، از روز یکشنبه مورخ ۲۰ بهمن ماه جاری رمز دوم ثابت (ایستا) تمامی کارت‌های نقدی بانک ملی ایران (ملی کارت) غیرفعال خواهد شد.
2	به گزارش روابط عمومی بانک ملی ایران، مشتریان گرامی می‌توانند با مراجعه به آدرس اینترنتی زیر رمز پویای کارت (یکبار مصرف ) خود را فعال کنند.
3	پس از این تاریخ در صورت پذیرش مسئولیت از سوی مشتری، امکان استفاده از رمز دوم ثابت (ایستا) برای تراکنش های غیرحضوری کارت، مجموعا تا سقف یکصد هزار تومان در شبانه روز برای هر کارت فراهم شده است.
4	بدین منظور مشتریان باید با مراجعه به خودپردازهای این بانک (از طریق گزینه عملیات رمز 》تخصیص یا تغییر رمز دوم) و تایید متن پذیرش مسئولیت مربوط ، رمز دوم ثابت جدید را ثبت و با رعایت شرایط سقف تراکنش ذکرشده، از رمز ثابت خود استفاده کنند.
