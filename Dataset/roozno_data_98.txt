roozno_data###آیت‌الله جنتی: در مورد انتخابات، ما کار خودمان را کردیم؛ اینک نوبت مردم است / به نامزدهایی که دروغ می‌گویند رای ندهید###http://roozno.com//fa/news/413010/آیت‌الله-جنتی-در-مورد-انتخابات-ما-کار-خودمان-را-کردیم-اینک-نوبت-مردم-است-به-نامزدهایی-که-دروغ-می‌گویند-رای-ندهید###[]###2020-02-11 12:36:00###۴۱۳۰۱۰###['آیت\u200cالله جنتی']
1
1	آیت‌الله احمد جنتی با حضور در مراسم یوم‌الله ۲۲ بهمن گفت: با سلام بر شهید راه خدا سردار سپهبد شهید قاسم سلیمانی و بهترین شهدای انقلاب و بر کسی که شبها در محراب عبادت به سر می‌برد و روز مثل شیر می‌غورید و بر همه این مردم عزیز.
2	وی اظهار داشت: من باید دست و پای این مردم را ببوسم.
3	این مردمی که ۴۱ سال است دارند در میدان می‌آیند و عقب‌نشینی نمی‌کنند، مقاومت می‌کنند با قدرت‌ها می‌جنگند و آنها را ذلیل و سرکوب می‌کنند.
4	وی افزود: این انقلاب از آیات‌الله و ایام خدا و دلیل خداشناسی است تمام قدرت ها آمدند، انقلاب مردمی ما را بشکنند، آنها شکسته شدند، ما نشکستیم، خدا یار و یاور ماست.
5	خدا را یاری کنید خدا شما را یاری می کند امام را خدا یاری کرد، امت امام را خدا یاری کرد وقتی خدا یاری کرد هیچ قدرتی نمی‌تواند توان آنها را بشکند.
6	دبیر شورای نگهبان بیان کرد: مردم ما چهل و یکمین سالگرد پیروزی انقلاب را به کوری چشم دشمن ترامپ آمریکا انگلیس اسرائیل آل سعود جشن می‌گیرند.
7	آیت‌الله جنتی عنوان داشت: ما ایستاده‌ایم عقب‌نشینی نمی‌کنیم تحریم‌هایی کردند، جنگ کردند، آدم کشتند، تخریب کردند هر شرارتی توانستند کردند اما قدرت اسلام روز به روز بیشتر شد.
8	وی خاطرنشان کرد: رذالت های آمریکایی ها بیشتر شده است، آمریکایی معامله قرن را مطرح کردند تا فلسطین و مسلمانان را نابود کنند.
9	دبیر شورای نگهبان افزود: از طرفی روز به روز تحریم و تهدید می‌کند خیال می‌کند مردم ما می‌ترسند و عقب‌نشینی می‌کند.
10	خیال می‌کند فشارهای مضاعف موجب عقب نشینی می‌شود مرد ما می‌گویند می میریم ذلت نمی‌پذیریم.
11	آیت‌الله جنتی درخصوص انتخابات افزود: ای مردم عزیز شما کار خود را بکنید کسانی را انتخاب کنید که گرسنگی کشیده باشند طعم گرسنگی را چشیده باشند درد مردم را بدانند به داد فقرا برسند به فکر جیب‌شان نباشند به فکر مردم شان باشند، راستگو باشد.
12	اگر دیدید راست می‌گویند به آنها رای بدهید اگر دروغ می‌گویند به آنها رای ندهید.
13	وی درخصوص ردصلاحیت‌ها نیز گفت: در ردصلاحیت ها هر کسی که شکایتی کرد به شکایتش رسیدگی کردیم، آنهایی که شکایت کردند، حرف هایشان را شنیدیم آنان دفاعیات شان را کردند و رفتند ای مردم به مردم راستگو مومن و انقلابی رای بدهید.
14	دبیر شورای نگهبان اظهار داشت: ما کار خودمان را کردیم و اینک نوبت مردم است.
15	وی افزود: مردم به نامزدهایی که دروغ می‌گویند رای ندهند.
