tabnak_data###جاسوس لبنانی موساد خطاب به اسرائیل: نجاتم دهید!###https://www.tabnak.ir/fa/news/959948/جاسوس-لبنانی-موساد-خطاب-به-اسرائیل-نجاتم-دهید###[]###2020-02-18 13:32:00###۹۵۹۹۴۸###['اسرائیل', 'لبنان', 'جاسوس']
1
1	یک رسانه اسرائیلی فاش کرد، مرد لبنانی که حین جاسوسی از حزب‌الله برای موساد مورد شناسایی قرار گرفت، اکنون با خطر انتقال به لبنان مواجه است و به همین منظور وی از اسرائیل درخواست کمک کرده اما پاسخی دریافت نکرده است.
2	به گزارش ایسنا، روزنامه تایمز آو اسرائیل فاش کرد، "بنجامین فیلیپ" (نام مستعار) ۹ سال برای موساد فعالیت کرده و در جنگ با حزب‌الله لبنان با این سازمان همکاری داشت.
3	او پس از شناسایی دو سال را در زندان وابسته به حزب‌الله گذراند و پس از آن و در سال ۲۰۱۵ به یک کشور در شرق آسیا رفت و پیش از آنکه با خطر اخراج از این کشور و انتقال به لبنان مواجه شود، دو سال نیز در این کشور زندگی کرده است.
4	این روزنامه به نقل از این جاسوس اسرائیلی آورده است، فیلیپ که اکنون به دنبال پناهندگی در یک کشور اروپایی است، می‌گوید، اسرائیل که از ۲۰۱۱ تاکنون به آن در جنگ با حزب‌الله کمک کرده، از پذیرش او سر باز می‌زند و حتی به تماس‌های تلفنی و ایمیل‌های او نیز پاسخ نمی‌دهد و تنها در ماه دسامبر پاسخی از اداره دادرسی اسرائیل با این مضمون دریافت کرده است که: "شکایت شما را به اطلاع نیروهای امنیتی رساندیم".
5	طبق این گزارش، فیلیپ می‌گوید که عاشق اسرائیل است اما موساد و دولت این رژیم با او مانند یک "سگ ولگرد" برخورد می‌کنند.
6	وی همچنین از سازمان جاسوسی رژیم صهیونیستی و دولت این رژیم درخواست کرده است که او را نجات داده و رهایش نکنند.
7	تایمز آو در ادامه نوشت: فیلیپ می‌گوید که اگر به لبنان بازگردانده شود، ممکن است با ده‌ها سال حبس مواجه شود و اگر موفق به پناهندگی در اروپا نشود به شکل جدی به خودکشی فکر می‌کند.
8	این جاسوس اسرائیلی در گفت‌وگو با رسانه مذکور تأکید کرد: من یک همجنسگرا هستم.
9	دو سال در زندان گذراندم و می‌توانم تحقیری که می‌تواند در صورت بازگشتم به لبنان اتفاق بیفتد را تصور کنم.
