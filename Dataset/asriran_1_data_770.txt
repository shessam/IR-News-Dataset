asriran_1_data###تایید ۴ سهمیه المپیک ایران توسط فدراسیون جهانی کاراته/تعویق رقابت‌های پاریس###https://www.asriran.com/fa/news/719459/تایید-۴-سهمیه-المپیک-ایران-توسط-فدراسیون-جهانی-کاراتهتعویق-رقابت‌های-پاریس###['ورزشی']###2020-03-19 10:15:00###۷۱۹۴۵۹###['ایران', 'المپیک']
4@@@5
1	فدراسیون جهانی کاراته اسامی نفرات المپیکی را که از طریق رنکینگ صاحب سهمیه شدند، منتشر کرد که نام ۴ نفر المپیکی کاراته ایران در این لیست به چشم می‌خورد.
2	همچنین رقابت‌های کسب سهمیه پاریس به تیرماه موکول شد.
3	به گزارش ایسنا، در پایان رقابت‌های کسب سهمیه از طریق رنکینگ، در نهایت چهار نفر برتر به بازیهای المپیک راه یافتند و در مجموع ۳۲ نفر ( ۳ وزن کومیته مردان، ۳ وزن کومیته زنان و کاتای مردان و زنان) از طریق رنکینگ سهمیه المپیک را به دست آوردند که در این میان ایران از طریق سارا بهمنیار، حمیده عباسعلی، بهمن عسگری و سجاد گنج‌زاده در ۴ وزن سهمیه المپیک را گرفت.
4	با لغو مرحله نهایی لیگ جهانی در مراکش به دلیل کرونا، فدراسیون جهانی رقابت‌های مادرید را جایگزین کرد اما همزمان عنوان کرد در صورت لغو رقابت‌های مادرید بدلیل کرونا، مسابقات لیگ جهانی در سالزبورگ اتریش را به عنوان مرحله نهایی احتساب امتیازات از طریق رنکینگ مد نظر قرار می‌دهد.
5	در نهایت با لغو مسابقات مادرید، کسب ۴ سهمیه ایران در المپیک قطعی شد.
6	بر اساس اعلام فدراسیون جهانی کاراته مسابقات کسب سهمیه المپیک پاریس فرانسه نیز که قرار بود 19 تا 21 اردیبهشت ماه برگزار شود به 25 تا 28 ماه ژوئن(5 تا 8 تیرماه) موکول شد.
7	قرار است تایید دوباره برگزاری این رقابت‌ها یک ماه زودتر به فدراسیونها اعلام گردد.
8	در هر وزن کومیته زنان و مردان و کاتای زنان و مردان یک سهمیه نیز به ژاپن به عنوان میزبان المپیک تعلق گرفت.
9	به این ترتیب با انتشار اسامی نهایی نفراتی که صاحب سهمیه المپیک از طریق رنکینگ شدند، کسب ۴ سهمیه ایران قطعی شد.
10	اسامی نفرات المپیکی در ۴ وزن کومیته که نمایندگان ایران صاحب سهمیه شدند به شرح زیر است:وزن ۵۵ کیلوگرم۱.
11	سراب اوزچلیک از ترکیه۲.
12	آنجلیکا ترولوجا از اوکراین۳.
13	ون تزو یان از چین تایپه۴.
14	سارا بهمنیار از ایراننماینده ژاپن: میهو میهاراوزن ۶۱+ کیلوگرم۱.
15	ایرنا زارتسکا از آذربایجان۲.
16	حمیده عباسعلی از ایران۳.
17	الینا کوئرچی از سوئیس۴.
18	ملتم هاکاآعلو از ترکیهنماینده ژاپن: آیومی یوکوسامردانوزن ۷۵ کیلوگرم۱.
19	بهمن عسگری از ایران۲.
20	لویجی بوسا از ایتالیا۳.
21	رافائل آقایف از آذربایجان۴.
22	استانیسلاو هورنا از اکرایننماینده ژاپن: کن نشیموراوزن ۷۵+ کیلوگرم۱.
23	اوگار آکتاش از ترکیه۲.
24	سجاد گنج زاده از ایران۳.
25	جاناتان هورنه از آلمان۴.
26	ایوان کویچ از کرواسینماینده ژاپن: ریتارو آراگاایران در اوزان ۶۱ زنان و ۶۷ مردان موفق به کسب سهمیه المپیک از طریق رنکینگ نشد و دو نماینده ایران سال آینده در رقابت‌های گزینشی پاریس برای کسب سهمیه به میدان می‌روند و قرار است امیر مهدی زاده و رزیتا علیپور به عنوان نمایندگان ایران در بخش کومیته حاضر شوند.
27	در بخش کاتای مردان و زنان نیز ایران نتوانست از طریق رنکینگ صاحب سهمیه شود و ۲ نماینده نیز در این بخش به پاریس اعزام می‌شوند.
28	در رقابت‌های پاریس در مجموع ۲۴ نفر شامل نفرات اول تا سوم(دارندگان طلا، نقره و برنز) ۳ وزن المپیکی کومیته مردان، ۳ وزن کومیته زنان و کاتای مردان و زنان صاحب سهمیه المپیک می‌شوند.
29	همچنین ۱۲ ورزشکار از طریق سهمیه قاره ای، بلیط بازی‌های المپیک را دریافت می‌کنند و چهار کاراته‌کا نیز سهمیه المپیک را با نظر کمیسیون سه جانبه به دست می‌آورند.
