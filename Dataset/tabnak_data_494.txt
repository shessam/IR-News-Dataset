tabnak_data###ترکیه برنامه‌ای برای خروج نیروهایش از پست‌های نظارتی ادلب ندارد###https://www.tabnak.ir/fa/news/957477/ترکیه-برنامه‌ای-برای-خروج-نیروهایش-از-پست‌های-نظارتی-ادلب-ندارد###[]###2020-02-08 03:43:00###۹۵۷۴۷۷###['ترکیه', 'ادلب', 'سوریه']
1
1	یکی از منابع امنیتی ترکیه امروز (جمعه) اعلام کرد، آنکارا برنامه‌ای برای خروج نیروهایش از پست‌های نظارتی در ادلب، واقع در شمال غرب سوریه ندارد.
2	به گزارش ایسنا، به نقل از خبرگزاری رویترز، این اظهارنظر از سوی این منبع امنیتی ترکیه‌ای در حالی مطرح شده که سه پست نظارتی در منطقه ادلب حالا در کنترل دولت سوریه هستند.
3	رجب طیب اردوغان، رئیس جمهوری ترکیه تهدید کرده که نیروهای سوری در ادلب را به عقب می‌راند مگر آنکه آنها خودشان تا پایان ماه جاری میلادی عقب نشینی کنند؛ این اظهارنظر از سوی رئیس جمهوری ترکیه پس از آن مطرح شده که هشت سرباز ترکیه‌ای روز دوشنبه به واسطه تیراندازی‌های دولت سوریه در نزدیکی شهر سراقب کشته شدند.
4	این منبع امنیتی ترکیه همچنین گفت، هیچ مشکلی برای پرسنل نظامی ترکیه در سراقب وجود ندارد و هرکدام از پست‌های نظارتی در ادلب برای دفاع از خودشان تجهیز هستند.
5	این منبع امنیتی همچنین به تعلیق گشت‌های مشترک سربازان ترکیه و روسیه در دره‌ای واقع در شمال سوریه در مرز با ترکیه تا شرق به دلیل شرایط آب و هوایی و نه حملات در ادلب اشاره کرد.
