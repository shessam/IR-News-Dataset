roozno_data###ظریف: جعبه سیاه هواپیمای اوکراینی را به دولت‌های خارجی تحویل نخواهیم داد/تهران و واشنگتن در پی حوادث ماه ژانویه، نامه‌های تندی رد و بدل کردند###http://roozno.com//fa/news/413516/ظریف-جعبه-سیاه-هواپیمای-اوکراینی-را-به-دولت‌های-خارجی-تحویل-نخواهیم-دادتهران-و-واشنگتن-در-پی-حوادث-ماه-ژانویه-نامه‌های-تندی-رد-و-بدل-کردند###[]###2020-02-15 09:43:00###۴۱۳۵۱۶###['جعبه سیاه هواپیمای اوکراینی']
1
1	وزیر امور خارجه کشورمان در گفت‌وگویی اختصاصی، مواضع کشورمان را درباره رخ‌دادهای اخیر پیرامون ایران از جمله به شهادت رسیدن سردار سلیمانی توسط آمریکا و حادثه هواپیمای اوکراینی در ایران تشریح کرد.
2	محمدجواد ظریف، وزیر امور خارجه کشورمان در گفت‌وگو با این شبکه درباره حادثه مورد هدف قرار گرفتن غیرعمد هواپیمای اوکراینی در ایران گفت: من ظهر جمعه چند ساعت پیش از این که [علت سقوط از جانب ایران]اعلام شود، مطلع شدم.
3	پیش از آن به من اطلاع داده شده بود که یک ایراد فنی بوده است.
4	فرماندهی نظامی ما احتمالا زمانی مابین صبح چهارشنبه چند ساعت پس از ساقط شدن آن و غروب پنج‌شنبه به این موضوع پی برد و سپس ارزیابی‌هایی درباره این که کی، چگونه و چرا سقوط کرده و چه مشکلی پیش آمده است انجام داد.
5	آن‌ها می‌بایست تحقیق می‌کردند.
6	این تحقیق ادامه دارد.
7	ما همه پاسخ‌ها را نمی‌دانیم؛ هنوز نمی‌دانیم که چرا فردی که پشت سامانه دفاع هوایی بود، فکر کرده است که یک هواپیما نزدیک می‌شود.
8	او قویا این فکر را می‌کرده است، چرا که اکنون در بازداشت بوده و بازجویی می‎شود و این چیزی است که می‌گوید.
9	چیزهای نامعلوم زیادی وجود دارد و به همین خاطر است که ما بیشتر از هر کسی دیگر خواهان این هستیم که محتوای جعبه سیاه را بدانیم.
10	ظریف در این باره تایید کرد که ایران قادر به بارگذاری اطلاعات جعبه‌های سیاه هواپیمای اوکراینی نیست و با [این وجود]، تهران جعبه سیاه را به دولت‌های خارجی تحویل نخواهد داد و ضمن دفاع از این تصمیم ایران، این حادثه را یک مصیبت خواند و اشاره کرد که بسیاری از ۱۷۶ نفر جان باختگان این حادثه، پاسپورت‌های ایرانی و خانواده و بستگانی در ایران داشتند.
11	وزیر امور خارجه کشورمان اظهار کرد که طبق قانون هوانوردی بین‌المللی، ایران حق این را داشت که هدایت تحقیق درباره ساقط شدن هواپیما را بر عهده بگیرد، اما ایران به نرم‌افزارها و تجهیزات به خصوصی از آمریکا یا دیگر کشورهای غربی احتیاج دارد تا بتواند اطلاعات درون جعبه سیاه را رمز گشایی کند.
12	رئیس دستگاه دیپلماسی ایران گفت: ما درخواست کمک کردیم، چرا آمریکا به ما کمک نکرده است؟ این یک مسئله بشر دوستانه است.
13	چرا به ما نرم‌افزار ندادند؟ چرا تجهیزات لازم را به ما ندادند؟او در پاسخ به این سوال که آیا هم‌اکنون کسی در حال تلاش برای رمزگشایی آن نیست، گفت: نه.
14	ما بدون حضور تمامی طرف‌های درگیر در این مسئله، به جعبه‌های سیاه دست نخواهیم زد.
