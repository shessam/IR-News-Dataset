asriran_2_data###با اعلام رسمی AFC سهمیه ایران 2+2 شد/ استقلال و شهر خودرو در پلی آف+عک###https://www.asriran.com/fa/news/702579/با-اعلام-رسمی-afc-سهمیه-ایران-2-2-شد-استقلال-و-شهر-خودرو-در-پلی-آف-عک###['ورزشی']###2019-12-09 09:56:00###۷۰۲۵۷۹###['استقلال', 'شهر خودرو']
3
1	کنفدراسیون فوتبال آسیا رسما سهمیه ایران در لیگ قهرمانان آسیا 2020 را اعلام کرد.
2	به گزارش فارس، ماه گذشته چند رسانه عربی مدعی شدند که سهمیه ایران در لیگ قهرمانان آسیا 2020 تغییری نکرده و 2+2 است اما فدراسیون کشورمان پیش از این اعلام کرده بود که سهمیه افزایش یافته در فصل آینده لیگ قهرمانان آسیا، 3+یک خواهد بود.
3	امروز کنفدراسیون آسیا جدول بازی‌ها در مرحله پلی آف را اعلام کرد که استقلال و شهر خودرو را در این مرحله جای دارد تا به صورت رسمی سهمیه ایران در لیگ قهرمانان آسیا 2020 2+2 باشد.
4	بنا به جدول رسمی AFC، استقلال باید در گام نخست در ورزشگاه آزادی به مصاف برنده جدال تیم‌های الفیصلی اردن و الکویت کویت برود و سپس در صورت پیروزی، به آخرین دور پلی‌آف می‌رسد تا مقابل الریان در دوحه پیکار کند.
5	در سوی مقابل، شهر خودرو باید در اولین گام با برنده دیدار چنای هند با الرفاع بحرین بازی کند.
6	پیروزی در این مسابقه، نماینده مشهد را به دور بعدی می‌فرستد.
7	پرسپولیس و سپاهان دو نماینده ایران که به صورت مستقیم در گروه بندی قرار می گیرند، طبق تقسیم بندی سال گذشته، در یکی از گروه های C یا D هستند و رقیب شدنشان با سعودی ها قطعی است.
