tabnak_data###بی‌بی‌سی: شلیک ۱۰۹ موشک علیه نیروهای آمریکایی در عراق از اکتبر گذشته###https://www.tabnak.ir/fa/news/954940/بی‌بی‌سی-شلیک-۱۰۹-موشک-علیه-نیروهای-آمریکایی-در-عراق-از-اکتبر-گذشته###[]###2020-01-27 14:07:00###۹۵۴۹۴۰###['عراق', 'آمریکا', 'موشک']
1
1	در گزارش بی‌بی‌سی درباره آینده حضور نیروهای آمریکایی در عراق بعد از شهادت سردار قاسم سلیمانی، آمده است: تعداد موشک‌هایی که نیروهای آمریکایی در عراق را هدف گرفته‌اند از اکتبر گذشته به ۱۰۹ موشک رسیده است.
2	به گزارش ایسنا، به نقل از سایت شبکه سومریه نیوز، گزارش بی‌بی‌سی با عبارت "می‌آید، می‌آید"، شروع شده که اشاره به هشدار بلندگوها نسبت به حمله موشکی به "یونیون ۳"، پایگاه ائتلاف به اصطلاح ضد داعش به سرکردگی آمریکا در عراق دارد، مجتمعی واقع در منطقه الخضرا (سبز)، منطقه‌ای که در اطراف کاخ سابق صدام احداث شده است.
3	طبق این گزارش، هشت دقیقه بعد از هشدار اول، صدای دو انفجار مهیب شنیده می‌شود، همچنین در هشدار دیگر به تمام کسانی که در پایگاه هستند دستور داده می‌شود در پناهگاه‌ها پناه‌ بگیرند.
4	سفارت آمریکا در طرف دیگر مسیری قرار دارد که هدف احتمالی سه موشک کاتیوشا بوده است.
5	این گزارش تاکید می‌کند: یک ساعت بعد به ما اطلاع داده شد وضعیت امن است و می‌توانیم خارج شویم.
6	یکی از موشک‌ها در رود دجله سقوط کرده و دو موشک در داخل ساختمان سفارت.
7	در این راستا اینتل اسکای ادعا کرده است، سفارت آمریکا به دولت عراق اطلاع داده است که بعد از حمله شب گذشته به سفارت پاسخ نظامی در نظر گرفته شده است.
8	همچنین شبکه خبری سومریه‌ نیوز گزارش داد، سخنگوی وزارت خارجه آمریکا در بیانیه‌ای شدید اللحن اعلام کرد: ما از دولت عراق می‌خواهیم به تعهدات خود درباره حفاظت از تأسیسات دیپلماتیک پایبند باشد.
9	طبق این بیانیه، از سپتامبر گذشته بیش از ۱۴ حمله از سوی شبه‌نظامیان مسلح علیه کارمندان آمریکایی در عراق صورت گرفته است.
10	این سخنگو گفت: اوضاع امنیتی همچنان شاهد تنش است و گروه‌های مسلح تهدید هستند برای همین باید بیدار و هوشیار باشیم.
11	شامگاه یکشنبه پنج موشک کاتیوشا به منطقه سبز بغداد شلیک شد.
12	به گفته یک منبع، هلی‌کوپترها برای تخلیه افراد موجود در داخل سفارت به سمت سفارت پرواز کردند.
13	این منبع می‌گوید، حمله موشکی موجب زخمی شدن دست‌کم سه تن شد که تابعیت آنها هنوز مشخص نیست.
14	این منبع تصریح کرد: هلی‌کوپترها اقدام به تخلیه افراد حاضر در سفارت کردند و تدابیر امنیتی شدیدی علاوه بر مسدود کردن مسیر منتهی به ساختمان سفارت لحاظ شده است.
