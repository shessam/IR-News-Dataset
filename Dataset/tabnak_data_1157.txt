tabnak_data###جدیدترین موضع گیری خصمانه ریاض علیه ایران###https://www.tabnak.ir/fa/news/964975/جدیدترین-موضع-گیری-خصمانه-ریاض-علیه-ایران###[]###2020-03-10 17:39:00###۹۶۴۹۷۵###['ایران', 'عربستان', 'تنش']
1
1	کابینه سعودی در ادامه مواضع خصمانه خود اینبار هم کرونا را دستاویزی برای هجمه به ایران قرار داد و ادعای مضحکی علیه تهران مطرح کرد.
2	به گزارش خبرگزاری مهر به نقل از النشره، کابینه سعودی در جلسه امروز خود به ریاست ملک سلمان به بررسی اقدامات انجام شده درباره مقابله باکرونا در این کشور پرداخت و اقدامات انجام شده را مثبت خواند.
3	در این جلسه اعلام شد که اقدامات انجام شده در استان القطیف موقتی است و در چارچوب تدابیر پیشگیرانه برای ممانعت از انتقال کروناست و اینکه مقامات بهداشتی بتوانند اقدامات پزشکی لازم را برای ساکنان این استان به عمل آورند!کابینه سعودی از همکاری ساکنان با این اقدامات تمجید کرد.
4	در ادامه کابینه سعود ادعا کرد: رفتار غیرمسئولانه ایران محکوم است زیرا آنها اجازه ورود شهروندان سعودی به خاک خود را بدون مُهر زدن بر گذرنامه هایشان داده اند و این در حالی بوده که ویروس کرونا در ایران شیوع پیدا کرده است که این موضوع، ایران را مسئول مستقیم ابتلا به کرونا و شیوع آن در جهان معرفی می کند و خطری تشکیل می دهد که سلامت بشریت را تهدید می کند و تلاش های بین المللی برای مبارزه با ویروس کرونا را از بین می برد.
5	کابینه سعودی در ادامه سوءقصدتروریستی به نخست وزیر سودان را محکوم و اعلام کرد: ریاض با این اقدام بزدلانه مخالف است و آنرا و هر تحرکی که ثبات سودان را در معرض خطر قرار دهد، محکوم می کند.
6	ادعای ریاض علیه ایران در حالی تکرار می شود که برخی درباره اقدامات آل سعود در القطیف به بهانه مقابله با کرونا با دیده تردید می نگرند.
7	مقامات دولت عربستان به بهانه انتشار ویروس کرونا فشارهای خود را به استان شیعه نشین قطیف واقع در شرق این کشور بیشتر کرده اند.
8	آنها انی استان را کاملاً قرنطینه کرده اند در حالیکه بسیاری از شهرهای دیر عربستان آزادی رفت و آمد دارند.
9	مجتهد که افشاکننده اسرار درونی آل سعود است در توییتی نوشته است: تعطیلی مدارس به شیوع کرونا ارتباطی ندارد و دلایل امنیتی پشت پرده است که اعلام نشده و محمد بن سلمان قرار است طی روزهای آتی کاری را انجام دهد.
