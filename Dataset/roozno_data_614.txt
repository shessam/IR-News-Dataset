roozno_data###سیر تا پیاز طرح اقدام ملی مسکن در تهران/ تهرانی ها با ۳۰۰ میلیون تومان خانه دار می شوند###http://roozno.com//fa/news/418247/سیر-تا-پیاز-طرح-اقدام-ملی-مسکن-در-تهران-تهرانی-ها-با-۳۰۰-میلیون-تومان-خانه-دار-می-شوند###[]###2020-03-14 10:37:00###۴۱۸۲۴۷###['مسکن ملی', 'تهرانی ها']
1
1	رئیس اداره مطالعات اقتصاد مسکن استان تهران گفت: در مرحله دوم ثبت نام مسکن ملی تهران ۲۰ هزار واحد مسکونی ایجاد شد.
2	به گزارش روز نو :یاسر لک رئیس اداره مطالعات اقتصاد مسکن و مهندسی بازآفرینی شهری اداره کل راه و شهرسازی استان تهران با بیان آنکه در مرحله اول اجرای طرح اقدام ملی مسکن با توجه به نیاز سنجی که در استان تهران انجام شد ۷۳ هزار واحد مسکونی نیاز بود، گفت: از سوی وزارت راه و شهرسازی هم در مرحله اول برای ۶۶ هزار واحد مسکونی تامین زمین شد.
3	او با بیان اینکه در مرحله اول ثبت نام انجام شد و حدود ۹ هزار واحد مسکونی در شهر‌های بالای ۱۰۰ هزار نفر، ۱۱ هزار واحد مسکونی برای شهر‌های زیر ۱۰۰ هزار نفر و ۴۶ هزار واحد مسکونی هم برای ۴ شهر جدید پرند، پردیس، هشتگرد و ایوانکی تامین شد که در مجموع در دوره قبل حدود ۶۶ هزار واحد مسکونی زمینشان تامین و ساخت آن‌ها آغاز شد.
4	لک یادآور شد: از ۷۳ هزار واحد مسکونی که برای استان تهران نیاز بود ۶ تا ۷ هزار واحد مسکونی باقی مانده که با توجه به آن که ثبت نام دور دوم مسکن ملی این طرح برای استان تهران از امروز انجام می‌شود امیدواریم بتوانیم این واحد‌های مورد نظر را تامین کنیم.
5	ایجاد ۲۰ هزار ظرفیت مسکن ملی در دور دوم برای تهران رئیس اداره مطالعات اقتصاد مسکن استان تهران یادآور شد: در مرحله دوم هم ریزش‌هایی از سوی برخی از متقاضیانی که شرایط لازم را ندارند انجام می‌شود و طبق آخرین جلسه‌ای که با وزارت راه و شهرسازی برگزار شد حدود ۱۵ تا ۲۰ هزار ظرفیت برای استان تهران ایجاد شده است.
6	او با اشاره به اینکه در این دور از ثبت نام، متقاضیان نگران پر شدن ظرفیت‌ها و یا بسته شدن سایت نباشند، گفت: با توجه به شیوع ویروس کرونا و جلوگیری از ازدحام و خارج شدن مردم از واحد‌های مسکونی خود تصمیم گرفته شد که شیوه انتخاب متقاضیان از طریق قرعه کشی باشد.
7	متقاضیان ۲ روز مهلت دارند که ثبت نام کنند.
8	لک بیان کرد: همچنین برای رفاه بیشتر متقاضیان سامانه پیامکی را هم راه اندازی کردیم تا متقاضیان با ارسال کد ملی خود به سرشماره ۳۰۰۰۷۳۶۴۰ بتوانند ثبت نام اولیه را انجام دهند و بعد از گذشت چند روز مدارک خود را در سامانه وارد کنند.
9	رئیس اداره مطالعات اقتصاد مسکن استان تهران یادآور شد: از طریق راه اندازی این سامانه متقاضیان ظرفیت خود را رزرو می‌کنند و بعد از گذشت چند روز با ورود به سامانه می‌توانند مدارک خود را بارگذاری کنند و بعد از پالایش متقاضیان از طریق قرعه کشی انتخاب می‌شوند.
10	راه اندازی ثبت نام غیرحضوری مسکن ملی برای مقابله با ویروس کرونااو ادامه داد: با ایجاد این شیوه هیچ نیازی به خروج متقاضیان از خانه نیست و می‌توانند بدون هیچ نگرانی ثبت نام اولیه را انجام دهند.
11	لک درباره آخرین وضعیت ساخت واحد‌های مسکونی طرح اقدام ملی مسکن در شهر تهران هم گفت: ساخت برخی از پروژه‌ها آغاز شده و برخی از پروژه‌ها در مرحله انتخاب پیمانکار و برخی در مرحله اخذ پروانه ساخت هستند و تعداد از این واحد‌ها هم سازنده ساخت واحد را آغاز کرده است.
12	پایش مرحله دوم طرح اقدام ملی از فروردین ۹۹ آغاز می‌شودرئیس اداره مطالعات اقتصاد مسکن استان تهران تاکید کرد: پالایش و غربالگری ثبت نام کنندگان مرحله دوم طرح اقدام ملی مسکن از ابتدای سال ۹۹ آغاز می‌شود و با توجه به آنکه ثبت نام این مرحله ممکن است تا روز‌های پایانی سال ۹۸ ادامه یابد بنابراین پالایش و غربالگری ثبت نام کنندگان و قرعه کشی آن‌ها هم از ابتدای سال ۹۹ آغاز خواهد شد.
13	او درباره قیمت واحد‌های طرح اقدام ملی مسکن در استان تهران هم گفت: قیمت تمام شده ساخت این واحد‌ها برای متقاضیان محسوب می‌شود و قیمت تمام شده برخی از واحد‌ها در شهر‌هایی مانند پردیس و پرند با شهرستان‌های استان تهران متفاوت است.
14	هزینه ساخت مسکن ملی در تهران بین ۲۰۰ تا ۳۰۰ میلیون تومان تمام می‌شودلک افزود: به طور میانگین قیمت تمام شده ساخت واحد‌های مسکونی در استان تهران در طرح اقدام ملی مسکن هر متر حدود ۲ تا ۲.
15	۵ میلیون تومان است و یک واحد مسکونی ۸۰ متری حدود ۲۰۰ تا ۳۰۰ میلیون تومان برای یک متقاضی تمام می‌شود که بخشی از این قیمت هم از طریق تسهیلات ۱۰۰ میلیون تومانی تامین می‌شود.
16	بیشتر بخوانید: ثبت نام مسکن ملی در ۸ شهر جدید امروز آغاز می‌شودرئیس اداره مطالعات اقتصاد مسکن استان تهران توضیح داد: در شیوه نامه و قرارداد‌های ساختی که برای این واحد‌ها در نظر گرفته شده در صورتی که نوسان قیمت‌ها به ویژه در حوزه مصالح ساختمانی بیش از ۲۰ درصد افزایش یابد سازنده می‌تواند مابه‌التفاوت خود را دریافت کند، اما اگر قیمت‌ها در این بازه زمانی ثابت بماند حق هیچگونه افزایش قیمتی ندارد.
17	او تصریح کرد: در این طرح برای پرداخت پول زمین دولت ۲ سالا اول را حق تنفس گذاشته و متقاضی از سال سوم می‌تواند پول زمین را در مدت ۵ سال باز گرداند که البته در حال رایزنی هستیم که به ۸ سال افزایش دهیم که هنوز به تصویب نرسیده است.
18	لک یادآور شد: البته قیمت زمین در بخش‌ها و شهر‌های مختلف متفاوت است و قیمت زمین در دماوند با پردیس برای متقاضیان متفاوت است و ممکن است در برخی از قسمت‌ها گران‌تر شود.
19	رئیس اداره مطالعات اقتصاد مسکن استان تهران با اشاره به اینکه متقاضیان بعد از تایید شدنشان و ارسال مدارک در ابتدا و در هنگام عقد قرارداد باید ۳۰ تا ۴۰ میلیون تومان پرداخت کنند و باقی مانده آن ۱۵ درصد از مبلغ را در پایان فوندانسیون، ۲۵ درصد در پایان مرحله اسکلت، ۲۵ درصد در پایان سفت کاری، ۲۰ درصد در پایان نازک کاری و ۱۵ درصد باقی مانده هم در هنگام تحویل کلید باید پرداخت کنند و تسهیلات این طرح هم از سوی بانک مستقیما به این پروژه‌ها تزریق می‌شود.
20	او با اشاره به اینکه پروژه طرح اقدام ملی مسکن در ۵ تا ۶ سرفصل ساخته می‌شود، گفت: اقدام تولید مسکن شاخه‌های مختلفی دارد و در بخش‌های مختلف ساخته می‌شود که بخشی از این پروژه‌ها به صورت مشارکتی ساخته می‌شود و زمین‌هایی که ارزش آن‌ها به ویژه در کلان شهر‌ها ازجمله استان تهران بالا است با همکاری سرمایه گذار ساخته می‌شود.
21	لک افزود: سعی کرده ایم با جذب سرمایه گذار و شرکت‌های سازنده سرمایه آن‌ها را جذب کنیم و دولت هم با در اختیار گذاشتن اراضی خود این پروژه‌ها را می‌سازد.
22	رئیس اداره مطالعات اقتصاد مسکن استان تهران افزود: سرمایه گذار همواره سعی می‌کند پول و منابع مالی خود را به بخش‌های مناسبی هدایت کند که برای آن‌ها برگشت داشته باشد که یکی از این پروژه‌ها در این حوزه تهرانسر است.
23	او ادامه داد: با توجه به آنکه تهرانسر ارزش قیمتی بالاتری در مقایسه با سایر پروژه‌های طرح اقدام ملی مسکن در شهر‌های جدید دارد به صورت مشارکتی ساخته شده و دولت زمین را در اختیار سازنده قرار داده و سرمایه گذار هم با تامین منابع مالی اقدام به ساخت این واحد‌ها کرده است.
24	لک افزود: در این پروژه ۵۰ تا ۶۰ درصد از واحد‌های مسکونی این پروژه مربوط به سازنده است و ۳۰ تا ۴۰ درصد از آن هم مربوط به سهم دولت است و هم اکنون ساخت و ساز این پروژه آغاز شده و در مرحله اجرای فوندانسیون است.
25	۷۰۰ واحد مسکن ملی تهران مربوط به سهم دولت استرئیس اداره مطالعات اقتصاد مسکن استان تهران با اشاره به اینکه در این پروژه حدود ۲ هزار واحد مسکونی کلید زده شده است، گفت: از این تعداد تنها ۶۰۰ تا ۷۰۰ واحد مربوط به سهم دولت است بنابراین نمی‌توان برای واگذاری آن‌ها همانند سایر پروژه‌های طرح اقدام ملی مسکن تبلیغات گسترده‌ای انجام داد و یا اعلام عمومی کرد.
26	لک افزود: واگذاری این واحد‌ها از طریق آگهی‌های روزنامه خواهد بود و در هنگام واگذاری این پروژه‌ها نحوه فروش از جمله نقدی و یا اقساطی بودن آن را اعلام خواهد کرد.
27	او در پایان گفت: این پروژه با سایر پروژه‌های طرح اقدام ملی مسکن متفاوت است و بنابراین نحوه فروش و حتی واگذاری آن‌ها هم از سوی دولت تفاوت بسیار زیادی خواهد داشت چرا که به صورت مشارکتی ساخته شته و سازندگان سهم خود را به نرخ روز و با شرایط خودشان واگذار خواهند کرد.
