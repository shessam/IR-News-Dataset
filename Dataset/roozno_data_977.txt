roozno_data###وزیر بهداشت: باید خود را برای سخت‌ترین روزها آماده کنیم###http://roozno.com//fa/news/421963/وزیر-بهداشت-باید-خود-را-برای-سخت‌ترین-روزها-آماده-کنیم###[]###2020-04-14 13:30:00###۴۲۱۹۶۳###['وزیر بهداشت', 'سخت ترین روزها']
1
1	وزیر بهداشت گفت: هیچ کشوری نمی داند که آینده ویروس کرونا چگونه خواهد بود و اگر به رییس سازمان جهانی بهداشت هم بگویید وضعیت کرونا در ماه آینده چگونه است، به شما می گوید که اصلا قابل پیش بینی نیست.
2	به گزارش روز نو :سعید نمکی در اجلاس مدیران بیمه سلامت سراسر کشور که به صورت غیرحضوری و ویدیوکنفرانس برگزار شد، اظهار کرد: این ویروس جدید است و ماهیت آن با تمام کروناویروس های قبلی، متفاوت است و غنی، فقیر، سیاستمدار و عامی را آلوده می کند و نمی دانیم که با گرما، مهار خواهد شد یا خیر.
3	وی ادامه داد: از اینکه ویروس کرونا با ما و جهان چگونه رفتار خواهد کرد، اطلاعی نداریم و نمی دانیم بازگشایی مشاغل، آسودگی خیال مردم و موج جدید بیماری، ما را غافلگیر می کند یا خیر.
4	امیدوارم با برنامه ریزی هایی که کرده ایم، بعد از اردیبهشت و در خردادماه، از این طوفان بلا، نفسی راحت تر بکشیم.
5	وزیر بهداشت: باید خود را برای سخت‌ترین روزها آماده کنیمبه گزارش وبدا، وی گفت: تقاضا دارم که مدیران بیمه سلامت، مقابله با کرونا را با جدیت سرلوحه کار و برنامه های خود قرار دهند، چراکه امکان دارد در فصل پاییز، با موج تازه ای از همراهی کرونا با آنفلوآنزا روبرو باشیم و ضرورت دارد خودمان را برای سخت ترین شرایط و روزها، آماده کنیم.
6	وزیر بهداشت با بیان اینکه کادر بهداشتی و درمانی کشور برای روزها و شرایط سخت برای کمک به مردم، آماده است، خاطرنشان کرد: سال گذشته سختی های زیادی بر همکاران ما در حوزه سلامت گذشت، اما شیرینی هایی نیز به همراه داشت.
7	سختی کار از آغاز سال 98 و با سیلاب های سنگین آغاز شد.
8	به خاطر دارم که به شهر معمولان سفر کرده بودم و همکاران ما در بیمه سلامت، دفترچه برای افرادی که زندگی آنها را سیلاب برده بود، صادر می کردند و بیمه سلامت در کنار نیروهای حوزه سلامت پا به پای مردم، تلاش می کرد که بیمه شدگان، بدون دفترچه و سرگردان نباشند.
9	وزیر بهداشت خاطرنشان کرد: ارائه خدمات به سه و نیم میلیون نفر از زائرین اربعین حسینی یکی دیگر از سختی های همکاران ما در حوزه بهداشت و درمان بود.
10	آنفلوآنزای H1N1 یکی از سختی های پارسال بود که با همّت و غیرت همکاران ما، هیچ بیمار بیمه شده ای در بیمارستانها با مشکل روبرو نشد و امسال نیز بیماری کووید 19 همه ما را گرفتار کرد و همکاران ما در بیمه سلامت نیز تلاش زیادی کردند تا با کمک دیگران، این بیماری را مدیریت کنیم.
11	ایران در جنگ و حصر کامل اقتصادی استنمکی تصریح کرد: ایران با وجود تحریم های ظالمانه در جنگ و حصر کامل اقتصادی قرار دارد، اما با همّت نیروهای بهداشتی و درمانی از بهورزان گرفته تا فوق تخصص ها، پرستاران، پزشکان و دیگر بخش های حوزه سلامت و همچنین، مشارکت مردم، صدا و سیما، نیروهای مسلح، سازمان های مردم نهاد و هنرمندان، توانستیم جایگاهی بسیار ستودنی در اذهان عمومی جهانی، به دلیل شنا کردن با دست های بسته در این اقیانوس مواج، پیدا کنیم.
12	وی از تلاش نیروهای سازمان بیمه سلامت به عنوان یکی از اهرم های دلگرم کننده وزارت بهداشت یاد کرد و گفت: توانستیم در پرداخت معوقات به گونه ای عمل کنیم که مطالبات سال 98 تا پایان آبان و آذرماه و سال 97 به طور کامل پرداخت شود و امیدواریم که با لطف خدا، معوقات را به حداقل و حتی به صفر برسانیم.
13	کسری قابل توجهی در منابع بیمه سلامت در سال 98 نداشتیموزیر بهداشت خاطرنشان کرد: در سازمان بیمه سلامت منابع مالی به خوبی مدیریت شد و کسری قابل توجهی در منابع سال 98 پیدا نکردیم.
14	علیرغم اینکه درآمدهای دولت در سال گذشته به شدت محدود و منابع خزانه، پایین بود، اما با لطف خدا، پیگیری های انجام شده و مدیریت موفق بیمه سلامت، منابع به گونه ای مدیریت شد که کسری بودجه همانند سالهای گذشته نداشتیم.
15	به خاطر دارم زمانی که در سازمان برنامه و بودجه بودم، یکی از مشکلات ما و بیمه سلامت، حفره عمیق کسری بودجه و مطالبات بخش خصوصی و دولتی بود، اما با مدیریت بسیار خوب منابع و همکاری نزدیک سازمان برنامه و بودجه در شرایط محدودیت منابع، به سطح مطلوب تری از نظر گردش مالی و کاهش معوقات رسیدیم.
16	نمکی یادآور شد: بیمه کردن بیماران مبتلا به کووید19 روی تخت بیمارستان برای کاهش پرداخت از جیب، یکی از اقدامات بسیار خوب سازمان بیمه سلامت بود و دیروز نیز در ستاد ملی مدیریت بیماری کرونا تصمیم گرفتیم که بیماران مبتلا به کووید19 که در قرنطینه نگهداری می شوند، تحت پوشش یک بیمارستان به عنوان حامی قرار گیرند و اسناد آنها تحت پوشش بیمه باشد که پرداخت از جیب برای این بیماران، به حداقل برسد.
17	برنامه های سال 99وی اظهار کرد: انتظار داریم که در سال 99 با همت همکاران مان در نظام سلامت و سازمان بیمه سلامت، بتوانیم نسخه نویسی و نسخه پیچی الکترونیک را به عنوان یکی از اصلی ترین اهداف نظام سلامت به سرانجام برسانیم و بتوانیم راهنماهای بالینی را که به کاهش هزینه های بیهوده نظام سلامت منجر می شود، اجرایی کنیم.
18	همچنین، بتوانیم سیستم ارجاع و پزشکی خانواده که روند اجرای آنها با ورود ویروس کرونا اندکی کند شد، اجرایی کنیم.
19	وزیر بهداشت تاکید کرد: زمانی بیمه سلامت مقتدر خواهیم داشت که پرونده الکترونیک سلامت در همه مناطق اجرا شده باشد.
20	خوشبختانه بهار سال گذشته براساس قولی که داده بودیم، این تکلیف برجای مانده از برنامه های توسعه را اجرایی کردیم و این ریل گذاری بسیار مطلوب انجام شد و اگر امروز می بینید که بسیج ملی کنترل فشار خون و بسیج ملی مقابله با کرونا در کشور اجرا شده، به دلیل تشکیل 80 میلیون پرونده الکترونیک سلامت است.
21	نمکی عنوان کرد: ریل گذاری بسیج ملی مقابله با کرونا که به عنوان یکی از افتخارات بزرگ جمهوری اسلامی ایران در غربالگری ثبت شد، پرونده الکترونیک سلامت بود.
22	خوشبختانه تاکنون 640 راهنمای بالینی تدوین و ابلاغ شده و امیدواریم که با سرعت سایر راهنماهای بالینی را با کمک سازمان بیمه سلامت، تهیه و ابلاغ کنیم.
23	وی در بخش دیگری از سخنانش اظهار کرد: اولین دغدغه من در بیمه سلامت، ساختار اقتصادی و هزینه کرد منابع بود.
24	همواره می گویند بیمه ای مقتدر و کارآمد است که در زمان سلامتی، جوانی و وضعیت خوب اقتصادی از بیمه پردازان، حق بیمه بگیرد و در زمان بیماری، سالمندی و وضعیت نامناسب اقتصادی، هزینه کند.
25	قبلا در بیمه سلامت متاسفانه بدون محاسبه اقتصادی، خیلی از افراد را تحت پوشش برده بودند.
26	وزیر بهداشت ادامه داد: اولین اتفاقی که در سازمان بیمه سلامت رخ داد، تعریف مدل اقتصادی جدیدی برای این سازمان بود و از ریخت و پاش اقتصادی به سمت هزینه کرد منطقی منابع، حرکت کردند و امروز حاصل آن را می بینیم که بدون اینکه بیماری را از چرخه درمان خارج کرده باشیم، مردم خدمات خوبی را دریافت کردند.
27	نمکی ضمن تاکید بر لزوم اجرای پزشکی از راه دور و سلامت دیجیتال در سازمان بیمه سلامت، گفت: این اقدامات به شکل بسیار خوبی با اتکا به پرونده الکترونیک سلامت در حال سازماندهی است و باید به این سمت حرکت کنیم و دلیلی ندارد که بیمار مبتلا به دیابت یا فشارخون بالا، هر روز به مطب ها یا مراکز درمانی بکشانیم و اگر پزشکی بتواند بیمار خود را از دور انجام دهد، باید بپذیریم که نسخه او را پوشش و نسخه نویسی الکترونیک و رسیدگی الکترونیکی به اسناد، این کار را تسهیل کنیم.
28	پوشش بیمه ای خدمات پرستاری در منزل، اتفاق بسیار بزرگی بودوی یادآور شد: پوشش بیمه ای خدمات پرستاری در منزل، اتفاق بسیار بزرگی بود.
29	چون یک بیمار بستری در بخش مراقبت های ویژه به حدود 72 ساعت مراقبت های پزشکی نیاز دارد و بعد از آن به خدمات پرستاری نیاز دارد، اما بیمارانی داشتیم که 20 تا 30 روز در بخش ICU بستری بودند و ارائه خدمات به سایر بیماران و مصدومان، کاهش می یافت، اما با پذیرش مراقبت های پرستاری در منزل، بیماران بعد از 72 ساعت می توانند به منزل بروند و طرح هر خانه یک پایگاه سلامت نیز در بین خانواده ها نهادینه می شود.
30	وزیر بهداشت افزود: در سیستم های بیمه ای موفق دنیا برای خدمات پیشگیرانه و توانبخشی به عنوان سرمایه گذاری بلند مدت، هزینه می کنند و اگر حتی افراد را تشویق به ورزش کردن در باشگاه های ورزشی کنید، بعدها دیگر هزینه های بیماری های قلبی و عروقی را کمتر پرداخت می کنید و بیمه ها باید در حوزه پیشگیری و به ویژه سلامت دهان و دندان، مشارکت بیشتری داشته باشند.
31	کرونا را در کشور مدیریت کرده‌ایمنمکی خاطرنشان کرد: خوشبختانه با تلاش های زیاد، بیماری کرونا در کشور را مدیریت کرده ایم.
32	در ایران در قالب طرح تحول سلامت، تعداد تخت های بیمارستانی قابل توجهی در حوزه بخش های مراقبت های ویژه ایجاد شد، اما تخت بیمارستانی به تنهایی، جان مردم از کرونا را نجات نداد.
33	میزان تخت بیمارستانی فرانسه نسبت به جمعیت کشورش در بدترین شرایط 6.
34	6 بود و خیلی از کشورهای اروپایی بیش از 8 یا 9 تخت به ازای هر هزار نفر دارند، اما وضعیت کشور ما 1.
35	6 تخت به ازای هز هزار نفر است.
36	وی خاطرنشان کرد: آنچه در موضوع کرونا به ما کمک کرد، شیوه مدیریت صحیح کرونا بود، چراکه با اجرای طرح بسیج ملی مقابله با کرونا در مراحل ابتدایی بیماری، بار بیمارستانها را کاهش دادیم و اگر این طرح اجرا نمی شد، بیمارستان ها نمی توانستند پاسخگوی بیماران کرونایی باشند.
37	این بزرگترین شیوه موثر هنرمندانه مدیریتی بود که بخش بهداشت و پیشگیری پرچم دار مقابله با کرونا شد.
38	وزیر بهداشت تاکید کرد: تاکنون کرونا در ایران خوب مدیریت شده و خداوند بزرگ، نیروهای مسلح، مردم، سازمان های مردم نهاد، بیمه سلامت و همه دستگاه ها به ما کمک کردند، اما کرونا ممکن است تمام نشود و گرچه این موج سنگین را تا حدودی مهار کرده ایم، اما هنوز ویروس کرونا را به خوبی نمی شناسیم.
39	نمکی یادآور شد: سال 97 حدود سه میلیارد و 600 میلیون یورو برای دارو و تجهیزات پزشکی ارز هزینه شده بود که سال گذشته به دو میلیارد و 800 میلیون یورو ارز کاهش یافت، اما کمبود دارویی در کشور در سال 98 نسبت به 97، یک سوم بود و در دورترین نقاط مرزی و محروم هیچ کمبودی در زمینه داروهای اساسی وجود نداشت.
40	وی تاکید کرد: در حال حاضر با دو دشمن روبرو هستیم، یکی حصر اقتصادی و تحریم و دیگری ویروس کرونا است.
41	شب گذشته در هیات دولت گفتم که تصور نکنید شرایط کشور برای مقابله با کرونا همانند کشتی گرفتن با مرحوم تختی یا پوریای ولی است، بلکه با ویروسی در نبرد هستیم که نقاط ضعف را می بیند و از همانجا لطمه می زند.
