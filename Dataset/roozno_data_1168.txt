roozno_data###فارین پالیسی: مرگ رهبر طالبان بر اثر ابتلا به کرونا###http://roozno.com//fa/news/429621/فارین-پالیسی-مرگ-رهبر-طالبان-بر-اثر-ابتلا-به-کرونا###[]###2020-06-02 12:29:00###۴۲۹۶۲۱###['مرگ رهبر طالبان', 'کرونا']
1
1	پس از گزارش فارین پالیسی درباره ابتلای رهبر طالبان به ویروس کرونا، این نشریه آمریکایی از مرگ آخند زاده بر اثر بیماری کووید ۱۹ خبر داد.
2	به گزارش روز نو ، خبر ابتلای رهبر طالبان به کرونا روز دوشنبه از سوی فارین پالیسی و به نقل از چندین مقام ارشد این گروه از جمله «مولوی محمد علی جان احمد» از فرماندهان ارشد نظامی سابق افغانستان منتشر شد.
3	احمد پیش از این گفته بود که آخند زده بیمار بوده، اما در حال درمان است.
4	اما به گفته ۳ فرمانده ارشد دیگر طالبان که در شهر کویته پاکستان مستقر هستند، رهبر طالبان براثر این بیماری درگذشته است.
5	تاکنون خبر تایید شده درباره ابتلای بیماری آخند زاده منتشر نشده است.
6	این در حالی است که سخنگوی طالبان گزارش فارین پالیسی درباره ابتلای «هبت الله آخند زاده» رهبر این گروه به کرونا را تکذیب کرده بود.
7	مجاهد گفت: رهبری طالبان با هیچ نوع مشکل، بیماری و اختلاف مواجه نیست، پروپاگندای رسانه‌های غربی در این مورد بر اساس اطلاعات نادرست منتشر شده است.
8	فارین پالیسی در این باره افزود: یک مقام ارشد دولت افغانستان نیز اعلام کرده که بسیاری از مقامات مذاکره کننده طالبان در دوحه قطر به کرونا مبتلا شده و این موضوع مذاکرت بین الافغانی که قرار است چند هفته دیگر آغاز شود را به شدت تحت تاثیر قرار می‌دهد.
9	نشریه آمریکایی فارین پالیسی گزارش داده بود رهبران ارشد طالبان به کرونا مبتلا شده و در حال حاضر پسر ملا عمر، بنیانگذار طالبان به عنوان رئیس موقت این گروه را رهبری و هدایت می‌کند.
10	همچنین برخی از مقامات ارشد طالبان اعلام کردند که طی ۳ ماه گذشته آخندزاده در مناسبت‌های عمومی شرکت نکرده و حتی پیام وی به مناسب عید فطر نیز ضبط نشده و صرفا متن آن منتشر شده است.
