asriran_2_data###برانکو-تیم ملی کنسل شد/ برانکو-پرسپولیس در فیفا!###https://www.asriran.com/fa/news/707164/برانکو-تیم-ملی-کنسل-شد-برانکو-پرسپولیس-در-فیفا###['ورزشی']###2020-01-05 10:28:00###۷۰۷۱۶۴###['برانکو', 'تیم ملی']
5@@@6
1	استعفای ناگهانی مهدی تاج از ریاست فدراسیون فوتبال، مذاکره با برانکو برای قبول سرمربیگری تیم ملی را نیمه‌کاره گذاشت.
2	به گزارش خبر ورشی، در حالی که در تهران گمانه‌زنی بر سر دلایل این استعفا ادامه دارد و عده‌ای می‌گویند بیماری رئیس فقط بهانه بود و او در جلسه سه‌جانبه‌اش با وزیر و نمایندگان مجلس بعد از شنیدن یکسری حرف‌ها به این جمع‌بندی رسید که بهتر است دیگر نباشد و از یک جا‌هایی هم به او توصیه شد رفتنش از ماندنش، بیشتر به نفع خودش است.
3	خارج از مرز‌های ایران، برانکو مذاکره با ایران را تمام شده تلقی می‌کند.
4	از یک منبع آگاه شنیدیم با همکاری سفیر ایران در کرواسی همه چیز خیلی خوب پیش می‌رفت و برانکو امیدوار بود ابتدا مطالباتش را از پرسپولیس بگیرد و سپس با قرارداد تازه‌ای سرمربی تیم ملی شود، اما از تهران به او پیام دادند برای اینکه روی نیمکت تیم ملی بنشیند، ابتدا لازم است ۵۰۰ هزار دلار از مطالبات خود به پرسپولیس تخفیف بدهد و سپس توقع یک و نیم میلیون دلاری‌اش از فدراسیون فوتبال را هم به ۷۰۰ هزار تا یک میلیون یورو کاهش بدهد.
5	نزدیکان برانکو می‌گویند ایوانکوویچ این شرایط پیشنهادی جدید را به منزله پایان مذاکره می‌داند و گفته حضورش در تیم ملی منتفی است.
6	برانکو برای مطالباتش هم به فیفا مراجعه می‌کند و پیش‌بینی خودش این است که تا اسفند حکم بگیرد.
