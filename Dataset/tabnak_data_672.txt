tabnak_data###دهلی‌نو: اردوغان در امور داخلی هند دخالت نکند###https://www.tabnak.ir/fa/news/959252/دهلی‌نو-اردوغان-در-امور-داخلی-هند-دخالت-نکند###[]###2020-02-16 00:28:00###۹۵۹۲۵۲###['اردوغان', 'هند', 'دهلی نو']
1
1	دولت هند امروز (شنبه) اظهارات اخیر رئیس جمهوری ترکیه را درباره کشمیر رد کرد و از وی خواست تا در امور داخلی هند دخالت نکند.
2	به گزارش ایسنا، به نقل از خبرگزاری پرس تراست آو ایندیا، سخنگوی وزارت خارجه هند در بیانیه‌ای اعلام کرد، دولت دهلی نو تمامی اظهارات مطرح شده از سوی رجب طیب اردوغان، رئیس جمهوری ترکیه درباره جامو و کشمیر را رد می‌کند و اعلام کرده که این منطقه بخش جدایی ناپذیر هند است.
3	اردوغان روز جمعه در پارلمان پاکستان درگیری و کشمکش مردم کشمیر را با درگیری مردم ترکیه علیه تسلط خارجی در دوران جنگ جهانی اول مقایسه کرد.
4	سخنگوی وزارت خارجه هند همچنین گفت: هند تمامی این اظهارات را رد می کند.
5	ما از رهبری ترکیه می‌خواهیم تا در امور داخلی هند مداخله نکند و درک درستی از حقایق شامل تهدید جدی از سوی تروریسم که از پاکستان به داخل هند و منطقه نفوذ می‌کند، داشته باشد.
