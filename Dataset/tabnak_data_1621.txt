tabnak_data###تالارها کی باز می‌شوند؟###https://www.tabnak.ir/fa/news/981954/تالارها-کی-باز-می‌شوند###['اقتصادی', 'داخلی']###2020-06-02 01:39:00###۹۸۱۹۵۴###['تالار عروسی', 'گرمابه', 'سونا']
1
1	معاون اقتصادی و برنامه‌ریزی اتاق اصناف ایران با بیان اینکه در حال حاضر از بین واحدهای صنفی فقط تالارها، گرمابه و سونا اجازه فعالیت ندارند از ارائه پیشنهاداتی برای بازگشایی این واحدها خبر داد که این موضوع در جلسه هفتهجاری یا هفته بعد ستاد ملی کرونا بررسی خواهد شد.
2	به گزارش تابناک اقتصادی به نقل از ایسنا؛ هوشیار فقیهی اظهار کرد که در حال حاضر از بین واحدهای صنفی تالارها، گرمابه و سونا اجازه فعالیت ندارند.
3	البته به گفته وی اتاق اصناف ایران پیشنهاد بازگشایی این واحدها را نیز به ستاد ملی کرونا ارائه کرده و احتمال بازگشایی آنها با رعایت پروتکل‌های بهداشتی وجود دارد.
4	این موضوع در جلسه هفتهجاری یا هفته بعد ستاد ملی کرونا بررسی خواهد شد.
5	معاون اقتصادی و برنامه ریزی اتاق اصناف ایران در پاسخ به اینکه آیا بازگشایی تالارها منجر به افزایش تعداد مبتلایان نمی‌شود؟ تصریح کرد: در حال حاضر بسیاری از مراسم‌ها متوقف نشده و فقطبه خانه منتقل شده است، اما درصورت بازگشایی تالارها می‌توان با کنترل و شفافیت بیشتری این مراسم‌ها را برگزار کرد.
6	در پی اجرای طرح فاصله‌گذاری هوشمند، فعالیت واحدهای صنفی کم‌خطر از ۲۳ فروردین در سایر استان‌ها و از روز ۳۰ فروردین هم در تهران آغاز شد و پاساژها و بازارهای مسقف از اول اردیبهشت ماه با محدودیت زمانی تا ساعت ۱۸ مجاز به فعالیت شدند.
7	البته محدودیت ساعت کار پاساژها هم از ۱۰ خرداد برداشته شد.
8	در این میان از ابتدای اجرای طرح فاصله‌گذاری هوشمندآرایشگاه و سالن‌های زیبایی، آموزشگاه‌های رانندگی، رستوران، اغذیه‌فروشی، طباخی و فست‌فود، گرمابه، سونا و ماساژ، روزبازارها و نمایشگاه‌ها، مراکز بازی و تفریحی و گیم‌نت، باشگاه‌های ورزشی و بدنسازی، تالار پذیرایی و سالن مراسم، قهوه‌خانه، چایخانه و تریا مشاغل پرخطری اعلام شدند که امکان بازگشایی واحدهای خود را نداشتند، اما از ۱۷ اردیبهشت ماه فعالیت آرایشگاه‌های زنانه و مردانه وبعد از عید فطرهم فعالیت رستوران‌ها با رعایت پروتکل‌های بهداشتی و با ممنوعیت عرضه قلیان مجاز شد و گروه‌های دیگر هم به تدریج فعالیت خود را آغاز کردند، اما طبق اعلام ستاد ملی کرونا فعالیت واحدهای سونا، ماساژ، تالارهای پذیرایی و کلیه ورزش‌های پربرخورد همانند کُشتی و کاراته تا اطلاع بعدی ممنوع است.
