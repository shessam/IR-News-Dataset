asriran_1_data###آقای ببر خاطره تیام را دفن می‌کند###https://www.asriran.com/fa/news/710682/آقای-ببر-خاطره-تیام-را-دفن-می‌کند###['ورزشی']###2020-01-26 09:12:00###۷۱۰۶۸۲###['استقلال', 'دیاباته']
13@@@14
1	شیخ دیاباته بی تردید یکی از بهترین های استقلال در این فصل بوده.
2	این مهاجم ۱۹۴ سانتی در نیمه اول فصل، چند بازی را به خاطر مصدومیت از دست داد و در دربی هم غایب بود.
3	به گزارش آی اسپورت، در همان دوران بود که انتقادهایی به سبک بازی این مهاجم اهل مالی مطرح می شد.
4	جو عمومی که حساسیت زیادی نسبت به کیفیت بازیکنان خارجی پیدا کرده، شرایط را به گونه ای رقم زده که خارجی های شاغل در فوتبال ایران باید به سرعت بدرخشند.
5	اما دیاباته در این مدت اثبات کرده که یک گلزن مادرزاد است.
6	دیاباته برای درخشش تا هفته نهم فرصت می خواست.
7	تا شبی که در تبریز و در یک استادیوم مملو از تماشاگر مقابل تراکتور هت تریک کرد و نشان داد چه مهاجم باکیفیتی است.
8	شیخ بلندقامت آبی ها در ادامه فصل، تقریباً در هر بازی میانگین یک گل را ثبت کرد تا در پایان نیم فصل با ۸ گل زده، به عنوان یکی از بهترین گلزنان لیگ مطرح شود.
9	یکی از ویژگی های شیخ دیاباته، تنوع او در شکل گلزنی است.
10	او با هر دو پا و با ضربه سر ضربات خطرناکی روانه دروازه حریفان می کند.
11	دیاباته با قدرت ضربه زنی فوق العاده، یک خطر دائمی در محوطه هجده قدم است و حالا با قاطعیت می توان گفت ارزش قیمتی که برای او پرداخت شده را دارد.
12	طبعاً مهاجمی که در بازی های حساس این چنین تیمش را پیروز می کند، روی سکوها به محبوبیت می رسد اما شیخ دیاباته که سال ها در سطح اول فوتبال فرانسه و ایتالیا بازی کرده، می داند که برای محبوبیت مضاعف باید رابطه مستحکم تری با تماشاگران برقرار کرد.
13	او با شادی گل منحصر به فرد و پنجه هایی که نشان می دهد، یک نماد تازه در فوتبال ایران خلق کرده است.
14	به لحاظ شخصیتی هم دیاباته، از آن دسته خارجی های آرام و بی حاشیه است که قواعد زندگی حرفه ای را به خوبی رعایت می کند و در همین وضعیت خاص نیم فصل هم، به موقع به تمرینات برگشت و بی هیچ حاشیه ای، تمریناتش را دنبال کرد.
15	تا قبل از پیوستن شیخ دیاباته، این مامه تیام بود که در جمع خارجی ها محبوبیتی عجیب و غریب داشت.
16	تیام که فقط نیم فصل در استقلال بازی کرد، در همین مدت کوتاه در لیگ، جام حذفی و آسیا ۱۳ گل برای استقلال زد تا تبدیل به گلزن ترین خارجی تمام تاریخ این تیم شود.
17	وقتی تیام به سادگی از جمع آبی ها جدا شد، استقلال مهاجمانی مثل الحاجی گرو، گادوین منشا و ایسما را خرید که هیچ کدام سایه ای از آن مهاجم زهردار نبودند.
18	تا اینکه دیاباته آمد و با ۱۰ گل در لیگ و لیگ قهرمانان آسیا، از همیشه به تیام نزدیک تر شده.
19	استقلال تا پایان فصل، بازی های زیادی در لیگ، جام حذفی و آسیا دارد و با روندی که دیاباته در پیش گرفته، اگر اتفاق غیرمنتظره ای پیش نیاید، دیاباته بلندقامت در آینده ای نزدیک تیام را پشت سر خواهد گذاشت.
