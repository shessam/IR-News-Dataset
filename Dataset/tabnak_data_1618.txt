tabnak_data###اعطای تقدیرنامه از دو وزارت‌خانه به مدیرعامل ایران‌خودرو###https://www.tabnak.ir/fa/news/981908/اعطای-تقدیرنامه-از-دو-وزارت‌خانه-به-مدیرعامل-ایران‌خودرو###['اقتصادی', 'داخلی']###2020-06-01 17:48:00###۹۸۱۹۰۸###['ویروس کرونا', 'پروتکل های بهداشتی', 'ایران خودرو']
1
1	به پاس خدمات گروه صنعتی ایران خودرو در مقابله با ویروس کرونا و تلاش برای ایجاد محیط کاری امن برای کارکنان، لوح تقدیری از سوی وزارت تعاون، کار و رفاه اجتماعی و وزارت بهداشت، به مدیرعامل این خودروساز اعطا شد.
2	این اقدام در راستای حمایت‌های ایران خودرو از شبکه بهداشت کشور به وسیله تولید ماسک بهداشتی، دستکش، ست گان و غیره.
3	و نیز توزیع آنها در بیمارستان ها و مراکز درمانی و دانشگاهی کشور و هم چنین اقدامات این خودروساز در جهت جلوگیری از شیوع بیماری کرونا در این شرکت صورت گرفت.
4	ایران خودرو از بهمن ماه سال گذشته با شیوع و همه گیری ویروس کرونا در کشور، با هدف حفظ جان و سلامت کارکنان خود، اقدامات پیشگیرانه بسیاری انجام داده است.
5	به طوری که به گفته حاتم شاکرمی، معاون روابط کار وزارت تعاون، کار و رفاه اجتماعی، این شرکت در رعایت تمامی پروتکل های بهداشتی و حس مسئولیت اجتماعی در اولویت قرار دادن سلامت نیروی کار، الگویی برای بخش های تولید و صنعت در کشور بوده و به همین دلیل شایسته دریافت تقدیرنامه از سوی وزارت تعاون، کار و رفاه اجتماعی و وزارت بهداشت است.
6	در این تقدیرنامه که به امضای معاون روابط کار وزیر تعاون،‌ کار و رفاه اجتماعی و معاون بهداشت وزیر بهداشت رسیده تاکید شده است که مدیریت و مجاهدت تلاشگران عرصه کار و تولید با هدف استمرار گردش چرخ های اقتصادی در سالی که به فرموده مقام معظم رهبری (مدظله العالی) با عنوان جهش تولید نام گذاری شده است، از جایگاهی ویژه برخوردار است و در این رابطه حفظ سلامت کارگران عزیز به عنوان بزرگترین سرمایه هر بنگاه اقتصادی و عامل اصلی گرداننده چرخ تولید برای عبور از شرایط کنونی از ارزشمندترین اقداماتی است که مدیران بنگاه های اقتصادی باید به آن اهتمام ورزند.
7	توقیع کنندگان این تقدیرنامه از کوشش ها و مساعی فرشاد مقیمی و همکاران حوزه ایمنی و بهداشت کار ایران خودرو در رعایت نظام های پیشگیری و مراقبت شغلی تشکر و قدردانی و اظهار امیدواری کرده اند در پرتو عنایات خداوند متعال و در سایه همدلی و هم افزایی این برهه سخت نیز با موفقیت و سربلندی پشت سر گذاشته شود.
