tabnak_data###اتحادیه اروپا نخستین سفیرش را در انگلیس منصوب کرد###https://www.tabnak.ir/fa/news/954408/اتحادیه-اروپا-نخستین-سفیرش-را-در-انگلیس-منصوب-کرد###[]###2020-01-25 17:13:00###۹۵۴۴۰۸###['انگلیس', 'اتحادیه اروپا', 'سفیر']
1
1	دیپلمات پرتغالی به عنوان رئیس هیات دیپلماتیک آتی اتحادیه اروپا در بریتانیا پس از بریگزیت منصوب شد که از ۳۱ ژانویه آماده به کار می‌شود.
2	به گزارش ایسنا، به نقل از خبرگزاری آناتولی، جوزپ بورل، رئیس سیاست خارجی اتحادیه اروپا در بیانیه‌ای اعلام کرد، خوآئو واله دی آلمیدا، دیپلمات پرتغالی قرار است ریاست نخستین هیات اتحادیه اروپا در انگلیس را پس از بریگزیت برعهده بگیرد.
3	رئیس سیاست خارجی اتحادیه اروپا همچنین به این نکته اشاره کرد که هیات این اتحادیه مسئول ایرلند شمالی نیز هست.
4	وی افزود: این هیات در بریتانیا، نماینده اتحادیه است چون لندن برای اتحادیه اروپا یک طرف سوم محسوب می‌شود.
5	خوآئو واله دی آلمیدا یک دیپلمات با تجربه اتحادیه اروپا است که در سال های ۲۰۱۰ تا ۲۰۱۴ سفیر اتحادیه اروپا در آمریکا بوده و پیش از آنکه به عنوان رئیس هیات اتحادیه اروپا در بریتانیا منصوب شود، سفیر این اتحادیه در سازمان ملل بود.
