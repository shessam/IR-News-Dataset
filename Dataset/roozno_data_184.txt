roozno_data###هاشمی‌طبا: با مشارکت ۶۵ درصدی، اصلاح‌طلبان شانس اول پیروزی هستند/ شاید قالیباف اصلا به مجلس راه پیدا نکند/ این طور نیست که فقط بالاشهری‌ها طرفدار اصلاح‌طلبان باشند/مشارکت در تهران حدود ۵۵ درصد می‌شود مگر اینکه در دو سه روز آینده اتفاقات خاصی بیفتد###http://roozno.com//fa/news/413845/هاشمی‌طبا-با-مشارکت-۶۵-درصدی-اصلاح‌طلبان-شانس-اول-پیروزی-هستند-شاید-قالیباف-اصلا-به-مجلس-راه-پیدا-نکند-این-طور-نیست-که-فقط-بالاشهری‌ها-طرفدار-اصلاح‌طلبان-باشندمشارکت-در-تهران-حدود-۵۵-درصد-می‌شود-مگر-اینکه-در-دو-سه-روز-آینده-اتفاقات-خاصی-بیفتد###[]###2020-02-16 14:34:00###۴۱۳۸۴۵###['هاشمی طبا', 'اصلاح طلبان']
1
1	فعال سیاسی اصلاح طلب گفت: اگر مردم مشارکت در انتخابات 65 درصد داشته باشند، اصلاح طلبان شانس خوبی در تهران دارند و می توانند اکثریت نامزدهای درون لیست خود را راهی مجلس کنند.
2	به گزارش روز نو : بعد از آنکه سه لیست شورای ائتلاف نیروهای انقلاب اسلامی، جبهه پایداری و ائتلاف مردم (کارگزاران دولت احمدی نژاد) از اردوگاه اصولگرایان بیرون آمد، اصلاح طلبان نیز با خیال راحت دو لیست دادند.
3	یک لیست متعلق به حزب کارگزاران بود و یک لیست متعلق به 8 حزب اصلاح طلب.
4	اما اصلاح طلبان با وجودی که تا پیش از این می گفتند ظرفیت معرفی 30 نامزد را در تهران ندارند، دو فهرست 30 نفره ارائه دادند که این دو فهرست فقط در 19 نامزد با هم مشترک هستند و در هر کدام 11 نامزد متفاوت وجود دارد.
5	با همه این اوصاف تحلیلگران سیاسی در ارزیابی معادلات رقابت 2 اسفند دیدگاه های متفاوتی را بیان می کنند.
6	مصطفی هاشمی طبا معتقد است اگر مشارکت بالای 65 درصد باشد اصلاح طلبان شانس نخست پیروزی هستند.
7	مشروح گفتگوی نامه نیوز با مصطفی هاشمی طبا را در ادامه بخوانید.
8	*****به نظر شما فضای انتخابات مجلس در تهران شکل گرفته است؟یکی از مشکلات آن است که مردم تهران به جز تعداد معدودی، بقیه نامزدها را نمی شناسند.
9	این مشکل در لیست‌های هر دو جناح اصولگرا و اصلاح طلب دیده می‌شود.
10	نکته دیگر آنکه هنوز نامزدها در سطح شهر تهران کمپین تبلیغاتی خود را راه نیانداختند.
11	در مجموع تا الان فضای انتخاباتی در تهران احساس نمی شود.
12	از جناح اصلاحات در تهران دولیست کارگزاران و ائتلاف 8 حزب اصلاح طلب بیرون آمد که در 20 نامزد مشترک هستند.
13	اصلاح طلبان چقدر در تهران شانس رأی آوری دارند؟اگر مردم مشارکت در انتخابات 65 درصد داشته باشند، اصلاح طلبان شانس خوبی در تهران دارند و می توانند اکثریت نامزدهای درون لیست خود را راهی مجلس کنند.
14	آیا چنین فضای انتخاباتی در تهران شکل می گیرد که 65 درصد مردم پای صندوق های رأی حاضر شوند؟صداوسیما در تلاش این کار هست ولی هنوز از خود نامزدها فعالیت خاصی ندیدم.
15	باید در سطح شهر هم به صورت عینی یک سروصدایی باشد اما نیست.
16	اگر آقای خاتمی دعوت کند که مردم به لیست اصلاح طلبان رأی دهند، آیا اتفاقی که در دوره گذشته رخ داد، در این دوره از انتخابات نیز تکرار می شود؟بله، تأثیر خوبی دارد.
17	اصولگرایان نیز با سه فهرست شورای ائتلاف نیروهای انقلاب، ائتلاف مردم (کارگزاران دولت احمدی نژاد) و جبهه پایداری به میدان آمدند؛ در آن اردوگاه سیاسی کدام فهرست جلوتر خواهد بود؟لیست شورای ائتلاف جلوتر خواهد بود.
18	در واقع لیست شورای ائتلاف با سرلیستی قالیباف، رقیب اصلی اصلاح طلبان خواهد بود؟بله.
19	همین طوری می شود.
20	در تهران اگر فضای نرمالی به لحاظ رأی دهی را شاهد باشیم، رأی طبقه متوسط به بالا را اصلاح طلبان کسب می کنند، یا از این طبقه لیست آقای قالیباف هم سهم می برد؟این طور نیست که فقط بالاشهری‌ها طرفدار اصلاح‌طلبان باشند.
21	اتفاقا اصلاح طلبان در میان مردم جنوب شهر تهران خیلی پایگاه رأی دارند.
22	این نوع خط کشی را درست نمی دانم که جنوب شهری‌ها طرفدار اصولگرایان هستند و بالای‌شهری‌ها طرفدار اصلاح طلبان.
23	البته الان علیه آقای قالیباف یکسری فعالیت هایی در فضای مجازی انجام می شود، حتی برخی‌ها شانسی برای آقای قالیباف قائل نیستند و معتقدند او نمی تواند موفق شود.
24	یعنی این تحلیل وجود دارد که آقای قالیباف حتی نمی تواند وارد مجلس شود؟بله، برخی ها چنین نظری دارند و معتقدند آقای قالیباف محبوبیت چندانی نزد مردم تهران ندارد چون پایگاه رأی اصلاح طلبان به قالیباف رأی نمی دهد و طرفداران جبهه پایداری نیز اصلا قالیباف را قبول ندارند بنابراین شانس خیلی کمی دارد که بتواند به مجلس راه پیدا کند.
25	هر چه به روز انتخابات نزدیک می شویم اصلاح طلبان شانس بیشتری برای موفقیت در انتخابات پیدا می کنند یا اصولگراها؟خیلی از مردم به خاطر جمهوری اسلامی در انتخابات شرکت می کنند.
26	اگر مشارکت 65 درصدی باشد اصلاح طلبان شانس بیشتری دارند.
27	به هر حال خود من احساس می کنم مشارکت در تهران حدود 55 درصد می شود مگر اینکه در دو سه روز آینده اتفاقات خاصی بیفتد.
