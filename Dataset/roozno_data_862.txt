roozno_data###جدیدترین اطلاعیه کرونایی: ادارات از شنبه با دو سوم نیرو ، تعطیلی مدارس و دانشگاه ها تا اطلاع ثانوی###http://roozno.com//fa/news/420941/جدیدترین-اطلاعیه-کرونایی-ادارات-از-شنبه-با-دو-سوم-نیرو-تعطیلی-مدارس-و-دانشگاه-ها-تا-اطلاع-ثانوی###[]###2020-04-07 13:42:00###۴۲۰۹۴۱###['اطلاعیه کرونایی', 'تعطیلی']
1
1	کمیته اطلاع‌رسانی ستاد ملی مبارزه با کرونا در اطلاعیه‌ای موارد مهمی از طرح فاصله‌گذاری هوشمند را که از ۲۳ فرودین در استان‌های کشور و از ۳۰ فروردین در تهران به اجرا در می‌آید، برای اطلاع عموم مردم منتشر کرد.
2	به گزارش رروز نو ، در این اطلاعیه که روز سه شنبه انتشار یافته، آمده است: ضمن تشکر از همکاری و مشارکت مردم عزیز ایران در اجرای طرح فاصله گذاری اجتماعی برای مقابله با ویروس کووید ۱۹ و با توجه به مصوبات ستاد ملی مقابله با کرونا در مورد طرح فاصله گذاری هوشمند، موارد زیر به اطلاع عموم می رساند:۱ با توجه به ماهیت گسترش و قابلیت بیماری کووید ۱۹(کرونا) فاصله گذاری اجتماعی مهم ترین راهکار کنترل همه گیری این بیماری است و رعایت این فاصله تاز مانی که که بیماری در جامعه درچرخش باشد ضروری و با عنایت به اینکه می تواند تا ۹۵ درصد مانع از شیوع گردد، باید ادامه یابد.
3	۲ طرح فاصله گذاری هوشمند ادامه طرح فاصله گذاری اجتماعی است که از اسفند ماه همزمان با شیوع بیماری کرونا در ایران اجرا شده و در این مرحله، صرفا مشاغل «غیر پر ریسک» همراه با التزام به رعایت دستورالعمل های بهداشتی مصوب وزارت بهداشت، درمان و آموزش پزشکی از تاریخ ۲۳ فرودین در استان‌های کشور و از ۳۰ فروردین در تهران مجوز فعالیت پیدا میکنند.
4	۳ سیاست کلی و راهبرد عمومی ستاد ملی مقابله با کرونا، همچنان استمرار اصل «در خانه بمانیم» است و خروج از منزل تنها درصورت اضطرار و بصورت بسیار محدود با رعایت دقیق و کامل دستورالعمل‌های بهداشتی برای مقابله با کرونا ممکن می باشد.
5	۴ بخش های تولیدی اصناف و مشاغل مشخص شده در طرح برای خدمت رسانی به مردم نیز با اجرای دستورالعمل های تخصصی و عمومی بهداشتی مصوب و ابلاغی وزارت بهداشت درمان و اموزش پزشکی امکان فعالیت کسب و کار خواهند داشت.
6	۵ با تلاش مستمر و هماهنگی بین اتاق بازرگانی و اصناف و وزارت بهداشت، درمان و آموزش پزشکی دستور العمل های بهداشت صنوف و کسب و کارها تدوین و طی روزهای آینده در اختیار عموم قرار خواهد گرفت و هرگونه فعالیت صنفی منوط به اجرای این دستورالعمل ها خواهد بود.
7	۶ براساس برنامه ریزی انجام شده کلیه صنوف موظف به ثبت نام و اخذ تعهد از صاحبان کارگاهها و صنوف در سایت وزات بهداشت (مبنی بر رعایت دستورالعمل¬های بهداشتی) خواهد بود و پس ازدریافت کد مجوز فعالیت صادر خواهد شد.
8	۷ با اجرای این طرح، تعطیلی های پایه (شامل تعطیلی مدارس، دانشگاهها، ورزشگاهها، مراکز فرهنگی، هنری، مشاغل پرریسک و غیره ) و همچنین ممنوعیت ترددهای بین استانی، تا اطلاع ثانوی ادامه خواهد یافت.
9	۸ مراکز اداری نیز از تاریخ ۲۳ فروردین با رعایت اصول بهداشتی، به جای یک سوم، با دو سوم کارمندان خود فعال خواهند شد و ساعت کاری از ۷ صبح تا ۱۴ خواهد بود.
10	در پایان ضمن تشکر مجدد از مردم عزیز ایران اسلامی در همراهی و همکاری ومشارکت جمعی برای مقابله با کرونا اطلاعات تکمیلی و سایر مراحل اجرایی بصورت شفاف در اطلاعیه های بعدی در اختیار عموم قرار خواهد گرفت.
11	کیانوش جهانپور رییس مرکز روابط عمومی و اطلاع رسانی وزارت بهداشت، درمان و آموزش پزشکی روز گذشته(دوشنبه) اعلام کرد: تاکنون ۶۰ و ۵۰۰ نفر در کشور به طور قطعی به ویروس کرونا مبتلا شده و با فوت ۱۳۶ نفر دیگر در ۲۴ ساعت گذشته، جان باختگان کرونا در کشور به ۳۷۳۹ نفر رسید
