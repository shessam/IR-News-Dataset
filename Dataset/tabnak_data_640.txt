tabnak_data###کرملین: آنچه در ادلب رخ می‌دهد، مبارزه با تروریسم است###https://www.tabnak.ir/fa/news/958715/کرملین-آنچه-در-ادلب-رخ-می‌دهد-مبارزه-با-تروریسم-است###[]###2020-02-13 18:53:00###۹۵۸۷۱۵###['روسیه', 'ادلب', 'تروریسم']
1
1	سخنگوی کرملین مجددا تاکید کرد، نیروهای سوریه در ادلب با تروریست‌ها می‌جنگند و این حق حاکمیتی این کشور است.
2	به گزارش ایسنا، به نقل از خبرگزاری اسپوتنیک، در پی تشدید تنش‌ها میان آنکارا و دمشق در استان ادلب سوریه، دیمیتری پسکوف، سخنگوی نهاد ریاست جمهوری روسیه گفت: آنچه هم‌اکنون در ادلب رخ می‌دهد یک درگیری نیست بلکه مبارزه ارتش سوریه با گروه‌های تروریستی در خاک این کشور است.
3	وی افزود، در شرایط کنونی سخنی در مورد درگیری و اختلاف مطرح نیست بلکه درباره عدم اجرای توافق سوچی و تعهداتی است که طرف‌ها پایبندی خود را به آنها اعلام کرده‌اند.
4	صحبت در درجه نخست به مبارزه با تروریسم مربوط می‌شود که نیروهای مسلح سوریه در خاک کشور خود در حال انجام آن هستند.
5	کرملین روز گذشته(چهارشنبه) ترکیه را به عدم رعایت توافق با روسیه برای خنثی کردن شبه‌نظامیان در ادلب متهم و اظهار کرد، حملات شبه‌نظامیان علیه نیروهای سوری و روس در این منطقه ادامه دارند.
6	پسکوف همچنین گفت، در حال حاضر نمی‌توان در مورد مداخله مستقیم آمریکا در بحران سوریه و درگیری‌های کنونی ادلب اظهارنظر کرد.
7	پیش از این در پی بروز تنش میان ارتش ترکیه و سوریه در ادلب، رابرت اوبراین، مشاور امنیت ملی آمریکا احتمال مداخله نظامی کشورش در ادلب را بعید دانسته بود.
