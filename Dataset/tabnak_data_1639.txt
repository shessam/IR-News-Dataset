tabnak_data###" لقمان " هم وارد بازار فرابورس شد###https://www.tabnak.ir/fa/news/982101/-لقمان-هم-وارد-بازار-فرابورس-شد###['اقتصادی', 'داخلی']###2020-06-02 16:22:00###۹۸۲۱۰۱###['گروه مالی گردشگری', 'شرکت سرمایه گذاری لقمان', 'بورس', 'فرابورس', 'اوراق بهادار', 'سامانه سجام', 'بانک گردشگری']
1
1	شرکت سرمایه گذاری لقمان (سهامی عام) به عنوان دومین نماد معاملاتی از ۱۱ خرداد ماه جاری در فهرست اوراق بهادار تابلوی توافقی بازار سوم فرابورس ایران درج شد.
2	به گزارش روابط عمومی گروه مالی گردشگری، سایر اطلاعات شرکت مذکور شامل نماد معاملاتی : ولقمان، گروه: سرمایه گذاری ها، زیرگروه: سایر واسطه های مالی و کد ۵۶۹۹ است.
3	براساس این گزارش با توجه به درج نماد معاملاتی شرکت لقمان در بازار پایه توافقی فرابورس ایران و در اجرای الزامات قانونی به منظور گشایش نماد معاملاتی این شرکت، تمامی سهامداران موظف هستند در اسرع وقت نسبت به ثبت نام در سامانه سجام و دریافت کد بورسی اقدام کنند.
4	گفتنی است سهامداران میتوانند به منظور تسهیل در انجام این فرایند به شعب بانک گردشگری نیز مراجعه کنند.
5	همچنین صورت های مالی و سایر اطلاعات شرکت سرمایه گذاری لقمان ( سهامی عام) از طریق شبکه کدال (سیستم جامع اطلاع رسانی ناشران سازمان بورس و اوراق بهادار) در دسترس است.
