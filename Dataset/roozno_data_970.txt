roozno_data###رییسی: اگر مبارزه با قاچاق کالا جدی انجام نمی‌شود، حتما یک جای کار می‌لنگد###http://roozno.com//fa/news/422044/رییسی-اگر-مبارزه-با-قاچاق-کالا-جدی-انجام-نمی‌شود-حتما-یک-جای-کار-می‌لنگد###[]###2020-04-14 16:34:00###۴۲۲۰۴۴###['رییسی', 'مبارزه با قاچاق']
1@@@2
1	رئیس قوه‌قضائیه گفت: مخاطب مقام معظم رهبری در نامگذاری شعار سال به نام جهش تولید، همه مسئولان هستند تا این شعار تحقق یابد.
2	تحقق این شعار در گرو مبارزه با قاچاق کالاست و اگر این مبارزه به صورت جدی انجام نمی‌شود، حتما یک جای کار می‌لنگد.
3	به گزارش روز نو، آیت الله رییسی، رییس قوه قضاییه در دیدار با اعضای ستاد مبارزه با قاچاق کالا و ارز ضمن تبریک سال جدید و تقدیر از زحمات مسئولان ستاد مبارزه با قاچاق کالا و ارز و اقداماتی که در جهت اجرایی کردن فرامین مقام معظم رهبری انجام شده است، گفت: در این نوع نشست‌ها باید نگاهی به کارهایی که انجام شده و تصمیماتی که باید اتخاذ گردد، داشت.
4	وی ادامه داد: امروز گزارش‌هایی ارائه شد.
5	بدون شک همکاران ما در دستگاه قضایی از جمله دادستان کل کشور، نماینده قوه قضاییه در ستاد مبارزه با قاچاق کالا و ارز و هریک از دادستان‌ها و دادگستری‌ها، نیروی انتظامی و دستگاه‌های امنیتی هم قطعا گزارش‌هایی دارند.
6	رییسی تاکید کرد: ما با شرایطی مواجه هستیم که علیرغم همه اقدامات انجام شده و آمارهای ارائه شده، همچنان در زمینه قاچاق کالا با مشکل مواجه هستیم.
7	رییس دستگاه قضا یکی از نیازهای جدی رونق تولید، جهش تولید و پا گرفتن اقتصاد ملی و اقتصاد مقاومتی را جلوگیری از قاچاق کالا دانست و گفت: قاچاق کالا با رونق تولید و جهش تولید همسازی ندارد و نمی‌شود از یک طرف دنبال اقتصاد و تولید ملی، استفاده از محصولات داخلی و توجه به دست ساخته‌های جوانان و کارخانه‌های ایرانی رفت و از یک طرف هم شاهد وفور کالای قاچاق در بازار بود.
8	وی یادآور شد: طبق گزارش امروز مشخص شد یکسری کارها از جمله قانون سال ٩٢ انجام شده که نشان می‌دهد ابزار قانونی وجود دارد.
9	از سوی دیگر تهیه برنامه‌ها از جمله سند راهبردی مبارزه با قاچاق، تصویب آیین نامه‌های ذیل قانون و اقدام برای شکل گیری سامانه‌هایی در بخش‌های مختلف نشان دهنده اقداماتی است که تاکنون انجام شده است.
10	رییس قوه قضاییه تصریح کرد: مخاطب مقام معظم رهبری در نامگذاری شعار سال به نام جهش تولید، همه مسئولان هستند تا این شعار تحقق یابد.
11	تحقق این شعار در گرو مبارزه با قاچاق کالاست و اگر این مبارزه به صورت جدی انجام نمی‌شود، حتما یک جای کار می‌لنگد.
12	رییسی افزود: اراده جدی برای تحقق شعار سال بسیار مهم است و باید در همه بخش‌ها محقق شود.
13	گاهی قانون، برنامه، بودجه و اعتبارات درست است، اما پشتوانه تحقق این بایدها، اراده جدی و پولادین در همه بخش‌های مختلف اجرایی، قضایی و ستادی است.
14	رئیسی در ارتباط با پرونده‌های مهم و سازمان یافته گفت: ما به همه پرونده‌ها توجه داریم، اما پرونده‌های مهم و قاچاق سازمان یافته به هیچ عنوان نباید دچار اطاله دادرسی شود و باید با رسیدگی سریع نتایج آن ظاهر شود.
15	وی افزود: در جریان سفر به بوشهر خودروهای بسیاری را در بندر مشاهده کردم و در این رابطه پیگیر پرونده‌های بلاتکلیف شدم.
16	اعلام کردم این پرونده‌ها ظرف مدت ۴ ماه تعیین تکلیف شود، اما پرونده‌ها یک ماه و نیمه به سرانجام رسید.
17	رئیس قوه قضاییه با اشاره به لزوم هماهنگی، همفکری، رصد کردن و ارزیابی کارها در ستاد مبارزه با قاچاق کالا و ارز گفت: ماهانه پیشرفت کار را ارزیابی کنید تا ببینیم چقدر در مبارزه با قاچاق کالا، رونق و جهش تولید موفق بوده ایم و این ارزیابی سالانه نباشد.
18	رئیسی گفت: تصویب قوانین در مجلس، تصویب مقررات در دولت و اصلاح بسترهای قاچاق کالا را رصد کنید، در این جلسه اشاره شد یک تصمیم در ارزش افزوده باعث شده بود قاچاق در حوزه طلا زیاد شود لذا هر تصمیم مالی و اقتصادی که قاچاق کالا را افزایش می‌دهد باید رصد شود و ستاد به عنوان قوه عاقله باید به صورت علی الدوام کارها را در بخش‌ها و دستگاه‌های مختلف رصد و ارزیابی خود را ارائه کند.
19	رییس قوه قضاییه ادامه داد: در حال حاضر، بسیاری از نرم افزارهای کار فراهم شده است و بحث یک قانون و آیین نامه نیست.
20	در اینجا باید با یک اقدام عملی، میدانی و اجرایی با قاچاق کالا مبارزه کرد تا با همت ارزشمند دوستان این موضوع دنبال شود، از بخش‌های مختلف قوه قضاییه (بازرسی کل کشور، دادستانی کل کشور و غیره) می‌خواهم با همکاری با گمرکات، اقتصاد و دارایی، سپاه، بسیج، نیروهای مسلح، استانداران و غیره به ویژه در نقاط مرزی و در شهرستان‌ها، در راستای مبارزه با قاچاق تلاش کنند.
21	وی اضافه کرد: موضوع امسال جهش تولید است که یکی از پایه‌های اساسی آن مبارزه با قاچاق کالا است و یکی از راه‌های رونق گرفتن تولید مبارزه با قاچاق کالا است لذا با همت متفاوت از قبل این کار را انجام دهید، بسیاری از کارها انجام شده که لازم بوده؛ اما کافی نبوده است.
22	رییسی افزود: ان شاالله در سال ۹۹ با مدد الهی و کمک اهل بیت (ع)، کارنامه درخشان تری نسبت به سال گذشته در مبارزه با قاچاق کالا داشته باشیم و تفاوت آن را در آمار و ارقام نگوییم بلکه تولیدکننده و بازاری بگوید که وضع تولید و بازار آن، متفاوت شده است.
23	رییس قوه قضاییه بیان داشت: رییس سازمان بازرسی کل کشور، یادداشتی در ارتباط با کالا ته لنجی دادند، قضیه ته لنجی‌ها قابل بحث است و باید در ستاد مورد ساماندهی قرار گیرد.
24	وی گفت: در شورای اداری بندرعباس نیز بیان کردم که این موضوعات (ته لنجی، کولبرها و غیره) باید ساماندهی شود و با بحث کارشناسی در این رابطه راهکار ارائه شود که یکی از کارهای ستاد هم همین است، اما این موارد نباید ما را از مسئله اصلی باز دارد، مقام معظم رهبری در سال گذشته در مشهد مثالی زدند مبنی بر اینکه اینکه یک کالایی در گوشه‌ای پیداست مسئله ما نیست، مسئله اساسی ما قاچاق سازمان یافته است و دوستان به به این محور توجه داشته باشند.
25	رییسی ضمن تشکر از حاضرین در جلسه گفت: سردار مویدی سوابق خوبی در مبارزه با قاچاق مواد مخدر و قاچاق کالا دارند و مبارزه با قاچاق کالا با این نوع از ناهنجاری‌های اقتصادی و اجتماعی در وی نهادینه شده است، این موضوع همت مضاعفی می‌خواهد و ان شاالله نتایج آن معلوم و برای مردم ملموس شود که بگویند وضعیت تغییر کرده است.
