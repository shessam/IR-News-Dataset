roozno_data###مطهری: قدرت گرفتن تندرو‌ها شاید به نفع مردم باشد/شاید مصلحت باشد که ریاست‌جمهوری آینده نیز در دست همین‌ها باشد تا مشکلات خارجی و داخلی کشور سریع‌تر حل شود###http://roozno.com//fa/news/418911/مطهری-قدرت-گرفتن-تندرو‌ها-شاید-به-نفع-مردم-باشدشاید-مصلحت-باشد-که-ریاست‌جمهوری-آینده-نیز-در-دست-همین‌ها-باشد-تا-مشکلات-خارجی-و-داخلی-کشور-سریع‌تر-حل-شود###[]###2020-03-18 10:59:00###۴۱۸۹۱۱###['مطهری']
1
1	علی مطهری در روزنامه شرق نوشت: از نظر من اینکه تندرو‌های سیاسی به هرحال و با غیبت اکثریت مردم و در یک شرایط خاص در انتخابات مجلس پیروز شدند، یک نقطه مثبت برای کشور است.
2	زیرا تا امروز آن‌ها به امید شکست‌دادن دولت و به طور کلی رقیب سیاسی‌شان نیروی خود را بر کارشکنی در اجرای برجام و حل‌نشدن مسئله FATF و اخلال در سیاست خارجی متمرکز کرده بودند، ولی اکنون که خود مسئولیت بخشی از حکومت را بر عهده می‌گیرند و با واقعیات اداره کشور روبه‌رو می‌شوند، به عقیده من به تدریج رویکرد مثبتی نسبت به احیای برجام، پذیرش سازوکار FATF و بهبود سیاست خارجی پیدا خواهند کرد.
3	آن‌ها این محدودیت‌ها را برای رقیب می‌خواستند نه برای خود، بنابراین دست به کار خواهند شد.
4	به همین جهت شاید مصلحت این باشد که ریاست‌جمهوری آینده نیز در دست همین‌ها باشد تا مشکلات خارجی و داخلی کشور سریع‌تر حل شود.
5	اگر بیرون از قدرت بمانند باز کارشکنی خواهند کرد.
6	البته این وضع قطعا به آزادی‌های اساسی و رعایت حقوق شهروندی در کشور آسیب می‌زند، زیرا این گروه، ارزشی برای این امور قائل نیستند و منطق‌شان این است که برای حفظ نظام هرکاری می‌توان کرد.
7	ولی به نظر من در شرایط ویژه فعلی چاره‌ای جز این نیست که دولت و مجلس را به آن‌ها بدهیم تا با پیوندی که با نهاد‌های انتصابی دارند و از طرفی، دیگر رقیبی پیش‌روی خود و انگیزه‌ای برای کارشکنی ندارند، با انگیزه کارآمد جلوه‌دادن خود مشکلات کشور را حل کنند.
8	بعدا باید فکری به حال آزادی‌های اساسی و حقوق شهروندی کرد.
9	فعلا از این چاه دربیاییم تا بعد آن چاله را پر کنیم.
