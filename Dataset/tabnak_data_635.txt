tabnak_data###ترکیه ناقضان آتش‌بس ادلب را تهدید کرد###https://www.tabnak.ir/fa/news/958720/ترکیه-ناقضان-آتش‌بس-ادلب-را-تهدید-کرد###[]###2020-02-13 19:02:00###۹۵۸۷۲۰###['ادلب', 'آتش بس', 'ترکیه']
1@@@2
1	وزارت دفاع ترکیه اعلام کرد، علیه ناقضان آتش‌بس در ادلب به زور متوسل می‌شود.
2	همچنین نیروهای ترکیه‌ای پایگاه‌های ارتش سوریه را در این منطقه هدف قرار دادند.
3	به گزارش ایسنا، به نقل از سایت اسکای‌نیوز، خلوصی آکار، وزیر دفاع ترکیه اعلام کرد، کشورش همه تدابیر را علیه کسانی که آتش‌بس را نقض می‌کنند به ویژه گروه‌های تندرو به کار گرفته و آنها را مجبور خواهد کرد به آتش‌بس پایبند باشند.
4	وی گفت، آنکارا برای تضمین آتش‌بس و کنترل ادلب، تجهیزات و یگان‌های نظامی بیشتری به این منطقه می‌فرستد.
5	ترکیه این منطقه را زیر نظر خواهد گرفت.
6	همچنین منابعی از حمله ارتش ترکیه به پایگاه‌های ارتش سوریه در ادلب خبر دادند.
7	پیش از این خبرگزاری آناتولی از انتقال کاروانی از تجهیزات نظامی و نیروهایی از یگان‌های ویژه ارتش ترکیه به مرزهای مشترک این کشور با سوریه خبر داده بود.
