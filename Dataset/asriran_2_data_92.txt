asriran_2_data###دورگه نیجریه‌ای - سوئدی جانشین جونیور می‌شود؟###https://www.asriran.com/fa/news/697805/دورگه-نیجریه‌ای-سوئدی-جانشین-جونیور-می‌شود###['ورزشی']###2019-11-11 12:07:00###۶۹۷۸۰۵###['پرسپولیس', 'نیجریه']
6@@@7
1	ایگبو آنائیکه مهاجم ۳۰ ساله نیجریه‌ای یکی از گزینه‌هایی است که مد نظر گابریل کالدرون قرار گرفته و ممکن است راهی پرسپولیس شود.
2	به گزارش خبرورزشی، عملکرد فنی براندائو به حدی ضعیف است که هنوز به نیم‌فصل نرسیده باشگاه پرسپولیس و گابریل کالدرون عذر جونیور را خواسته و از همین حالا مشخص است این مهاجم برزیلی جایی در ترکیب پرسپولیس برای نیم‌فصل دوم نخواهد داشت.
3	بعد از قطعی شدن خروج جونیور روزی نیست که دلالان محترم فیلم و رزومه گزینه‌های مد نظر خود را روانه باشگاه پرسپولیس نکنند، تا جایی که شنیدیم تا به حال حدود ۱۰۰ فیلم از مهاجمان مختلف به باشگاه پرسپولیس رسیده است!خبری در فضای مجازی دست به دست چرخید که کندی ایگبوآنائیکه مهاجم ۱۷۵ سانتی‌متری و دورگه نیجریه‌ایسوئدی که ۳۰ سال سن دارد یکی از گزینه‌هایی است که مد نظر گابریل کالدرون قرار گرفته و ممکن است راهی پرسپولیس شود.
4	کندی در تیم زیر ۲۰ ساله‌های نیجریه ۱۱ بازی انجام داده و ۶ گل هم به ثمر رسانده است.
5	این مهاجم سیه‌چرده سابقه زیادی در لیگ سوئد دارد و در مجموع ۶۴ بازی در این لیگ انجام داده و ۵۲ گل نیز زده است.
6	قیمت کندی همچنین در سایت ترنسفرمارکت حدود ۷۰۰ هزار یورو تعیین شده است.
7	باشگاه الحزم عربستان آخرین تیمی بوده که این مهاجم در آن به میدان رفته و فصل گذشته در ۱۳ بازی آمار ۴ گل را به ثبت رسانده است.
