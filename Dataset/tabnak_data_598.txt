tabnak_data###از «ترک ایران توسط مورگان شوستر» تا «پول های کثیف در سیاست آمریکا»###https://www.tabnak.ir/fa/news/958325/از-ترک-ایران-توسط-مورگان-شوستر-تا-پول-های-کثیف-در-سیاست-آمریکا###['اقتصادی', 'داخلی']###2020-02-11 10:17:00###۹۵۸۳۲۵###['اقتصاد در گذر زمان', 'اقتصاد ایران', 'تاریخ اقتصاد', 'دلار']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و دومین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	22 بهمن 1290، مورگان شوستر به گونه‌اي اعتراض‌آميز ايران را ترك كرد.
4	22 بهمن 1292، سفیرکبیر روسیه در لندن در نامه‌ای به دولت متبوع خود در لندن اطلاع داد توسعه خط آهن شرقی بندرعباس به اندازه حفر تونلی در زیر دریای انگلیس اهمیت دارد.
5	22 بهمن 1302، دوره پنجم مجلس شوراي ملي آغاز به كار كرد.
6	اين مجلس تا 22 بهمن سال 1304 دائر بود.
7	(لايحه انقراض سلسله قاجار در همين مجلس به تصويب رسيد.
8	)22 بهمن 1312، وزارت فرهنگ لايحه مربوط به تأسيس دارالمعلمين (بعدها به دانشسرا تبديل شد) جهت تأمين نيروي معلم مورد نياز كشور به مجلس شوراي ملي تقديم كرد.
9	22 بهمن 1321، فرمانداری قم در نامه‌ای به وزارت کشور اعلام کرد نیروهای انگلیسی مستقر در منطقه بر روی اراضی کشاورزی اهالی ، سرگرم ساخت فرودگاه برای هواپیماهای خود هستند و این اقدام سبب اعتراض و شکوائیه کشاورزان و مالکان شده است.
10	22 بهمن 1357، پیروزی انقلاب اسلامی ایران و سقوط نظام شاهنشاهی.
11	22 بهمن 1358، ابوالحسن بني صدر رئيس جمهور در مصاحبه با روزنامه فرانسوي لوموند اظهار داشت اگر مجلس با رئيس جمهور هماهنگ نشود، ايران منفجر خواهد شد!22 بهمن 1359، امام خمینی (ره) فرمودند: عراق جزو ایران است.
12	مدائن از ماست و از ایران است.
13	شواهد موجود است در خود مداین و در طاق کسری.
14	لیکن ما از باب اینکه تابع اسلام هستیم و قراردادها را محترم می ‌شماریم بنا نداریم به یک وجب از خاک عراق تعدی کنیم.
15	22 بهمن 1396، حسن روحانی رئیس ‌جمهور در ادامه سخنانش در اجتماع بزرگ مردم تهران، با بیان اینکه برای سال آینده طرح ‌های متعدد برایاشتغال داریم، با درخواست از وزیر کار برای ارائه گزارش در این عرصه گفت: سال آینده تمام اصناف و بنگاه‌ های کوچک هر فردی را جذب کنند از دادن حق بیمه معاف می‌ شوند وبیمه شخص ثالث را هم خودمان به عهده می ‌گیریم.
16	گردانندگان اصناف اعلام می ‌کنند که با این طرح دولت، ۳۰۰ هزار شغل اضافه خواهد شد.
17	روحانی افزود: در سال آینده آنهایی که در کارگاه ‌های خود افراد را جذب کنند، برای اشتغال همیشگی در سال اول برای هر فرد ۳۰۰ هزار تومان را به عهده می ‌گیریم.
18	مهارت کاری را در سراسر کشور افزایش می ‌دهیم و طرحی که برایمسکنداریم سازمان و برنامهبودجهمدعی است که ۲۵۰ هزار شغل جدید به‌ وجود خواهد آورد و در زمینهصنعتدر سال ‌جاری ۶۰۰ هزار واحد نیمه تمام را به اتمام رساندیم یا خواهیم رساند.
19	22 بهمن 1397، مجله آتلانتیک در گزارشی تفصیلی از انتقال میلیاردها دلار سرمایه از روسیه به آمریکا در اوایل دهه ۱۹۹۰ میلادی پرده برداشت.
20	به نوشته این مجله، این پول‌ها با پشتیبانی سازمان اطلاعات روسیه، طبقه‌ای از دزدسالاران بخش بانکداران و املاک آمریکا به‌وجود آورد.
21	آتلانتیک می‌نویسد این عادت غارت‌سالارانه جایگاه نخبگان اقتصادی روس را در پستوهای سیاست واشنگتن تثبیت کرده است.
22	به همین دلیل نیز پوتین سوار بر موج همین غارت‌سالاران در پی تاثیرگذاری و به‌دست گرفتن عنان حکومت در آمریکا برآمد.
23	منابع: موسسه مطالعات و پژوهش های سیاسی و روزنامه دنیای اقتصاد
