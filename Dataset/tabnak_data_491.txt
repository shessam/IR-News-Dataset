tabnak_data###نخست وزیر لبنان: کشور در بن بستی واقعی است###https://www.tabnak.ir/fa/news/957479/نخست-وزیر-لبنان-کشور-در-بن-بستی-واقعی-است###[]###2020-02-08 03:47:00###۹۵۷۴۷۹###['لبنان', 'نخست وزیر', 'بن بست']
1
1	نخست وزیر مکلف لبنان با اشاره به اینکه این کشور در "بن‌بستی واقعی" است، همبستگی و همکاری برای عبور از این مرحله حساس و خطرناک را خواستار شد.
2	به گزارش ایسنا، به نقل از سایت النشرة، حسان دیاب، نخست وزیر مکلف لبنان امروز (جمعه) در دیدار با جمعی از بازرگانان لبنانی با تاکید بر اهمیت نقش لبنانی‌های مقیم خارج و بازرگانان این کشور در کمک به لبنان برای عبور از مرحله کنونی، اظهار کرد: متاسفانه امروز لبنان با بحرانی واقعی روبه‌روست که باید برای عبور از آن با یکدیگر همکاری کنیم.
3	نخست وزیر مکلف لبنان در ادامه گفت: ما امروز با بحران‌های متعددی مواجه هستیم که آنها را از سیاست‌هایی که پیشتر اتخاذ شده بودند، به ارث برده‌ایم.
4	دیاب افزود: امروز یک دیوار در مقابل ماست و راه‌حل آن تخریب این دیوار است که لبنان را تحت فشار قرار داده و فعالیت‌های اقتصادی آن را تعطیل کرده و موجب بحران‌های اجتماعی و معیشیتی‌ و نیز بیکاری و کمبود شدید نقدینگی شده است، امکانات دولت به شدت اندک است و به همین دلیل ما باید با امکانات موجود تمام تلاش‌مان را برای ایجاد تغییراتی انجام دهیم.
5	وی ادامه داد: در این مرحله حساس نقش شما در کمک به کشورتان نقشی اساسی است ما بر روی این نقش حساب باز می‌کنیم چرا که در صورت فروپاشی لبنان، همه بدون استثناء چه لبنانی‌های داخلی و چه ساکن خارج و چه شهروندان عادی و یا بازرگانان و نهادهای اقتصادی کوچک و بزرگ هزینه آن را پرداخت خواهند کرد.
