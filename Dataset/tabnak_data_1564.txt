tabnak_data###روز سبز برای بورس بازان؛ شاخص کل به رشد ۳۴ هزار واحدی رضایت داد###https://www.tabnak.ir/fa/news/981483/روز-سبز-برای-بورس-بازان-شاخص-کل-به-رشد-۳۴-هزار-واحدی-رضایت-داد###['اقتصادی', 'داخلی']###2020-05-30 16:28:00###۹۸۱۴۸۳###['بورس', 'شاخص کل بورس', 'بازار سرمایه']
1
1	شاخص بورس هفته خود را با چراغ سبز آغاز و بیش از ۳۴ هزار واحد رشد کرد.
2	به گزارش بورس تابناک، معاملات امروز بازار سرمایه در حالی به پایان رسید که شاخص کل این بازار با ۳۴ هزار و ۹۳۸ واحد رشد رقم ۹۷۳ هزار و ۴۹۵ واحد را ثبت کرد.
3	شاخص کل با معیار هم وزن نیز با ۶۸۴۸ واحد صعود در رقم ۳۱۸ هزار و ۸۹۶ واحد ایستاد.
4	معامله‌گران این بازار ۹۳۹ هزار معامله انجام دادند که ۶۱ هزار و ۶۴۶ میلیارد ریال ارزش داشت.
5	در بازار امروز صنایع پتروشیمی خلیج فارس، فولاد مبارکه اصفهان، ملی صنایع مس ایران، سرمایه‌ گذاری تامین اجتماعی، معدنی و صنعتی گلگهر، بانک ملت و معدنی و صنعتی چادرملو نسبت به سایر نمادها بیشترین تاثیر مثبت روی بورس را گذاشتند و بانک ملت، فولاد مبارکه اصفهان، بانک تجارت، پالایش نفت اصفهان، گسترش سرمایه‌ گذاری ایران خودرو، سرمایه‌گذاری خوارزمی و ملی صنایع مس ایران نمادهای پربیننده بورس بودند.
6	شاخص کل فرابورس نیز ۳۸۳ واحد رشد کرد و در رقم ۱۱ هزار و ۲۴۸ واحد ایستاد.
7	در این بازار ۴۷۱ هزار معامله به ارزش ۳۱ هزار و ۹۲۲ میلیارد ریال انجام شد.
8	سنگ‌آهن گوهر زمین، پتروشیمی مارون، هلدینگ صنایع معدنی خاورمیانه، سهامی ذوب‌آهن اصفهان، سرمایه‌گذاری صبا تامین، پتروشیمی زاگرس و پتروشیمی تندگویان نسبت به سایر نمادها بیشترین تاثیر مثبت را روی فرابورس داشتند.
9	همچنین سهامی ذوب‌آهن اصفهان، پتروشیمی زاگرس، بانک دی، سیمان لار سبزوار، کشت و صنعت شهداب ناب خراسان، فولاد هرمزگان جنوب و هلدینگ صنایع معدنی خاورمیانه نمادهای پربیننده فرابورس بودند.
10	/ایسنا
