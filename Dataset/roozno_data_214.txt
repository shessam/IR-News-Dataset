roozno_data###خارج کردن حدود ۹۰ میلیارد تومان به روش‌های مجرمانه/ متهم متواری خودش را به دادگاه رساند###http://roozno.com//fa/news/414048/خارج-کردن-حدود-۹۰-میلیارد-تومان-به-روش‌های-مجرمانه-متهم-متواری-خودش-را-به-دادگاه-رساند###[]###2020-02-17 15:05:00###۴۱۴۰۴۸###['بانک سرمایه', 'روش های مجرمانه']
1
1	نخستین جلسه دادگاه متهمین جدید بانک سرمایه (مجید عادلیان و احسان خادم) در شعبه سوم دادگاه‌های ویژه مفاسد اقتصادی به ریاست قاضی مسعودی مقام برگزار شد.
2	به گزارش رو نو :در ابتدای این جلسه قاضی مسعودی مقام با نام بردن از «مجید عادلیان» و «احسان خادم» گفت که احسان خادم متواری است و سپس از نماینده دادستان خواست که کیفرخواست پرونده را قرائت کند.
3	بعد از اعلام قاضی جلسه مبنی بر متواری بودن متهم احسان خادم، مشخص شد که وی خود را به این جلسه دادگاه رسانده و در این جلسه حضور دارد.
4	گزارش نخستین جلسه رسیدگی به ششمین پرونده بانک سرمایهدر ادامه مسعود شاه محمدی نماینده دادستان با حضور در جایگاه به قرائت کیفرخواست پرداخت و گفت: یکی از دریافت کنندگان تسهیلات از بانک سرمایه شخصی به نام مجید عادلیان بوده که از طریق غیر قانونی موفق به دریافت وجوه کلان از بانک سرمایه شده است.
5	وی افزود: طبق بند الف از ماده نخست قانون اخلال در نظام پولی و بانکی کشور از طریق قاچاق عمده ارز به ضرب سکه و جعل اسکناس و یا وارد کردن و توزیع نمودن آنها به عنوان یکی از جلوه های تحقق اخلال در نظام اقتصادی کشور را جرم انگاری کرده است، بنابراین قائل به ایجاد اخلال در نظام پولی و اقتصادی کشور از طریق پرداخت و تسویه دریافت تسهیلات در نظام بانکی از طرق غیرقانونی است.
6	نماینده دادستان اضافه کرد: اشخاصی که از طریق غیر قانونی تحصیل مال به صورت نامشروع کرده‌اند و اشخاصی که با دریافت غیر قانونی تسهیلات تحت عناوین مجرمانه قابل تعقیب کیفری هستند.
7	شاه محمدی خاطرنشان کرد: با توجه به این موارد تخلفات منتهی به اخلال در نظام پولی و بانکی کشور شده است و متهم عادلیان به دلیل ارتکاب اعمال مجرمانه فرایند سریع، مشروع و قانونی دریافت تسهیلات از نظام بانکی را نقض و موجبات اخلال در نظام پولی و بانکی کشور را فراهم کرده است‌.
8	وی ادامه داد: خارج کردن حدود ۹۰ میلیارد تومان به روش‌های مجرمانه، متقلبانه و فساد آمیز و مصرف وجوه مذکور در امورات شخصی مصداق عینی اخلال در نظام اقتصادی کشور از طریق اخلال در نظام پولی و بانکی جامعه است.
9	در حالی که کشور در شرایط تحریم های ظالمانه بین المللی بوده و مشکلاتی همچون نرخ بالای بیکاری، تعطیلی کارخانه ها و محدودیت منابع ارزان‌قیمت وجود داشته برخی اشخاص فرصت طلب و سودجو همچون متهم عادلیان از طریق ارتباط گیری با مدیران خائن بانک سرمایه بدون اعتبار سنجی تسهیلات می‌گیرند و منابع کلان نقدینگی را در سال ۹۲ از بانک خارج کرده و صرف امورات شخصی کرده است.
10	نماینده دادستان گفت: علی‌رغم عدم عضویت عادلیان در هیات مدیره شرکت اقتصاد جهان صنعت و نظر به اظهارات آقای احسان خادم به عنوان مدیرعامل وقت شرکت و همچنین اقاریر متهم مجید عادلیان و سایر قرائن در پرونده مالک پرونده شرکت مذکور شخص مجید عادلیان است.
11	شاه محمدی ادامه داد: او در قالب چهار فقره چک به مبلغ 59 میلیارد تومان بابت خرید پره‌های توربین دریافت می‌کند و ردیابی تسهیلات دریافتی و اقاریر متهم حکایت از مصرف مبلغ در غیر از محل قرارداد است.
12	نماینده دادستان افزود: مجموعه بدهی متهم مجید عادلیان با لحاظ سود و جرائم متعلق به پرداختی‌های متهم بانک سرمایه بابت ۹ فقره ضمانت نامه و چهار فقره قراردادهای مشارکت مدنی مطابق آیین نامه مقررات بانک مرکزی مبلغ ۱۵۱ میلیارد و ۹۶ میلیون و ۵۸۵ هزار تومان تایید شده است.
13	وی اظهار کرد: متهم ردیف اول آقای مجید عادلیان فرزند سید سعید متولد ۱۳۶۳ اهل تهران دارای یک فرزند ساکن زندان اوین البته آزاد با تودیع وثیقه و فاقد محکومیت کیفری است که به مشارکت در اخلال عمده در نظام اقتصادی کشور با مدیران وقت بانک سرمایه از طریق تحصیل مال نامشروع به مبلغ ۶۰ میلیارد و ۸۷۵ میلیون تومان و خیانت در امانت متهم است.
14	نماینده دادستان ادامه داد: متهم با گماردن اشخاصی همچون احسان خادم در هیات مدیره شرکت اقتصاد صنعت موفق شد از طریق تودیع چک و سفته به عنوان تنها ضمانت دریافت تسهیلات مبلغ ۶۰ میلیارد و ۸۷۵ میلیون تومان از طرق غیرقانونی و بدون رعایت ضوابط قانونی در قالب قراردادهای مشارکت مدنی و بدون ضمانت نامه از بانک سرمایه خارج کند.
15	وی گفت: نظر به اتهامات مذکور اقدام وی به تحصیل مال نامشروع مطرح است و پیرو جوابیه بانک مرکزی و اقاریر متهم به خیانت در امانت و مشارکت با مدیران فقط بانک سرمایه محرز و مسلم بوده است.
16	هنگام ظهر قاضی مسعودی مقام با اعلام ختم این جلسه رسیدگی اعلام کرد: آقایان متهمین با قرار بازداشت موقت به زندان معرفی می‌شوند و جلسه بعدی متعاقبا اعلام می‌شود.
