tabnak_data###توافق اسد و هیئت روس بر اهمیت عملیات ارتش سوریه در حلب و ادلب###https://www.tabnak.ir/fa/news/955215/توافق-اسد-و-هیئت-روس-بر-اهمیت-عملیات-ارتش-سوریه-در-حلب-و-ادلب###[]###2020-01-28 15:06:00###۹۵۵۲۱۵###['اسد', 'حلب', 'ادلب']
1@@@2
1	رئیس جمهوری سوریه دوشنبه از فرستاده ویژه رئیس جمهوری روسیه و معاون وزیر امور خارجه این کشور و هیئت همراه آنها استقبال کرد.
2	دو طرف در این دیدار بر اهمیت حمله نظامی به ادلب و حلب تاکید کردند.
3	به گزارش تابناک، به نقل از خبرگزاری رسمی سوریه (سانا)، در جریان دیدار الکساندر لاورنتیف، فرستاده ویژه رئیس جمهوری روسیه و سرگئی ورشینین، معاون وزیر امور خارجه این کشور و هیئت همراه آنها تحولات جاری در حلب و ادلب در سایه حملات تروریستی روزانه به مناطق امن که موجب کشته شدن غیرنظامیان می‌شود، بحث شد.
4	بشار اسد، رئیس‌جمهوری سوریه و مهمانان روس او بر اهمیت عملیات ارتش سوریه با حمایت روسیه به منظور توقف حملات تروریست‌ها به این مناطق و حمایت غیرنظامیان در برابر گروه‌های تروریستی و جنایت آن‌ها تاکید کردند.
5	طی این دیدار همچنین روند سیاسی بررسی و بر لزوم حمایت دو طرف از فعالیت کمیته بررسی قانون اساسی بدون دخالت خارجی یا سیاسی کردن مسایل توسط بعضی گروه‌ها تاکید شد که ممکن است منجر به تعطیلی این روند یا سنگ اندازی در مسیر تداوم انعقاد نشست‌ها شود.
6	مذاکرات اسد و هیئت روس همچنین شامل بررسی مساله روابط راهبردی دو کشور و تداوم فعالیت دو طرف با هدف توسعه و تقویت آن در تمام زمینه‌ها بود.
7	در این دیدار سرلشکر علی مملوک رئیس دفتر امنیت ملی، ایمن سوسان معاون وزیر خارجه و سفیر روسیه در دمشق حضور داشتند.
