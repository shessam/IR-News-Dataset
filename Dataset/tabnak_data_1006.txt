tabnak_data###قیمت سکه و طلا امروز شنبه 10 اسفند 98/ سقوط قیمت ها در آغاز هفته###https://www.tabnak.ir/fa/news/962692/قیمت-سکه-و-طلا-امروز-شنبه-10-اسفند-98-سقوط-قیمت-ها-در-آغاز-هفته###['اقتصادی', 'داخلی']###2020-02-29 20:18:00###۹۶۲۶۹۲###['قیمت سکه', 'سکه و طلا', 'سکه تمام بهار آزادی']
1
1	قیمت سکه تمام بهار آزادی طرح جدید امروز (شنبه) تحت تاثیر کاهش قیمت دلار و اونس با افت حدود ۵۵۰ هزار تومانی قیمت نسبت به روز معاملاتی گذشته (پنجشنبه) به بهای پنج میلیون و ۵۰۰ هزار تومان فروخته شد.
2	به گزارش تابناک اقتصادی؛ کاهش قیمت دلار و اونس مهم‌ترین عامل سقوط قیمت طلا و سکه در معاملات امروز به شمار می رود.
3	قیمت دلار در روزهای اخیر به دلیل قرار گرفتن ایران در فهرست سیاه FATF رشد قابل توجهی را تجربه کرده بود اما امروز بیش از ۵۵۰ تومان افت کرد.
4	عبور قیمت اونس در بازارهای جهانی که در هفته گذشته از مرز یک هزار و ۶۰۰ دلار عبور کرده بود، تحت تاثیر تحولات مربوط به کامودیتی ها، رشد اقتصادی جهانی و شیوع کرونا و تصمیمات اقتصادی دولت چین، به یکباره سقوط کرد و به یک هزار و ۵۸۵ دلار عقب نشینی کند.
5	بر این اساس، قیمت سکه تمام بهار آزادی طرح جدید در ساعت و ۱۲ و ۳۰ دقیقه امروز به پنج میلیون و ۵۰۰ هزار تومان به فروش رسید.
6	سکه تمام بهار آزادی طرح قدیم نیز به نرخ پنج میلیون و ۴۷۰ هزار تومان فروخته شد.
7	همچنین نیم سکه نیز دو میلیون و ۸۵۰ هزار تومان، ربع سکه یک میلیون و ۷۵۰ هزار تومان و هر قطعه سکه گرمی ۹۵۰ هزار تومان داد و ستد شد.
8	علاوه بر این هر گرم طلای خام ۱۸ عیار ۵۶۰ هزار تومان و هر مثقال طلا نیز دو میلیون و ۴۲۸ هزار تومان به فروش رسید.
