asriran_1_data###افت قیمت خودرو در چه مواردی ایجاد می‌شود؟ (+جزئیات)###https://www.asriran.com/fa/news/717530/افت-قیمت-خودرو-در-چه-مواردی-ایجاد-می‌شود-جزئیات###['اقتصادی']###2020-03-07 11:06:00###۷۱۷۵۳۰###['قیمت خودرو', 'افت قیمت خودرو']
6
1	در تمامی موضوعی که ممکن است بیش از سایر موارد حائز اهمیت باشد، مقدار افت قیمت خودرو موردنظر است.
2	بدون شک در چنین مواقعی محاسبه کار چندان سختی نخواهد بود و با یک نگاه کوتاه به صفحه قیمت خودرو در سایت های مختلف می‌توانید از قیمت صفر تمامی خودروهای داخلی و خارجی مطلع شوید.
3	به گزارش به نقل از همراه مکانیک اما در مقابل محاسبه افت قیمت خودرو دست‌دوم یا به‌ عبارت ‌دیگر ارزش‌گذاری بر روی خودروی دست‌دومی که قصد خرید یا فروش آن را دارید، کار نسبتا سختی است و نیاز به تجربه و مهارت کافی در این زمینه دارد.
4	افزایش ناگهانی قیمت خودرو طی ماه‌های اخیر، باعث شده است تا در حال حاضر محاسبه دقیق مقدار افت قیمت خودرو از هر زمان دیگر سخت‌تر باشد.
5	در چنین بازار پرتلاطمی، یک اشتباه کوچک در ارزش‌گذاری خودرو، می‌تواند خسارات سنگینی را برای هر یک از طرفین معامله به همراه داشته باشد.
6	در این مطلب برخی از مواردی که می تواند در قیمت خودرو تاثیر گذار باشد آمده است.
7	یکی از مواردی که می‌تواند باعث افت قیمت خودرو باشد، میزان کارکرد آن است.
8	مطمئنا هرچه میزان کارکرد یک خودرو کمتر باشد، افت قیمت آن نیز کمتر خواهد بود.
9	یک خودروی استاندارد به‌طور میانگین باید مسافتی حدود 17 الی 20 هزار کیلومتر را در یک سال طی کند.
10	به‌عنوان مثال خودرویی که حدود 2 سال از تاریخ تولید آن می‌گذرد، به‌طور استاندارد حداکثر باید 45 هزار کیلومتر کارکرد داشته باشد؛ در این میان خودرویی با کارکرد بالای 50 هزار کیلومتر به‌هیچ‌وجه یک خودروی کم کارکرد یا به‌اصطلاح «خودروی خانگی» محسوب نمی‌شود.
11	خودروهایی که کارکرد آن‌ها بالاتر از حد استاندارد است، در مقایسه با خودروهایی که کارکرد کمتری دارند از افت قیمت بیشتری برخوردار خواهند بود.
12	در اهمیت این موضوع همین بس که بگوییم بسیاری از افراد سودجو حاضر هستند با پرداخت مبلغ هنگفتی، مقدار کارکرد خودرو را به میزان قابل‌توجهی کاهش دهند تا بتوانند اتومبیلشان را به‌عنوان یک خودروی کم کارکرد و باقیمتی بسیار بالاتر از ارزش واقعی به فروش برسانند.
13	یکی از اولین مواردی که حین معامله خودرو از فروشنده سوال می‌شود، است.
14	مطمئنا برخورداری از بیمه‌نامه‌ای با اعتبار بیش از 9 ماه می‌تواند یک امتیاز بسیار بزرگ برای خودروی مورد معامله محسوب شود.
15	در این میان خودروهایی که از اعتبار بیمه کمتر از 4 ماه برخوردار بوده یا حتی بیمه‌نامه آن‌ها فاقد اعتبار است، افت قیمت چشمگیری را در مقایسه با خودروهایی که بیمه آن‌ها اعتبار طولانی‌تری دارد، خواهند داشت.
16	علاوه‌بر این خودروهای دست‌دومی که از تخفیف بیمه‌ای برخوردار باشند، هزینه بیمه مجدد آن‌ها بسیار کمتر از نمونه‌های فاقد تخفیف خواهد بود.
17	برخورداری از تخفیف‌های چندین ساله بیمه یکی دیگر از مواردی است که می‌تواند روی قیمت نهایی خودرو یا میزان افت قیمت آن تأثیرگذار باشد.
18	رنگ‌شدگی قطعات و اجزای بدنه خودرو یکی دیگر از مواردی است که می‌تواند تأثیر چشمگیری بر میزان افت قیمت یک خودروی کارکرده داشته باشد.
19	این مقدار از افت قیمت زمانی به اوج خود می‌رسد که قطعات مهمی همچون سقف، ستون‌ها، سینی جلو یا سینی عقب دارای رنگ‌شدگی باشند؛ وجود آثار صافکاری و رنگ‌شدگی در چنین مناطقی نشان‌دهنده تصادف سنگین و آسیب جدی به بدنه خودرو خواهد بود.
20	در مقابل، رنگ‌شدگی در نقاطی همچون لبه یکی از گلگیرها یا بخش کوچکی از یک درب خودرو، در مقایسه با موارد قبلی افت قیمت به‌مراتب کمتری را برای اتومبیل موردنظر به همراه دارد.
21	شاید برای شما جالب باشد که بدانید قطعاتی همچون آینه‌ها، سپرهای جلو و عقب، دستگیره درها یا باربند هم وجود دارند که مقدار رنگ‌شدگی یا حتی تعویض آن‌ها هیچ تاثیری در ارزش‌گذاری خودرو نخواهد داشت.
22	این موضوع درباره تمامی قطعاتی که جزو اجزای اصلی بدنه محسوب نمی‌شوند، صدق می‌کند.
23	پس از تصادفات نسبتا سبک یا در صورت ایجاد خراش‌های عمیق روی سطح بدنه، مالک خودرو می‌تواند با رنگ‌آمیزی مجدد نقاط آسیب‌دیده، ایرادهای به وجود آمده در نمای ظاهری خودرو را برطرف کند.
24	در مواردی که مقدار آسیب واردشده به بدنه خودرو به حدی باشد که تنها با رنگ‌آمیزی برطرف نشود، مالک خودرو ناچار است برای تعویض قطعات معیوب اقدام کند.
25	حتی در برخی از مواقع بخش‌هایی همچون پوسته سقف، صندوق و ستون عقب یا حتی نیمی از بدنه خودرو تعویض خواهد شد که تشخیص آن کار بسیار سختی خواهد بود.
26	وجود چنین قطعات یا اجزایی در بدنه خودرو، افت قیمت به‌مراتب بیشتری نسبت به رنگ‌شدگی برای خودرو موردنظر به همراه دارد.
27	قلب تپنده هر خودرو موتور آن است.
28	اگر موتور خودرو دچار نقص یا مشکلات جدی شود، می‌تواند هزینه‌های فراوانی را برای خریدار آن به همراه داشته باشد.
29	البته ایرادهای بخش فنی تنها مربوط به موتور خودرو نخواهد بود بلکه ، مجموعه اگزوز، سیستم تعلیق و ترمزها نیز در اصطلاح به‌عنوان بخش فنی خودرو محسوب می‌شوند.
30	شاید خرابی در بخش کوچکی از سیستم تعلیق یا ضعیف بودن لنت ترمز تأثیر چندانی بر قیمت خودرو نداشته باشد، اما مواردی همچون خرابی اکسل عقب، سوختن واشر سر سیلندر، روغن‌سوزی، خروج دود رنگی از اگزوز یا وجود مشکلات اساسی در گیربکس می‌تواند تأثیر بسزایی در میزان افت قیمت خودرو داشته باشد.
31	کابین خودرو مکانی است که شما به طور روزمره با آن سروکار دارید و ممکن است ساعت‌ها درون آن قرار بگیرید.
32	بنابراین راحتی صندلی‌ها، سلامت آپشن‌های موجود، آرامش کابین و همچنین سلامت ظاهری اجزای تشکیل‌دهنده کابین می‌تواند در میزان رضایت شما از خودرو و کیفیت سواری آن تأثیر بسزایی داشته باشد.
33	مطمئنا وجود ایراد در هر یک از بخش‌های نام‌برده ، می‌تواند باعث افت قیمت خودرو شود.
34	مخصوصاً زمانی‌که آپشن‌های اصلی و گران‌قیمت خودرو مانند سیستم مالتی مدیا، سانروف، تنظیمات برقی آینه و صندلی‌ها، سیستم تهویه مطبوع یا سنسورهای پیشرفته (مانند رادارهای خودرو) دچار خرابی شوند.
35	هرچه‌قدر هم که یک خودرو ازنظر وضعیت فنی، ظاهری، وضعیت کابین یا حتی مقدار کارکرد در وضعیت بسیار مناسبی قرار داشته باشد، درنهایت این مدل خودرو یا همان سال تولید است که می‌توان برای قیمت نهایی یا مقدار افت قیمت خودرو یک محدوده را تعریف کند.
36	درواقع مقدار افت قیمت خودرو با مدل خودرو ارتباط مستقیم دارد و با افزایش سن خودرو قیمت آن نیز به همان مقدار کاهش می‌یابد.
37	گرچه قوانین ثابتی برای محاسبه دقیق افت قیمت خودرو طی هرسال وجود ندارد، اما به‌طورمعمول در سال اول حدود 12 درصد از ارزش خودرو به‌عنوان میزان افت قیمت آن درنظر گرفته می‌شود.
38	این مقدار افت قیمت در سال دوم به حدود 18 درصد می‌رسد.
39	با گذشت سه سال از تاریخ تولید هر خودرویی اعم از داخلی و خارجی، میزان افت قیمت آن نزدیک به 23 درصد و در سال چهارم معادل 27 درصد خواهد بود.
40	بیشتر بخوانید:
