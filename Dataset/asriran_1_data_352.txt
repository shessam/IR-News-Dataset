asriran_1_data###جبهه پایداری، لیست شورای ائتلاف در مشهد را فتح کرد /کاندیدای ائتلاف در یزد چه کسی است؟###https://www.asriran.com/fa/news/713315/جبهه-پایداری-لیست-شورای-ائتلاف-در-مشهد-را-فتح-کرد-کاندیدای-ائتلاف-در-یزد-چه-کسی-است###['سیاسی']###2020-02-11 15:32:00###۷۱۳۳۱۵###['اصول گرایان', 'مشهد']
4
1	با هدف حضور در انتخابات آتی مجلس شورای اسلامی، لیست نهایی شورای ائتلاف نیروهای انقلاب در مشهدمقدس مشخص شد.
2	به گزارش تسنیم، با پایان رای‌گیری، لیست نهایی شورای ائتلاف نیروهای انقلاب اسلامی در مشهدمقدس برای حضور در انتخابات آتی مجلس شورای اسلامی مشخص شد.
3	براساس این لیست چهار نماینده فعلی مشهدمقدس در مجلس شورای اسلامی یعنی امیرحسین قاضی‌زاده، نصرالله پژمانفر، محمدحسین حسین زاده بحرینی و جواد کریمی قدوسی در این لیست حضور دارند.
4	همچنین فاطمه رحمانی به عنوان عضو پنجم این ائتلاف برای حضور در انتخابات آتی مجلس شورای اسلامی در مشهد برگزیده شد.
5	همچنین بنا به گزارش فارس پس از برگزاری جلسات با نامزدهای موردنظر شورای ائتلاف نیروهای انقلاب و جمع‌بندی نهایی، محمد صالح جوکار که سابقه نمایندگی مردم شریف یزد و اشکذر در نهمین دوره مجلس شورای اسلامی را در کارنامه خود دارد به‌عنوان نامزد این شورا معرفی‌شده است.
6	گفتنی است: نامزد حوزه‌های انتخابیه شهرستان‌ها هم به‌زودی از سوی این شورا اعلام می‌شود.
