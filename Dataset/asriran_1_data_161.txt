asriran_1_data###عیدی کارکنان ۱۲۰ هزار تومان اضافه شد###https://www.asriran.com/fa/news/710897/عیدی-کارکنان-۱۲۰-هزار-تومان-اضافه-شد###['اقتصادی']###2020-01-27 11:31:00###۷۱۰۸۹۷###['عیدی', 'حقوق']
1
1	با تصویب رقم یک میلیون و ۲۰۰ هزار تومانی برای پرداخت عیدی کارکنان و بازنشستگان، حدود ۱۲۰ هزار تومان به رقم پیش‌بینی شده برای عیدی امسال افزوده شده است.
2	به گزارش ایسنا، به تازگی هیات دولت و طبق روال هر ساله، مبلغ عیدی کارکنان را بررسی و تصویب کرد که قرار شد تا یک میلیون و ۲۰۰ هزار تومان برای شاغلان و بازنشسته‌ها پرداخت شود.
3	این در حالی است که طبق ماده (۷۵) قانون مدیریت خدمات کشوری امتیاز عیدی کارکنان در هر سال ۵۰۰۰ است که با توجه به ضریب حقوق میزان نهایی عیدی تعیین می‌شود و بر این اساس در بودجه ۱۳۹۸، یک میلیون و ۷۸ هزار تومان برای عیدی تعیین شده بود.
4	اما آنچه که هیات دولت تصویب کرده بالاتر از این رقم است که دلیل آن براساس آنچه نوبخت رییس سازمان برنامه و بودجه توضیح داده است به درصد افزایش حقوق برمی‌گردد.
5	وی گفته از آنجاکه رشد حقوق در سال جاری ۲۰ درصد بوده است، در نهایت رقم عیدی نیز متناسب با آن تعیین شد.
6	لازم به ذکر است که عیدی کارکنان در پایان بهمن‌ماه و همراه با حقوق این ماه به حساب‌شان واریز خواهد شد.
7	همچنین در لایحه بودجه سال آینده میزان عیدی کارکنان یک میلیون و ۲۰۰ هزار تومان تعیین شده که البته میزان افزایش حقوق حدود ۱۵ درصد خواهد بود.
