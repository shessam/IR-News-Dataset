roozno_data###آخرین آمار کرونا در ایران؛ ۷۱۶۱ ابتلا/ تعداد مبتلایان در هر استان###http://roozno.com//fa/news/417514/آخرین-آمار-کرونا-در-ایران-۷۱۶۱-ابتلا-تعداد-مبتلایان-در-هر-استان###[]###2020-03-09 14:37:00###۴۱۷۵۱۴###['آمار کرونا', 'ایران']
1
1	سخنگوی وزارت بهداشت موارد جدید بروز و فوتی ناشی از کروناویروس جدید در کشور را اعلام کرد.
2	به گزارش روز نو :کیانوش جهانپور درتوضیح آخرین آمار ابتلا به بیماری کووید۱۹ گفت: بر اساس یافته‌های آزمایشگاهی و از ظهر روز گذشته تا ظهر امروز تعداد ۵۹۵ مورد جدید قطعی ابتلا به بیماری کووید۱۹ ثبت و گزارش شده است.
3	بر این اساس در مجموع تا کنون ۷هزار ۱۶۱ مورد قطعی ابتلا به کووید ۱۹ در کشور شناسایی شده است.
4	وی همچنین درباره فوتی‌های این بیماری نیز گفت: متاسفانه در طول ۲۴ ساعت گذشته ۴۳ نفر از مبتلایان جدید کووید ۱۹ جان خود را از دست داده‌اند و مجموع جان باختگان این بیماری در کشور به ۲۳۷ مورد رسید.
5	سخنگوی وزارت بهداشت در عین حال تاکید کرد: خوشبختانه تا کنون ۲هزار و ۳۹۴ نفر از بیماران مبتلا به کووید ۱۹ بهبود یافته و ترخیص شده‌اند.
6	وی در توضیح آمار کلی این بیماری به تفکیک استان‌ها نیز گفت: در تهران ۱۹۴۵ نفر، در قم ۷۱۲ نفر، گیلان ۵۲۴ نفر، اصفهان ۶۰۱ نفر، البرز ۳۰۷ نفر، مازندران ۶۳۳ نفر، مرکزی ۳۸۹ نفر، قزوین ۲۴۷، سمنان ۲۲۰، گلستان ۱۷۵، خراسان رضوی ۱۸۳، فارس ۱۳۳، لرستان ۱۵۱، آذربایجان شرقی ۱۲۹، خوزستان ۷۳، یزد ۹۰، زنجان ۶۸، کردستان ۶۶، اردبیل ۷۲، کرمانشاه ۴۴، کرمان ۳۶، همدان ۶۰، سیستان و بلوچستان ۳۴، هرمزگان ۵۲، خراسان جنوبی ۳۷، خراسان شمالی ۳۴، چهارمحال و بختیاری ۲۶، ایلام ۳۱، آذربایجان غربی ۶۹، کهکیلویه و بویراحمد ۹ و بوشهر ۱۱ مورد بیماری کووید ۱۹ ثبت شده است.
