asriran_1_data###انتخابات ایرلند پس از برگزیت (+عکس)###https://www.asriran.com/fa/news/712814/انتخابات-ایرلند-پس-از-برگزیت-عکس###['بین الملل']###2020-02-10 09:36:00###۷۱۲۸۱۴###['جمهوری ایرلند', 'ایرلند شمالی', 'بریتانیا', 'برگزیت', 'بریتانیا']
15
1	انتخابات سراسری ایرلند در ساعت 7 صبح روز شنبه به وقت گرینویچ آغاز شد تا سه حزب "فاین گال"، "فیانا فیل" و "شین فین" شانه به شانه یکدیگر آرا را کسب کنند.
2	این رای‌گیری در ساعت 10 دیروز به وقت ایرلند پایان یافت.
3	به گزارش عصر ایران به نقل از بی‌بی‌سی، کار جمع‌آوری آرا از دیروز یکشنبه آغاز شده و احتمالا تا سه‌شنبه زمان می‌برد.
4	ایرلندی‌ها در سی و سومین انتخابات پارلمان با هم رقابت کردند.
5	نظرسنجی‌های قبل انتخابات حکایت از کاهش محبوبیت "فاین گال" به رهبری نخست‌وزیر "لئو وارادکار" داشت اما نظرسنجی‌های روز انتخابات از نزدیکی 3 حزب اصلی ایرلند خبر داد.
6	"لئو وارادکار" نخست‌ وزیر کنونی ایرلند امیدوار است که دوره جدیدی را در پسا‌برگزیت تجربه کند اما رای‌دهندگان احتمالا او را براساس عملکردهای قبلی‌اش قضاوت خواهند کرد.
7	دو عامل برگزیت و مسایل داخلی ایرلند در این انتخابات نقش اساسی بازی خواهند کرد.
8	برخی از جزایر کوچک ایرلند به دلیل مسایل حمل و نقل صندوق‌های رای در بخش‌های دریایی جمعه رای خود را به درون صندوق‌ها انداختند.
9	حدود 3.
10	3 میلیون نفر از مردم ایرلند واجد شرایط شرکت در انتخابات پارلمانی این کشور هستند.
11	حزب "فاین گال" وارادکار از سال 2016 در صدر قدرت است اما نظرسنجی‌های قبل انتخابات از محبوبیت کمتری نسبت به قبل خبر دادند.
12	آنها در هفته‌های گذشته و پس از خروج بریتانیا از اتحادیه اروپا چندین کرسی مجلس را از دست دادند و تقاضای انتخابات زودهنگام کردند.
13	از دیگر سو ایرلند عضو اتحادیه اروپاست و از سوی دیگر روابط گسترده و نزدیکی با بریتانیا دارد.
14	از طرفی انتخابات روز گذشته نیز با درخشش دو حزب راست میانه با نام‌های "شین‌فین" و "فیانا فیل" آغاز شد.
15	موقعیت ژئوپلیتیک جمهوری ایرلند، مرزهای زمینی با بریتانیا و حضورش در اتحادیه اروپا این انتخابات را مهم‌تر از قبل کرده است.
16	وارادکار پیش از این با اتخاذ تصمیماتی نزدیک به منافع بریتانیا به "بوریس جانسون" نخست‌وزیر این کشور کمک کرد.
17	او در این راه با ساخت "مرز سخت" با ایرلند شمالی مخالفت کرد.
18	ایرلند شمالی منطقه تحت حاکمیت بریتانیا است که در روزهای پسابرگزیت نقش مهم‌تری را در روابط بریتانیا و اروپا بازی خواهد کرد.
19	"مرزهای باز" یکی از شرایط اصلی توافق‌نامه صلح 1998 است که به 30 سال خشونت علیه حمکرانی بریتانیا بر ایرلند پایان داد.
20	در این دوره بیش از 3 هزار نفر از مردم در ایرلند کشته شدند.
21	وارادکار طی سخنانی در آخرین روز از مبارزات انتخاباتی تاکید کرد که روند برگزیت هنوز به پایان نرسیده است و بریتانیا در یک دوره انتقالی در حال گذار تدریجی از اتحادیه اروپاست.
22	وارادکار به مرحله بعدی مذاکرات انگلیس و اتحادیه اروپا اشاره و اعلام کرد: آینده همکاری‌های تجاری در دوره پسا برگزیت با سرنوشت اقتصادی ایرلند ارتباط مستقیم دارد.
