tabnak_data###قیمت دلار و یورو امروز شنبه 12 بهمن 98/ بازار، هفته را صعودی آغاز کرد###https://www.tabnak.ir/fa/news/955868/قیمت-دلار-و-یورو-امروز-شنبه-12-بهمن-98-بازار-هفته-را-صعودی-آغاز-کرد###['اقتصادی', 'داخلی']###2020-02-01 11:51:00###۹۵۵۸۶۸###['قیمت دلار', 'قیمت یورو', 'نرخ دلار', 'نرخ ارز', 'بازار ارز', 'بانک مرکزی', 'صرافی های مجاز', 'خرید و فروش ارز', 'اسکناس دلار', 'دینار عراق', 'درهم امارات', 'لیر ترکیه']
1@@@2
1	بازار ارز در حالی اولین روز هفته را آغاز می کند که تابلوی صرافی های بانکی با افزایش شاخص ارزی روشن شده است.
2	این در حالی است که روند معاملات از هفته گذشته تحت تاثیرتوقف فرآیند بررسی لوایح مرتبط با FATF در مجمع تشخیص مصلحت نظام، با سیگنال افزایش و رشد تقاضا همراه شده است، هرچند در این میان، نباید از حضور پرقدرت بانک مرکزی به عنوان بازارساز، چشم پوشی کرد.
3	به گزارش ؛ در معاملات امروز (شنبه دوازدهم بهمن ماه 98) بازار ارز، شاهد رشد نرخ ها هستیم.
4	به گونه ای که دلار آمریکا در صرافی های بانکی و مجاز سطح کشور به نرخ 13250 تومان از مردم خریداری شده و به قیمت 13500 تومان به متقاضی دریافت دلار فروخته می شود که نسبت به روز پنج شنبه هفته گذشته، 50 تومان گران تر شده است.
5	همچنین نسبت به شنبه هفته گذشته نیز، 150 تومان افزایش داشته است.
6	هر یورو نیز در این صرافی ها، به نرخ 14750 تومان از مردم خریداری شده و به قیمت 15000 تومان به متقاضی دریافت یورو فروخته می شود که نسبت به پایان هفته قبل، 50 تومان گران تر شده است.
7	در بازار آزاد نیز خبرها حکایت از رشد نرخ ارز دارد.
8	بر این اساس در حال حاضر هر اسکناس دلار آمریکا در معاملات غیررسمی به رقم 13740 تومان و هر یورو نیز به رقم 15100 تومان رسیده است.
9	درهم امارات نیز به عنوان دیگر ارز پرطرفدار در بازار، به نرخ 3730 تومان خرید و فروش می شود.
10	آنچه مسلم است، بازارساز با افزایش نرخ رسمی دلار و یورو، سعی در کاهش فاصله نرخ بازار آزاد و صرافی های مجاز دارد تا بتواند از ورود تقاضای کاذب در صف صرافی های بانکی جلوگیری کند.
11	بانک مرکزی نرخ ۴۷ ارز را برای امروز اعلام کرد که بر اساس آن نرخ ۱۶ ارز مانند یورو و پوند افزایش و قیمت ۱۹ واحد پولی دیگر کاهش یافت؛ نرخ دلار و ۱۱ ارز دیگر نیز ثابت ماند.
12	بر اساس اعلام بانک مرکزی هر دلار آمریکا برای امروز «شنبه دوازدهم بهمن ماه ۹۸» بدون تغییر نسبت به روز پنج شنبه ۴۲ هزار ریال قیمت خورد.
13	همچنین در روز جاری هر پوند انگلیس با ۶۲۸ ریال افزایش نسبت به روز پنج شنبه ۵۵ هزار و ۴۶۳ ریال و هر یورو نیز با ۳۳۴ ریال رشد نسبت به روز پنج شنبه ۴۶ هزار و ۶۰۰ ریال ارزش‌گذاری شد.
