tabnak_data###آمریکا مقامی را مسئول مقابله با "نفوذ مخرب" چین در سازمان ملل کرد###https://www.tabnak.ir/fa/news/954135/آمریکا-مقامی-را-مسئول-مقابله-با-نفوذ-مخرب-چین-در-سازمان-ملل-کرد###[]###2020-01-24 16:43:00###۹۵۴۱۳۵###['آمریکا', 'چین', 'سازمان ملل']
1
1	وزارت امور خارجه آمریکا تایید کرد که یک مقام ارشد این وزارتخانه مسئول مقابله با "نفوذ مخرب" چین و دیگر کشورها در سازمان ملل شده است.
2	به گزارش ایسنا، یک سخنگوی وزات امور خارجه آمریکا اظهار کرد: مارک لمبرت، مامور سرویس خارجی به حضور در اداره امور سازمان‌های بین‌المللی به عنوان عضوی از یک تیم متشکل از متخصصان دیپلماتیک که برای حصول اطمینان از عملکرد مستقل نهادهای چندجانبه فعالیت می‌کند، منصوب شده است.
3	به گزارش خبرگزاری رویترز، این سخنگو افزود: فعالیت این گروه شامل مقابله با نفوذ مخرب چین و دیگر طرف‌ها در نظام سازمان ملل می‌شود.
4	مجله فارن پالسی روز چهارشنبه گزارش کرد که مارک لمبرت که اخیرا نماینده ویژه آمریکا در امور کره شمالی بوده، تصدی این سمت را بر عهده خواهد گرفت.
5	دونالد ترامپ، رییس جمهور آمریکا بارها به طور علنی از نهادهایی مانند سازمان ملل، سازمان تجارت جهانی و ناتو انتقاد کرده است.
