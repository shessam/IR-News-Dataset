roozno_data###نماینده آمریکا در امور ایران: فشار حداکثری علیه ایران ادامه دارد###http://roozno.com//fa/news/427979/نماینده-آمریکا-در-امور-ایران-فشار-حداکثری-علیه-ایران-ادامه-دارد###[]###2020-05-23 08:51:00###۴۲۷۹۷۹###['نماینده آمریکا در امور ایران']
1
1	نماینده ویژه دولت آمریکا در امور ایران گفت که هدف از سیاست فشار حداکثری واشنگتن علیه ایران کشاندن ایران به پای میز مذاکره است.
2	«برایان هوک» نماینده ویژه آمریکا در امور ایران روز جمعه گفت که آمریکا عقب نشینی نیروهای ایرانی از برخی پایگاه‌ها در سوریه را تاکتیکی می‌بیند.
3	وی که با مجله «فارین پالیسی» مصاحبه می‌کرد مدعی شد که اخیرا اشتیاق ایران برای جنگ نیابتی در خاورمیانه کاهش یافته و این موضوع به خصوص پس از مرگ ۷ هزار نفر در ایران به دلیل ویروس کرونا بوده است.
4	نماینده ویژه آمریکا در امور ایران در ادامه گفت:‌«هدف اصلی دولت دونالد ترامپ کشاندن مجدد ایران به پای میز مذاکره است.
5	»وی گفت که دولت آمریکا هیچ عجله‌ای برای این موضوع نداشته و سیاست فشار حداکثری علیه ایران را با هدف مجبور کردن تهران برای آمدن به میز مذاکره ادامه خواهد داد.
6	دولت آمریکا بعد از خروج از توافق هسته‌ای برجام در اردیبهشت‌ماه سال ۱۳۹۷ به اقداماتی تحریک‌آمیز مانند قرار دادن سپاه پاسداران انقلاب اسلامی در فهرست سازمان‌های اصطلاحاً «تروریستی» و یا ترور سردار «قاسم سلیمانی»، فرمانده نیروی قدس سپاه روی آورده است.
7	با این وجود، دونالد ترامپ که وعده می‌داد با اجرای سیاست‌های سختگیرانه علیه ایران می‌تواند این کشور را برای عقد توافقی بهتر پای میز مذاکره بیاورد به دلیل ناکام ماندن برنامه‌هایش در قبال ایران علی‌رغم تشدید تنش‌ها، در آمریکا تحت فشار قرار گرفته است.
