tabnak_data###واقعیت عقب‌نشینی نیروهای آمریکایی از عراق/ انتقال تجهیزات به عین الاسد###https://www.tabnak.ir/fa/news/958195/واقعیت-عقب‌نشینی-نیروهای-آمریکایی-از-عراق-انتقال-تجهیزات-به-عین-الاسد###[]###2020-02-10 15:17:00###۹۵۸۱۹۵###['عراق', 'عین الاسد', 'آمریکا']
1
1	درحالی که عضو کمیته امنیت و دفاع پارلمان عراق اعلام کرده بود نیروهای آمریکایی عقب‌نشینی خود را از پایگاه‌های این کشور آغاز کرده‌اند، فرماندهی عملیات مشترک عراق این اخبار را تکذیب کرد.
2	به گزارش ایسنا، به نقل از شبکه خبری اسکای نیوز، علی الغانمی، عضو کمیته امنیت و دفاع پارلمان عراق گفت: نیروهای آمریکایی عقب‌نشینی از ۱۵ پایگاه نظامی را آغاز کرده‌ و صرفا در دو پایگاه یکی در اربیل و دومی پایگاه عین الاسد در الانبار می‌مانند.
3	وی افزود: آمریکا می‌خواهد نیروهایش در این دو پایگاه بمانند اما مردم و پارلمان بر عقب‌نشینی نیروهای آمریکایی از تمامی پایگاه‌ها تأکید دارند.
4	این درحالی است که تحسین الخفاجی، سخنگوی فرماندهی عملیات مشترک عراق این اخبار را تکذیب کرد و گفت: این اخبار صحت ندارد و ما اصلا این تعداد پایگاه آمریکایی در کشورمان نداریم.
5	وی درباره عملیات نظامی ائتلاف گفت: نیروهای ائتلاف درحال حاضر در هیچ عملیات نظامی با ارتش عراق مشارکت ندارند و عملیات همچنان متوقف است.
6	در این راستا شبکه المیادین گزارش داد، تجهیزات نظامی آمریکا به پایگاه عین الاسد منتقل شد.
7	به گزارش این شبکه، تجهیزات آمریکایی منتقل شده به پایگاه عین الاسد شامل تجهیزات باری،‌ جرثقیل و تجهیزات ساختمانی است.
