sobhane2###nan###http://sobhanehonline.com/fa/news/203700/امکان-دیگری-جز-تامین-چادر-در-مناطق-زلزله‌زده-نداریم###گوناگون###2019-11-09 22:02:00###۲۰۳۷۰۰###['مدیریت بحران', 'چادر', 'زلزله زدگان']
1
1	رییس سازمان مدیریت بحران کشور گفت: در زمینه اسکان موقت، امکان دیگری جز تامین چادر در مناطق زلزله زده نداریم و تهیه کانکس ماجرای دیگری دارد که با مشکلات عدیده آن موافق نیستیم.
2	اسماعیل نجار در جلسه ستاد مدیریت بحران استانداری آذربایجان شرقی در تشریح این خبر اظهار کرد: پرداخت کمک هزینه تامین خانه استیجاری برای اسکان موقت زلزله زدگان یکی از راه‌های جایگزین و پیشنهادی به جای اسکان در کانکس است.
3	وی خاطرنشان کرد: طبق تجربه و بر اساس اطلاعات بنیاد مسکن، این هزینه بدون نیاز به اجاره نامه و به کسانی که خانه‌شان به طور کامل تخریب شده و امکان استفاده نباشد، پرداخت می‌شود.
4	وی گفت: کمک به نوسازی و بازسازی خانه‌ها نیز در دو بخش تعمیر و نوسازی انجام شده و اعتبار و تسهیلات و کمک‌های بلاعوضی و در این خصوص باید اختصاص پیدا کند.
5	وی در بخش دیگری از سخنانش متذکر شد: تلاش می‌کنیم تا تعدادی سیمان نیز از طریق بنیاد مستضعفان تامین شود.
6	نجار با انتقاد از متمرکز شدن تمامی امکانات در روستای ورنکش بیان کرد: خوشبختانه آواربرداری‌ها در این روستا شروع شده است، اما با توجه به اینکه این روستا فوتی نیز داشته است، بخش زیادی از امکانات در این روستا متمرکز شده است.
