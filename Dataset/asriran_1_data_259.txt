asriran_1_data###پرداخت تمامی مطالبات بیمه تکمیلی خانواده شهدا و ایثارگران###https://www.asriran.com/fa/news/712308/پرداخت-تمامی-مطالبات-بیمه-تکمیلی-خانواده-شهدا-و-ایثارگران###['اقتصادی']###2020-02-05 11:34:00###۷۱۲۳۰۸###['بیمه دی', 'ایثارگران']
1
1	با توجه به تأمین بودجه قرارداد بیمه تکمیلی خانواده شهدا و ایثارگران، مطالبات مستقیم این قشر معظم از بیمه دی در هفته جاری تسویه شد.
2	به گزارش به نقل از روابط عمومی بیمه دی؛ در آذرماه سال جاری طی جلسه ای که با پیگیری اعضای شبکه ملی ایثارگران، مدیران ارشد بنیاد شهید و بیمه دی با رئیس سازمان برنامه و بودجه برگزار شد مقرر شد معوقات و بدهی های بنیاد شهید و امور ایثارگران به شرکت بیمه دی دقیقاً محاسبه شود و ۲۰درصد آن نقدی و الباقی بصورت اسناد خزانه اسلامی تسویه شود.
3	در همین راستا پس از وصول مطالبات، تمام هزینه های مستقیم پرونده های تکمیل شده خانواده معزز شهدا و ایثارگران در هفته جاری توسط شرکت بیمه دی پرداخت و تسویه شد و همچنین بخشی از مطالبات مراکز درمانی نیز از این محل پرداخت شده و با دریافت اسناد خزانه اسلامی به زودی کلیه مطالبات مراکز نیز پرداخت خواهد شد.
4	مجموعه بیمه دی همواره سعی در افزایش سطح رضایتمندی بیمه شدگان دارد و در تلاش است بهترین خدمات خود را به ایشان ارائه نماید
