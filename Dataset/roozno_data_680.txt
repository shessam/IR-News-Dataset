roozno_data###۱۴۶ نفر؛ مرگ و میر ناشی از مصرف الکل تقلبی یا صنعتی / فاجعه ای که یک شایعه کرونایی به راه انداخت؛ به ازای هر ۵ فوتی بر اثر کرونا، یک نفر با الکل جان می بازد###http://roozno.com//fa/news/418544/۱۴۶-نفر-مرگ-و-میر-ناشی-از-مصرف-الکل-تقلبی-یا-صنعتی-فاجعه-ای-که-یک-شایعه-کرونایی-به-راه-انداخت-به-ازای-هر-۵-فوتی-بر-اثر-کرونا-یک-نفر-با-الکل-جان-می-بازد###[]###2020-03-16 09:50:00###۴۱۸۵۴۴###['الکل تقلبی', 'مرگ و میر']
1@@@2@@@3@@@4
1	در حالی که اولین مورد کرونا در کشور روز ٣۰ بهمن رسما اعلام شد، از روز ۱۶ اسفند نیز مسمومیت های الکلی نیز به دغدغه ای مضاعف تبدیل شد.
2	رواج مصرف الکل تقلبی یا صنعتی در کشور بر اساس آمار رسمی تاکنون ۱۴۶ قربانی گرفته است.
3	این در حالی است که آمار فوتی های کرونا تا روز ٢۵ اسفند ٧٢۴ نفر بوده.
4	یعنی قربانیان الکل تقلبی یا صنعتی ٢۰ درصد قربانین خود ویروس کرونا هستند که رقم بسیار بزرگی است.
5	الکلهمزمان با شیوع ویروس کرونا در کشور، شایعات نادرست درباره تاثیر مصرف الکل در جلوگیری یا درمان این بیماری یک فاجعه دیگر در کشور به بار آورده است.
6	به گزارش روزنو ، در حالی که اولین مورد کرونا در کشور روز ٣۰ بهمن رسما اعلام شد، از روز ۱۶ اسفند نیز مسمومیت های الکلی نیز به دغدغه ای مضاعف تبدیل شد.
7	رواج مصرف الکل تقلبی یا صنعتی در کشور بر اساس آمار رسمی تاکنون ۱۴۶ قربانی گرفته است.
8	این در حالی است که آمار فوتی های کرونا تا روز ٢۵ اسفند ٧٢۴ نفر بوده.
9	یعنی قربانیان الکل تقلبی یا صنعتی ٢۰ درصد قربانین خود ویروس کرونا هستند که رقم بسیار بزرگی است.
10	آخرین اخبار رسمی در این خصوص را به تفکیک استان ها و شهرستان ها مرور می کنیم.
11	خوزستان ۵۱ نفرروز ٢۵ اسفند سخنگوی دانشگاه علوم پزشکی جندی شاپور اهواز گفت: ۲ نفر دیگر در ۲۴ ساعت گذشته در اثر مصرف مشروبات الکلی تقلبی در خوزستان جان خود را از دست دادند که با احتساب این تعداد، تعداد قربانیان به ۵۱ نفر رسید.
12	به گزارش روابط عمومی دانشگاه علوم پزشکی جندی شاپور اهواز، دکتر علی احسان پور با بیان اینکه در ۲۴ ساعت گذشته هشت نفر بر اثر مسمومیت ناشی از مصرف مشروبات الکلی تقلبی به مراکز درمانی در خوزستان مراجعه کردند بیان کرد: مرگ و میر ناشی از این مشروبات در خوزستان هشت درصد است.
13	وی افزود: از ۶۲۰ موردی که از زمان وقوع این مشکل به مراکز درمانی مراجعه کرده‌اند هم اکنون ۳۶ نفر در بیمارستان درحال درمان هستند که ۱۲ نفر از آنها در بخش مراقبت های ویژه بستری شده اند.
14	فرهاد ابول‌نژادیان سرپرست دانشگاه علوم پزشکی جندی شاپور اهواز، میانگین سنی افراد مسموم بر اثر مشروبات را در خوزستان، ۳۴ سال اعلام کرده که کم سن‌ترین فوتی‌ها ۱۵ ساله و مسن‌ترین آنها ۷۲ ساله است.
15	به گفته وی شایعاتی مبنی بر تاثیر مثبت الکل برای مقابله با کرونا از سوی سودجویان منتشر شد بنابراین از مردم خواهش می‌کنیم به هیچ وجه اقدام به خوردن الکل نکنند چرا که هیچگونه اثری در روند درمان کرونا ندارد.
16	این مراجعات از روز ۱۶ اسفند آغاز شد و بیشترین میزان مراجعه در تاریخ ۱۸ اسفند گزارش شد که در یک روز ۲۱۸ نفر به بیمارستان‌های خوزستان مراجعه کردند.
17	در روز ۱۹ اسفند ۱۷۰ نفر و در روز ۲۰ اسفند نیز ۴۹ نفر با مسمومیت ناشی از متانول مراجعه کردند.
18	نخستین مراجعه برای مسمومیت الکل تقلبی در تاریخ ۱۶ اسفند بود.
19	علی بیرانوند معاون دادستان اهواز نیز از شناسایی و بازداشت ۲۷ نفر تاکنون در زمینه مشروبات الکلی تقلبی خبر داده و گفت:تمام عوامل تهیه و توزیع الکل سمی به لحاظ علم و آگاهی آنها از کشنده بودن الکل متانول با عنوان ارتکاب قتل عمد مورد پیگرد قانونی قرار می‌گیرند.
20	به گفته وی، از توزیع حدود ۳۰ هزار لیتر الکل سمی به مصرف کنندگان جلوگیری شده است.
21	همچنین چند متهم دیگر که نقش اصلی در این موضوع دارند نیز شناسایی و در تعقیب هستند که به زودی دستگیر خواهند شد.
22	فارس ۳۱ نفرروز ٢۵ اسفند مدیر روابط عمومی اورژانس فارس گفت: در کل استان ۲۶۴ نفر در روزهای گذشته دچار مسمومیت با الکل شدند که از این تعداد ۳۱ نفر فوت کردند.
23	حسن همتی با بیان اینکه در استان 4 دانشگاه علوم پزشکی فعال است به آمار اعلام شده از سوی دانشگاه علوم پزشکی شیراز نیز اشاره کرد و گفت: از این تعداد 251 نفر از سوی دانشگاه علوم پزشکی شیراز اعلام شده که 197 مورد مربوط به شیراز و 54 مورد مربوط به شهرستان‌های تحت اشراف این دانشگاه بوده است.
24	اردبیل ۱٩ نفربه گفته مسوولان دانشگاه علوم پزشکی اردبیل، تا روز ٢۵ اسفند ۱۸۰ نفر در استان بر اثر مصرف الکل و مسمومیت به بیمارستان مراجعه کرده‌اند و هم اکنون ۷۹ نفر از این تعداد در بخش‌های ویژه ، دیالیز و اعصاب تحت مراقبت هستند.
25	تعدادی از این بیماران هوشیاری خود را از دست داده و هم‌اکنون در کما هستند و تعدادی نیز بینایی خود را از دست داده‌اند.
26	البرز ۱۵ نفرروز ٢۱ اسفند محمد آقایاری معاون دادستان کرج از کشف و ضبط ۴۰۰۰ لیتر مشروبات الکلی تقلبی در کرج خبر داد و گفت: متاسفانه تا دیشب ۱۵ نفر بر اثر مسمومیت الکلی در استان جان خود را از دست داده‌اند.
27	آقایاری افزود: با رصد اطلاعاتی انجام شده و دریافت گزارش‌ها در خصوص فعالیت کارگاه تولید مشروبات الکلی در کرج، دستور قضایی به منظور شناسایی و بازداشت عوامل دخیل صادر شد.
28	معاون دادستان کرج بیان کرد: در این عملیات که تاکنون منجر به بازداشت سه نفر شده مجموعاً چهار هزار لیتر مشروبات الکلی شامل ۲۸۰۰ لیتر مشروب الکلی تقلبی با مارک یکی از شرکت‌های تولید نوشیدنی مطرح کشور و ۱۲۰۰ لیتر الکل تقلبی کشف و ضبط شده است.
29	مازندران ۱٢ نفر٢۱ اسفند پزشکی قانونی استان مازندران اعلام کرد در فاصله زمانی اول تا ۱۹ اسفند امسال ۱۲ نفر در استان بر اثر مصرف الکل جان خود را از دست دادند .
30	این در حالی است که در مدت مشابه سال قبل هیچ گونه فوتی به علت مصرف الکل در استان ثبت نشده بود.
31	بر اساس این گزارش ، قربانیان ۱۱ مرد و یک زن بودند.
32	پزشکی قانونی مازندران با اعلام این که در گزارش های پزشکی قانونی شهرستان های استان مرگ چندین نفر بر اثر مصرف مشروبات الکلی پلمپ شده هم وجود دارد ، به خانواده ها هشدار داد که هیچ گونه مشروبات الکلی استانداردی در کشور وجود ندارد و حتی مشروبات الکلی پلمپ شده نیز در اغلب موارد درکارگاه های زیرزمینی تهیه و پلمپ می شود.
33	پزشکی قانونی مازندران به خانواده ها هشدار داده است که مراقب فرزندان، نوجوانان و جوانان خود باشند و توصیه ها و هشدارهای لازم را به آنان ابلاغ کنند.
34	اگرچه پزشکی قانونی مازندران در گزارش خود به احتمال مصرف الکل یا مشروبات الکلی به عنوان شیوه نادرست منجر به مرگ برای جلوگیری از ابتلا به بیماری کرونا اشاره ای نکرد ، ولی به نظر می رسد با توجه به نبود سابقه مرگ بر اثر مصرف مشروبات الکلی در دوره زمانی سال های گذشته و شیوع کرونا در این دوره زمانی در مازندران ، این موضوع با بیماری کرونا ارتباط داشته باشد.
35	اصفهان ٧ نفر٢۵ اسفند طاهره چنگیز رئیس دانشگاه علوم پزشکی اصفهان با بیان اینکه ۷ مورد مرگ ناشی از مصرف الکل در اصفهان ثبت شده است، از مردم خواست برای قطع زنجیره انتقال کرونا در جامعه، در خانه بمانند.
36	کردستان ۶ نفر٢۰ اسفند معاون درمان دانشگاه علوم پزشکی کردستان از مرگ شش نفر در استان بر اثر مصرف الکل صنعتی خبر داد.
37	هومن قصری گفت: از اول اسفند ماه تا کنون ۶ نفر در استان در اثر مصرف الکل صنعتی یا متانول جان خود را از دست دادند.
38	وی افزود: در حال حاضر ۱۸ نفر بر اثر مصرف الکل صنعتی در بیمارستان بستری هستند که حال عمومی ۱۷ نفر آنها خوب است.
39	معاون درمان دانشگاه علوم پزشکی کردستان با اظهار تاسف گفت: این روزها به دلیل شایعاتی که در فضای مجازی مبنی بر مصرف الکل برای مقابله با کرونا ویروس منتشر شده مردم متاسفانه الکل صنعتی را می‌خورند در حالی که نه اتانول و نه متانول هیچ کدام قابل خوردن نیستند.
40	همدان ۴ نفر٢٢ اسفند مدیر روابط عمومی دانشگاه علوم پزشکی همدان گفت: مصرف الکل متانول موجب مرگ چهار مرد با سن ۱۸ تا ۴۳ سال و مسموم شدن چند تن دیگر در همدان شد.
41	دکتر محمد طاهری بیان کرد: افراد سودجو در حال حاضر الکل صنعتی که به شکل رنگ زرد و قرمز است را با وایتکس ترکیب کرده و پس از تبدیل شدن به رنگ سفید آن را به عنوان اتانول عرضه می کنند.
42	عضو هیات علمی پزشکی دانشگاه علوم پزشکی همدان افزود: برخی افراد از روی ناآگاهی اقدام به نوشیدن و مصرف این نوع الکل کرده که صدمات جبران ناپذیری را برای آنها به همراه دارد.
43	هرمزگان یک نفر٢۴ اسفند مدیر روابط عمومی دانشگاه علوم پزشکی هرمزگان گفت: با وجود هشدارهای بسیار نسبت به اجتناب مردم از نوشیدن الکل برای نابودی ویروس کرونا، یک نفر در بندرلنگه به دلیل مسمومیت با الکل جان خود را از دست داد.
44	دکتر فاطمه نوروزیان اظهار داشت: تا ساعت ۲۳ جمعه شب، پنج نفر در بندرلنگه دچار مسمومیت با الکل شدند که از این شمار یک نفر فوت و چهار نفر دیگر بستری هستند.
45	وی بیان داشت: هر پنج نفر جزو افراد جوان جامعه و در گروه سنی ۱۶ تا ۴۰ سال هستند که متاسفانه توجهی به هشدارهای بهداشتی نداشته و هم اکنون در بیمارستان بستری و تحت مراقبت هستند.
