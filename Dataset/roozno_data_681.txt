roozno_data###افزایش ۴ تا ۶ هفته‌ای سال تحصیلی پس از بازگشایی مدارس / برگزاری کنکور ۲۰ روز پس از پایان امتحانات نهایی###http://roozno.com//fa/news/418698/افزایش-۴-تا-۶-هفته‌ای-سال-تحصیلی-پس-از-بازگشایی-مدارس-برگزاری-کنکور-۲۰-روز-پس-از-پایان-امتحانات-نهایی###[]###2020-03-16 16:41:00###۴۱۸۶۹۸###['وزیر آموزش وپرورش', 'بازگشایی مدارس']
1@@@2
1	محسن حاجی میرزایی، وزیر آموزش و پرورش گفت: با مصوبه ستاد ملی مبارزه با کرونا وزارت آموزش‌ و پرورش می‌تواند تقویم زمانی مدارس را جابجا کند و اختیاراتی را به شورای آموزش‌ و پرورش استان‌ها می‌دهیم تا بین ۴ تا ۶ هفته پس از بازگشایی مدارس سال تحصیلی را ادامه دهند.
2	همچنین کنکور ۲۰ روز پس از پایان امتحانات نهایی انجام خواهد شد.
3	به گزارش روز نو :محسن حاجی میرزایی با حضور در هنرستان دخترانه آل یاسین واقع در منطقه ۱۲ شهر تهران و بازدید از کارگاه تولید ماسک‌های تنفسی این هنرستان اظهار کرد: از مأموریت‌های وزارت آموزش و پرورش این است که در شرایط سخت و نیازهای فوری در کنار جامعه باشد، بنابراین در شرایط فعلی ما به کمک جامعه آمده‌ایم و ۱۳۰ هنرستان روزانه بین ۱۳۰ تا ۱۴۰ هزار ماسک تولید می‌کنند و در اختیار سازمان‌های قانونی مرتبط قرار می‌دهند و تا هرزمانی که کشور به شرایط عدم نیاز ماسک برسد ما این کار را ادامه می‌دهیم.
4	وی با اشاره به تعطیلی مدارس به دلیل شیوع ویروس کرونا و جبران این تعطیلات در سال تحصیلی جاری گفت: در جلسه ستاد ملی کرونا که با حضور رئیس‌جمهور تشکیل‌شده همین مبحث مطرح‌شده است و برای ما مهم است این تعطیلات سال تحصیلی آینده را تحت تأثیر قرار ندهد.
5	در مورد بازگشایی مدارس ستاد ملی مبارزه با کرونا هر زمان که مشخص کند مدارس بازخواهد شد و ما متناسب با زمان ازدست‌رفته اقدام خواهیم کرد، البته مدارس ما برای جبران زمان ازدست‌رفته از طریق فضای مجازی، آموزش‌های تلویزیونی و … به جبران این زمان اقدام می‌کنند لذا با احتساب آموزش‌های مجازی که داده می‌شود زمان از دست رفته را به دست خواهیم آورد.
6	برگزاری کنکور ۲۰ روز پس از پایان امتحانات نهاییوی افزود: با مصوبه ستاد ملی مبارزه با کرونا وزارت آموزش‌و پرورش می‌تواند تقویم زمانی مدارس را جابجا کند و اختیاراتی را به شورای آموزش‌وپرورش استان‌ها می‌دهیم تا بین ۴ تا ۶ هفته پس از بازگشایی مدارس سال تحصیلی را ادامه دهند.
7	همچنین کنکور ۲۰ روز پس از پایان امتحانات نهایی انجام خواهد شد.
8	وی در مورد مدارس غیردولتی و سرویس‌های مدارس و سوالاتی که در مورد پرداخت شهریه آن‌ها در رسانه ها مطرح می‌شود، گفت: شورای نظارت بر مدارس غیردولتی در هر استان موظف است در مورد خدماتی که مدرسه ارائه کرده است با میزان شهریه پرداختی را بررسی‌هایی را انجام دهد.
9	همچنین کارگروهی دیگری در مورد سرویس‌های مدارس در استان‌ها پیش‌بینی و به استان‌ها تفویض اختیار شده است تا در این‌باره نیز تصمیم‌گیری کنند.
10	اعتبار رتبه‌بندی از محل فصل دهم قانون مدیریت خدمات کشوری بودوی با اشاره به اجرای فصل دهم قانون مدیریت خدمات کشوری گفت: در فصل دهم قانون مدیریت خدمات کشوری ۱۰ فوق‌العاده حقوق پیش‌بینی شده است و دولت هم به‌تازگی مصوبه‌ای داشته است که دستگاه‌هایی که این فوق‌العاده‌ها را افزایش نداده‌اند این کار را انجام دهند.
11	معلمان چون در سال ۹۴ و ۹۸ که قانون رتبه‌بندی برایشان اعلام شد از همین ظرفیت فصل دهم استفاده کردند.
12	وی در مورد سرنوشت رتبه‌بندی گفت: ستادی از قبل برای بحث رتبه‌بندی بین وزارت آموزش‌وپرورش، سازمان برنامه‌وبودجه و سازمان امور استخدامی تشکیل‌شده بود و اکنون این موضوع بررسی می‌شود که با لحاظ فصل دهم قانون مدیریت خدمات کشوری، چه اتفاقی برای رتبه‌بندی باید بیافتد.
13	وی تأکید کرد: وزارت آموزش و پرورش با تمام وجود تلاش می‌کنیم تا عدالت در پرداخت‌ها وجود داشته باشد و این موضوع نیز مورد تأکید رئیس‌جمهور نیز است.
14	۱,۸۰۰ میلیارد تومان مطالبات حق‌التدریس شاغلانوی در مورد پرداخت حق‌التدریس شاغلان که مقدار آن ۱,۸۰۰ میلیارد تومان است، گفت: سازمان برنامه‌وبودجه تعهد کرده پس از پرداخت حقوق پرداخت حق‌التدریس شاغلین را در دستور کار قرار دهد و همچنین قول داده‌اند که تخصیص آموزش‌وپرورش را ۱۱۰ درصد لحاظ کنند که در این صورت مطالبات محدودی به سال بعد منتقل می‌شود.
15	درخواست برای اینترنت رایگان برای معلمان و دانش آموزانوزیر آموزش‌وپرورش در مورد اختصاص اینترنت رایگان به دانش آموزان گفت: در روزهای اخیر بخشی از حجم اینترنت رایگان از طریق وزارت ارتباطات برای تلفن‌های ثابت انجام شد و با توجه به اینکه معلمان در شبکه‌های اجتماعی در تلاش برای آموزش مجازی دانش آموزان هستند، درخواست اینترنت رایگان بیشتری برای همکاران فرهنگی و دانش آموزان کرده‌ایم که در مورد این موضوع توافق کلی شده است و در اسرع وقت اطلاع‌رسانی‌های لازم را خواهیم کرد.
16	حاجی میرزایی در مورد اختصاص بیشتر زمان دانش آموزان به برنامه های شبکه‌های تلویزیونی و شبکه‌های اجتماعی گفت: ارائه آموزش‌ها از طریق تلویزیون و شبکه مجازی، علاوه بر اینکه به جلوگیری از تعطیل شدن آموزش کمک می‌کند، به معلمان و دانش آموزان در مورد غنی‌سازی ساعات ماندن در منزل و در مدت تعطیلات طولانی کمک خواهد کرد.
