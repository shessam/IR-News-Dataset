asriran_2_data###تهران امشب و فردا بارانی است###https://www.asriran.com/fa/news/700740/تهران-امشب-و-فردا-بارانی-است###['اجتماعی ']###2019-11-28 14:29:00###۷۰۰۷۴۰###['تهران', 'باران']
3
1	هواشناسی استان تهران اعلام کرد که طی امشب و فردا (جمعه) در نقاط شمالی پایتخت بارش پراکنده پیش بینی می‌شود.
2	به گزارش اداره کل هواشناسی استان تهران، طی پنج روز آینده آسمان استان تهران نیمه ابری و در مناطق شهری و پرتردد همراه با غبار محلی پیش بینی می‌شود که امروز تا فردا بیشینه مقدار غبار و کاهش کیفیت هوا را خواهیم داشت.
3	روز شنبه هفته آینده با وزش باد ملایم تا متوسط، روند آلاینده های جوی متوقف می‌شودف ولی بدلیل سکون نسبی، جو ماندگاری غبار تا روز دوشنبه پیش بینی خواهد شد.
4	بیشینه و کمینه دمای هوای پایتخت در روزهای پنجشنبه، جمعه، شنبه، یکشنبه و دوشنبه به ترتیب (۱۲ و ۶)، (۱۴ و۶)، (۱۵ و ۶)، (۱۵ و ۷) و (۱۴ و ۶) درجه سانتیگراد پیش بینی شده است.
5	ورامین و شهریار با ۱۳ درجه و فیروزکوه با منفی ۳ درجه سانتیگراد به ترتیب گرم‌ترین و سردترین نقاط استان طی ۲۴ ساعت گذشته بودند.
6	هم اکنون شاخص لحظه ای کیفیت هوای پایتخت بر روی عدد ۱۶۲ قرار دارد و برای تمامی گروه های ناسالم است.
7	شاخص کیفیت هوا (Air Quality Index = AQI) معیاری برای تعیین روزانه کیفیت هوا و میزان ارتباط آن با سطوح سلامتی افراد است که به ترتیب از صفر تا ۵۰ در شرایط پاک (سبز)، ۵۱ تا ۱۰۰ در شرایط سالم (زرد و حدمجاز استاندارد یا حد سلامت)، ۱۰۱ تا ۱۵۰ در شرایط ناسالم برای گروه حساس (نارنجی)، ۱۵۱ تا ۲۰۰ در شرایط ناسالم برای همه (قرمز)، ۲۰۱ تا ۳۰۰ در شرایط بسیار ناسالم (بنفش) و ۳۰۱ تا ۵۰۰ در شرایط خطرناک (ارغوانی) تعیین شده است.
