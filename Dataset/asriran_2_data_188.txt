asriran_2_data###فوت 15 نفر بر اثر بیماری آنفولانزا###https://www.asriran.com/fa/news/700295/فوت-15-نفر-بر-اثر-بیماری-آنفولانزا###['اجتماعی ']###2019-11-26 09:53:00###۷۰۰۲۹۵###['آنفلوآنزا', 'بیماری واگیردار']
22
1	رئیس اداره کنترل بیماری‌های واگیردار وزارت بهداشت گفت: 15 نفر به دلیل بیماری آنفولانزا در استان‌های تهران، مازندران و آذربایجان شرقی فوت شده‌اند.
2	به گزارش ایلنا، محمدمهدی گویا، رئیس اداره کنترل بیماری‌های واگیردار وزارت بهداشت در ارتباط با شیوع موج اول آنفولانزا در کشور گفت: حدود سه هفته است که موج اول آنفولانزای فصلی با شدت و سرعت در تمام مناطق کشور، خاورمیانه و اروپا شروع شده است.
3	به طور تقریبی تمام استان‌های کشور موج آنفولانزا را گزارش کرده‌اند.
4	گویا در ادامه گفت: بیماری امسال سه هفته زودتر از سال قبل شیوع پیدا کرده است.
5	وقتی یک ویروس زودتر شایع می‌شود یعنی گستردگی بیشتری خواهد داشت.
6	ما هم اکنون در اوج فعالیت این ویروس در کشور هستیم استان‌های قزوین، آذربایجان شرقی، کرمانشاه، تهران، اصفهان، آذربایجان غربی، مازندران و گلستان بیشترین آمار شیوع را داشته‌اند.
7	ویروس کماکان فعال است.
8	بیشترین ابتلا را در سمنان و مازندران داشته‌اند.
9	موارد ابتلا نسبت به سال گذشته بیشتر و متعاقبا فوتی بیشتری داشت.
10	تقریبا 15 نفر فوتی ما بالای 60 سال داشته یا بیماری زمینه‌ای داشتند.
11	بیشترین آمار فوتی ما مربوط به تهران، آذربایجان شرقی و تهران بوده است.
12	تمام افرادی که فوت کرده‌اند تحت درمان قرار داشتند ولی متاسفانه درمان به آ‌نها پاسخ نداد.
13	وی در ادامه گفت: هفته گذشته در مراکش همایشی برگزار شد که در آن نمایندگان ایران حضور داشتند.
14	این همایش در رابطه با آخرین داده‌های ویروس آنفولانزا بود و شواهد آزمایشگاهی بر آن بود که ویروس تغییر کرده است، همچنان در حال تغییر است.
15	پیش بینی ما این است که در سه هفته آینده این موج ادامه داشته باشد، پس خواهشمندیم مردم در رعایت نکات بهداشتی تاکید کنند.
16	این نکات بهداشتی شامل شست و شوی دست‌ها و رعایت آداب تنفسی می‌شود.
17	آداب تنفسی به این گونه رعایت می‌شوند که فردی که علائمی را در خود مشاهده می‌کند عطسه خود را با دستمال کنترل کنند و دستمال را در مشمایی قرار دهد و به سطل زباله بیاندازند.
18	گویا گفت: افراد از خوددرمانی پرهیز کنند زیرا این بیماری به راحتی درمان می‌شود.
19	نیازی به دارو نیست غذای گرم و استراحت وضعیت بیمار را پایدار نگه می‌دارد.
20	اما مصرف آنتی‌بیوتیک باعث می‌شود کار بیمار به بستری کشیده شود.
21	بیماران باید به توصیه پزشکان توجه کنند.
22	اگر پزشکی گفت بیمار باید بستری شود این بستری انجام گیرد ما نگران هستیم کودکانی که مبتلا می‌شوند پس از بین رفتن علائم بیماری به مدرسه بروند.
23	چرا که ویروس در ترشحات آ‌نها موجود است و موج بیمار شدن افراد دیگر می‌شود والدین به این نکته توجه کنند که ممکن است کودکان دیگر مشکلات زمینه‌ای داشته باشند.
24	رعایت این نکات موجب می‌شود موج زودتر تمام شود، افراد دوره بیماری کمتری را طی کنند و بستری در بیمارستان‌ها و همچنین فوت کمتر شود.
25	وی در ادامه هگفت: افراد بالای 60 سال، خانم‌های باردار، کسانی که ناراحتی قلبی و بیماری ریوی دارند بیماریان سرطانی که تحت درمان هستند کسانی که داروهای سرکوب کننده سیستم ایمنی را مصرف می‌کنند یا مبتالایان به بیماری‌هایی که سیستم ایمنی آنها ضعیف است، کسانی که ناراحتی کبد دارند، کسانی که دیابت دارند، افراد حساس به این بیماری هستند باید واکسیناسیون شوند.
26	رئیس اداره بیمای‌های واگیردار وزارت بهداشت گفت:‌از زمستان سال گذشته تلاش کردیم تمام داروها را تامین کنیم.
27	دارویی که در ایران استفاده می‌شود بهترین نمونه جهانی آن است بنابراین به شایعات توجه نکنند.
28	همچنین موج آ‌نفولانزا هیچ ارتباطی با مسائلی مانند اربعین ندارد.
29	تجمع سنگین افراد ممکن است باعث شیوع بیماری بشود اما در فصل خاصی ویروس می‌آید.
30	گویا در ارتباط با آ‌مار بیماران در کشور گفت: 3915 بیمار تنفسی در هفته گذشته و در سراسر کشور ثبت شده است.
31	از این تعداد 342 مورد آنفولانزا بود.
32	15 مورد فوت در سه استان داشتیم.
33	این استان‌ها شامل تهران، مازندران و آذربایجان شرقی است.
