roozno_data###روز‌های سختی در انتظار روحانی است###http://roozno.com//fa/news/415409/روز‌های-سختی-در-انتظار-روحانی-است###[]###2020-02-25 13:20:00###۴۱۵۴۰۹###['روحانی', 'روزهای سخت']
1@@@2
1	نمایندگان اصولگرای مخالف دولت روحانی، در دوره یازدهم انتخابات مجلس شورای اسلامی به اکثریت آراء دست یافتند.
2	این در حالی است که در این دوره، مشارکت مردم کاهش چشم گیری پیدا کرده بود.
3	روز‌های سختی در انتظار روحانی است / ۴ گزینه ریاست مجلس کدامند؟محمد خواجوئي در روزنامه عرب زبان الاخبار چاپ بیروت نوشت: نمایندگان اصولگرای مخالف دولت روحانی، در دوره یازدهم انتخابات مجلس شورای اسلامی به اکثریت آراء دست یافتند.
4	این در حالی است که در این دوره، مشارکت مردم کاهش چشم گیری پیدا کرده بود.
5	به گزارش روز نو ، در ادامه این مطلب آمده است: براساس نتایج نهایی اعلام شده، 30 نامزدی که به بیشترین آراء دست یافته اند، از لیست اصولگرایان بودند و در این میان، محمد باقر قالیباف، سید مصطفی میر سلیم و مرتضی اقا تهرانی، در تهران، به ترتیب نفرات اول تا سوم هستند.
6	اصلاح طلبان شکست خود را به شورای نگهبان نسبت می دهند که صلاحیت بسیاری از نامزدهای اصلاح طلب را رد کرد.
7	اما تحلیلگران دو دلیل دیگر را نیز برای شکست اصلاح طلبها مطرح می کنند، که به ناخشنودی مردم از دولت روحانی، که مورد حمایت اصلاح طلبهاست و همچنین انتقادات گسترده از عملکرد مجلس دهم، مربوط می شود.
8	حال، با روشن شدن ترکیب مجلس یازدهم، پیش بینی ها و تحلیل ها، روی گزینه های ریاست آن و طبیعت مقابله این مجلس با دولت روحانی، متمرکز است.
9	در همین رابطه، براساس تحلیل ها، قالیباف بیشترین شانس ریاست مجلس را در اختیار دارد؛ همانطور که مرتضی آقا تهرانی، میر سلیم و علیرضا زاکانی، از گزینه های احتمالی دیگر برای ریاست مجلس هستند.
10	حسن روحانی که به دلیل ناخشنودی مردم از عملکرد دولتش و نیز افزایش تحریمهای آمریکا در معرض فشار زیادی قرار دارد، با سیطره اصولگرایان بر مجلس، روزهای دشوارتری را پیش رو خواهد داشت.
11	اصولگرایان در سایه پیروزی شان در انتخابات مجلس، خود را برای ورود به رقابت انتخابات ریاست جمهوری آماده می کنند.
12	اما به نظر می رسد چالش اصلی، کاهش تعداد رأی دهندگان است، که در صورت تکرار این امر در مورد انتخابات ریاست جمهوری، رئیس جمهوری روی کار می آید که از کمترین میزان محبوبیت در بین مردم برخوردار است.
13	این در حالی است که ایران امروز در معرض فشارهای خارجی سختی قرار داشته و بیش از هر زمانی به حمایت مردمی نیاز دارد.
14	در این شرایط، آیا اصولگراها می توانند شکاف ایجاد شده بین مردم و سیاستمداران را ترمیم کنند؟
