roozno_data###اعلام زمان برگزاری امتحانات نهایی و کنکور سراسری| امتحانات دانش‌آموزان چگونه برگزار می‌شود؟###http://roozno.com//fa/news/422815/اعلام-زمان-برگزاری-امتحانات-نهایی-و-کنکور-سراسری|-امتحانات-دانش‌آموزان-چگونه-برگزار-می‌شود###[]###2020-04-19 14:23:00###۴۲۲۸۱۵###['امتحانات نهایی و کنکور سراسری', 'زمان برگزاری']
1@@@2@@@3
1	وزیر آموزش و پرورش درباره زمان برگزاری امتحانات نهایی و کنکور سراسری، گفت: ما اردیبهشت را برای مرور درس‌ها و جمع‌بندی‌ درنظر می‌گیریم و بعد از پایان اردیبهشت، سه هفته برای برگزاری امتحانات نهایی نیاز داریم که تا هفته سوم خرداد طول می‌کشد و پایان دوره امتحانات نهایی خواهد بود.
2	بعد از آن نیازمند سه هفته زمان برای آمادگی شرکت در کنکور هستیم و بنابراین سازمان سنجش می‌تواند دهه سوم تیرماه برای برگزاری کنکور آماده شود.
3	اگر اتفاقات پیش‌بینی‌نشده‌ای رخ ندهد، زمانبندی ما این‌گونه است.
4	به گزارش روزنو :محسن حاجی‌میرزایی در گفت‌وگوی ویژه خبری درباره وضعیت آموزشی دانش‌آموزان در ایام کرونایی توضیحاتی ارائه و اظهار کرد: تا قبل از تعطیلی مدارس، ۷۰ تا ۷۵ درصد محتوای دروس به صورت حضوری تدریس شده بود.
5	در مدت تعطیلی اخیر هم اقداماتی انجام شده است.
6	ما از طریق شبکه شاد یک ارزیابی از آموخته های بچه ها داریم و سپس ادامه محتوای آموزشی را از طریق شبکه شاد تدریس کرده و به پایان می بریم.
7	وی افزود: کار در شبکه شاد را در روز نیمه شعبان و از دوره ابتدایی آغاز کردیم و از دو روز گذشته با ثبت عضویت در دوره متوسطه ادامه دادیم.
8	اعلام زمان برگزاری امتحانات نهایی و کنکور سراسری/ تأکید بر برگزاری حضوری امتحانات نهایی استوزیر آموزش و پرورش با بیان اینکه ۹ و نیم میلیون نفر، ۱۱۲ هزار مدیر و ۵۰۰ هزار معلم در سامانه شروع بکار کرده اند، گفت: شبکه شاد هفت میلیون کاربر فعال در طول روز دارد و ۱.
9	۷ میلیون گروه درسی تشکیل شده است.
10	تا کنون هم ۹۶ میلیون فایل و بیش از ۲۳۴ میلیون پیام مبادله شده است.
11	حاجی‌میرزایی ادامه داد: این فایل ها همه در محیط امن و ایزوله بین معلم و دانش‌آموز مبادله می شود و حتی امکان ارتباط دانش‌آموزان با همدیگر وجود ندارد و منحصرا بین معلم و دانش‌آموزان است.
12	وی درباره نگرانی اولیاء مبنی بر ارزیابی پایانی دانش‌آموزان و کیفیت آموزش، تصریح کرد: ما به عنوان متولی امر آموزش جامعه مسئول هستیم که آموزش را در دسترس همه قر ار داده و از انتقال مفاهیم اطمینان یابیم.
13	در این روش تمرکز بیشتری داریم و از مدیر مدرسه تا سطح استان، در جریان محتوای آموزش داده شده و روند پیشبرد آن قرار دارند.
14	وزیر آموزش و پرورش با بیان اینکه درباره نحوه برگزاری آزمون ها، تابع سیاست های وزارت بهداشت هستیم، ادامه داد: اگر در پایان دوره آموزشی مجال این باشد که با رعایت پروتکل ها آزمون ها را حضوری برگزار کنیم حتما این کار را انجام می‌دهیم و اولویت ما برگزاری حضوری امتحان هاست.
15	معلم ها پنج ماه اول سال با دانش‌آموزان کار کرده اند و آنها سهم قابل توجهی در ارزیابی ها دارند.
16	وی درباره ساعات شروع کلاس ها در شبکه شاد نیز گفت: ترجیح ما این بوده که کلاس ها در ساعات معینی برگزار شود اما لازم است تغییراتی داده شود.
17	برخی چند فرزند دارند و امکان استفاده همه از یک گوشی به طور همزمان وجود ندارد.
18	امکان نوسانات و تغییر ساعات را داریم، فقط باید در ابتدا همه به عضویت شبکه شاد دربیاند و عملیات آموزشی آغاز شود و بعد متناسب با اطلاعات دقیق به دست آمده، تغییرات را اعمال کنیم.
19	حاجی‌میرزایی در پاسخ به اینکه مزیت شبکه شاد نسبت به شبکه های اجتماعی دیگر که تا کنون به صورت پراکنده مورد استفاده قرار می گرفت چیست؟ افزود: ما اشرافی بر آن بسترها نداشتیم و نمی‌دانستیم محتوا چقدر و چگونه آموزش داده شده است؛ اما با این اپلیکیشن اختصاصی امکان دریافت اطلاعات و تحلیل آنها را داریم.
20	ضمن آنکه در آینده هم ممکن است با وضعیت های غیرمترقبه ای روبرو شویم، حتی احتمال بازگشت کرونا هم هست و باید آمادگی داشته باشیم که بلافاصله ادامه آموزش را به شبکه شاد منتقل کنیم.
21	وزیر آموزش و پرورش در پاسخ به اینکه آیا امکان ذخیره فایل ها در شبکه شاد وجود دارد؟ اظهار کرد: قطعا امکان ذخیره وجود دارد و ما هم برای نظارت و ارزیابی دسترسی هایی داریم.
22	معلمان در درجه اول مسئول هستند که سال تحصیلی را به اتمام برسانند حالا حادثه ای پیش آمده و سرکلاس نمی توانند بروند.
23	اما کارشان که تمام نشده است.
24	معلم ها با غیرت و علاقه مندی به میدان آمدند و وظیفه ما بود امکاناتی فراهم کنیم که این کار را آسانتر و ایمن تر ادامه دهند.
25	وی افزود: ضمن آنکه برای آینده این سامانه هم پیش بینی هایی شده که معلمین می توانند تدریس خود را با دیگر معلمان و دانش‌آموزان به اشتراک بگذارند و در معرض دید دیگران قرار دهند که از حیث شناسایی معلمان خلاق هم خوب است و می تواند مزیت اقتصادی هم داشته باشد و فرصت هایی را برای آنها ایجاد کند.
26	حاجی‌میرزایی در پاسخ به اینکه در برخی استان‌ها که ممکن است وضعیت سفید داشته باشند، امکان بازگشایی مدارس وجود دارد؟ و آیا در صورت وقوع، این اتفاق باعث بی نظمی و ناهمگونی نمی‌شود؟ گفت: اشکالات زیادی وجود دارد که این کار را منطقه‌ای انجام دهیم.
27	۳۰ درصد معلمان ما در تردد بین مناطق هستند و این ترددها نگرانی ها را تشدید می‌کند.
28	در هر منطقه ای که بخواهیم مدرسه ها را باز کنیم باید پروتکل‌های وزارت بهداشت را رعایت کنیم.
29	لااقل باید یک متر فاصله بین بچه ها باشد و بسیاری مدارس ما امکان یک متر فاصله بین دانش‌آموزان را ندارند.
30	وی با اشاره به برخی تحقیقات گفت: تعطیلی مدارس تا ۱۲ درصد در فاصله گیری اجتماعی موثر است و دانش‌آموزان، میزان تردد را تا ۲۵ درصد افزایش می دهند.
31	در تمام دنیا واحدهای آموزشی اولین جایی هستند که تعطیل و آخرین جایی هستند که باز می‌شوند.
32	تبعات ناشی از اقتصاد سخت‌تر قابل جبران است؛ اما تبعات آموزش را از طریق آموزش مجازی جایگزین می‌کنیم و این اقدام می‌تواند تا حدی نگرانی ها را برطرف کند.
33	وزیر آموزش و پرورش در پاسخ به اینکه پس به نظر می‌رسد مدارس باز نشوند؟ تصریح کرد: وزارت بهداشت اعلام کرده مدارس تا اطلاع ثانوی باید بسته باشند.
34	هر زمان بگویند ما این کار را انجام می دهیم ولی در مجموع تابع سیاست‌های وزارت بهداشت هستیم.
35	حاجی‌میرزایی درباره بلاتکلیفی دانش‌آموزان کنکوری نیز توضیح داد و گفت: وضعیت دانش‌آموزان پایه دوازدهم اهمیت ویژه‌ای دارد و همه دانش‌آموزان پایه دوازدهم می دانند که معمولا بخش عظیمی از محتوا تا ۹۰ درصد قبل از عید آن تمام می شود و شروع سال جدید با مرور درس ها و تقویت یادگیری ها همراه است.
36	وی ادامه داد: ما اردیبهشت را برای مرور درس‌ها و جمع بندی‌ها درنظر می‌گیریم و بعد از پایان اردیبهشت، سه هفته برای برگزاری امتحانات نهایی نیاز داریم که تا هفته سوم خرداد طول می کشد و پایان دوره امتحانات نهایی خواهد بود.
37	بعد از آن نیازمند سه هفته زمان برای آمادگی شرکت در کنکور هستیم.
38	بنابراین سازمان سنجش می تواند دهه سوم تیرماه برای برگزاری کنکور آماده شود.
39	اگر اتفاقات پیش بینی نشده ای رخ ندهد احتمالا زمانبندی ما اینگونه است.
40	وزیر آموزش و پرورش درباره چگونگی برگزاری امتحانات نهایی نیز گفت: می توانیم سالن های بزرگتری را اختصاص و فاصله را رعایت و هر پروتکلی مورد نیاز باشد برای آزمون حضوری اجرا کنیم.
41	تاکید ما برگزاری حضوری امتحانات نهایی است.
42	در نهایت اگر پروتکل ها اجازه برگزاری آزمون ها را ندهد ما به روش های دیگری هم فکر می کنیم.
43	وی با بیان اینکه یک میلیون و ۱۰۰ هزار نفر درروز به شبکه شاد می پیوندند و نشان می‌دهد سیستم دارد خوب کار می‌کند، اظهار کرد: شماره تماسی اعلام کردیم که اگر مشکلی وجود داشت مردم تماس بگیرند و مشکلشان را حل کنند.
44	نواقص نیز به تدریج برطرف شده است.
45	جامعه ما بیش از صد سال است که عادت کرده تا کلاس ها حضوری باشند؛ اما اکنون به فضای دیگری کشیده شده ایم و اضطراب داریم که طبیعی است و امیدواریم به تدریج و با مدارا و حوصله مردم مشکلات حل شود.
46	حاجی‌میرزایی افزود: تیم فنی با افراد متخصص و مجرب حضور دارند و اطمینان داده اند که مشکلات فنی را حل می کنند.
47	به ما اطمینان داده شده که بارگذاری فایل ها در شبکه شاد از سامانه های خارجی سریعتر است.
48	هیچ اپلیکیشن داخلی نیست که این مقدار کاربر داشته باشد.
49	وزیر آموزش و پرورش درباره امنیت شبکه شاد گفت: اطمینان می‌دهم که امنیت اطلاعات خانواده ها برای ما فوق العاده اهمیت داشته و داشتن شبکه اختصاصی ایجاد امنیت برای همین فضا است.
50	مجموعه اطلاعات در بانک اطلاعاتی خود آموزش و پرورش قرار دارد و در اختیار کسان دیگری قرار نمی‌گیرد و امنیت اطلاعات تضمین شده است.
51	وی درباره هزینه اینترنت برای دانش‌آموزان اظهار کرد: ما در ستاد عالی مدیریت کرونا طرح موضوع کرده ایم که چون جایگزین آموزش رسمی است باید اینترنتش رایگان باشد.
52	مصوبه ای هم داشته ایم و در راستای فراهم کردن امکانات و منابع مورد نیاز هستیم تا این امر محقق شود.
53	حاجی‌میرزایی با تاکید بر اینکه به هیچ وجه راضی نیستیم اختلالی در زندگی و یادگیری پیش بیاید و زیر این بار سنگین رفته ایم که به خانواده ها اطمینان بدهیم، گفت: خودمان را مسئول آموزش می دانیم.
54	هرکه می‌تواند برنامه را نصب کند و آنها که نمی‌توانند باید به روش های دیگری برایشان فکر کنیم.
55	هنوز اطلاعات دقیقی نداریم.
56	به گفته وزیر آموزش و پرورش، اولویت اول ما شبکه شاد است؛ اما اگر جایی این امکان فراهم نشود نیازمند برگزاری حضوری یا استفاده از تلویزیون های محلی و تولید بسته های یادگیری در مناطق دور و محرومتر هستیم.
57	وی افزود: مدیران به عنوان کسانی که مسئول کنترل اطلاعات دانش‌آموزان هستند به شبکه بپیوندند و این ارزیابی را انجام دهند.
58	بعد از آنکه اطلاعات لازم را به تفکیک مدرسه به دست آوردیم باید برای مناطقی که اینترنت ندارند آموزش را با راهکارهای دیگری جبران کنیم.
59	وزیر آموزش و پرورش درباره مشکل مالی برخی خانواده ها و نداشتن چند گوشی همراه در خانه گفت: هر نوع اقدامی مستلزم اطلاعات دقیقتر است.
60	هنوز نمیدانیم چه حجمی از افراد ممکن است با مشکل مواجه باشند.
61	با مشخص شدن اطلاعات دقیقتر تدبیر خواهیم کرد و به راهکارهای دیگر فکر می کنیم.
62	حاجی‌میرزایی ادامه داد: در شرایط فعلی ما چاره دیگری نداریم.
63	قطعا این کار مشکلات و مسائلی خواهد داشت و هیچ چیزی جایگزین آموزش حضوری نخواهد شد.
64	همه تلاش ما این است که بهترین کیفیت را داشته باشد، اما ممکن است کاستی هایی نیز داشته باشد.
65	وی درباره مشکلات استفاده همزمان از شبکه شاد در خانواده هایی با چند دانش‌آموز در یک خانه گفت: این امکان وجود دارد که متناسب با اطلاعاتی که از مناطق می‌گیریم دانش‌آموزان را در دو نوبت صبح و بعدازظهر توزیع کنیم که بچه ها بتوانند با مشکل کمتر در کلاس ها حضور پیدا کنند.
66	حاجی‌میرزایی درباره فعالیت های پرورشی و فرهنگی دانش‌آموزان نیز گفت: از امکانات حضور محروم شده ایم اما این ابزار در یکسری کارها قابلیتهای بهتری نسبت به روش‌های حضوری دارد.
67	روی همین سامانه کانالی را برای معاونت پرورشی پیش بینی کرده ایم.
68	برای انجمن اولیاء و مربیان هم کانالی را درنظر گرفته ایم.
69	والدین درگیر آموزش بچه ها شده اند و تعاملی بین مدرسه و خانواده برقرار شده است.
70	روی این کانال آموزش مهارت های مناسب برای والدین پیش بینی کرده ایم.
71	وی با بیان اینکه کانالی هم برای معاونت تربیت بدنی درنظر گرفته شده است، ادامه داد: در حال تمرین و بازسازی کلاس های حضوری هستیم.
72	ما یک جشنواره رشد با دهها هزار فیلم داریم که می تواند به عنوان ذخیره در اختیار معلمان قرار بگیرد.
73	وزیر آموزش و پرورش تصریح کرد: این حجم از جمعیت در یک اپلیکیشن اختصاصی و سامانه ملی یک دستاورد بزرگ است و امکانی برای همه کسانی است که به مقوله آموزش و تربیت جامعه اهمیت می دهند و اهتمام دارند.
