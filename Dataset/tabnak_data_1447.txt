tabnak_data###دلار صعودی ماند###https://www.tabnak.ir/fa/news/980486/دلار-صعودی-ماند###['صفحه نخست', 'اقتصادی']###2020-05-25 14:57:00###۹۸۰۴۸۶###['دلار', 'قیمت دلار', 'اقتصاد ایران']
28@@@29@@@30@@@31@@@32
1	به گزارش تابناک به نقل از رویترز، در شرایطی که اقتصاد آمریکا با بدترین شرایط اقتصادی خود در طول ۹ دهه اخیر مواجه شده، جروم پاول، رئیس بانک مرکزی این کشور در سخنانی گفته است نظام بانکی این کشور به حد کافی برای پشت سر گذاشتن این بحران نیرومند است.
2	در حال حاضر بیش از ۳۸ میلیون نفر در آمریکا برای دریافت مزایای بیکاری درخواست داده‌اند و انتظار می رود رشد اقتصادی به پایین‌ترین سطح خود از زمان بحران سال ۱۹۲۹ برسد.
3	کوین هاست، مشاور اقتصادی کاخ سفید از احتمال رسیدن نرخ بیکاری آمریکا به بالای ۲۰ درصد و طولانی شدن روند بازگشت سطح فعالیت های اقتصادی به زمان قبل از بحران کرونا سخن گفته است.
4	وقایع معاملات ارز هم چنین تحت تاثیر اخبار مربوط به تشدید جنگ تجاری آمریکا با چین قرار دارد.
5	پس از جدال لفظی بین واشنگتن و چین بر سر مقصر بودن طرف چینی در شیوع کرونا در جهان، اکنون برخی از قانون گذاران آمریکایی به دنبال تحریم چین به بهانه دخالت چین در امور داخلی هنگ کنگ هستند.
6	از سوی دیگر وانگ یی، وزیر خارجه چین به آمریکا در خصوص به راه انداختن یک جنگ سرد دیگر هشدار داده است.
7	تاکویا کاندا، کارشناس مسایل اقتصادی در موسسه گیتیم ریسرچ گفت: اصلی ترین نگرانی معامله گران در حال حاضر مربوط به تنش ها آمریکا و چین است.
8	وضعیت قبلا هم بد بود و حالا بدتر شده است و این یک شرایط دشوار برای دارایی های پرریسک است.
9	اختلاف بین آمریکا و چین باعث شده است تا معامله گران دست به عصاتر از گذشته نسبت به خرید و فروش ارز اقدام کنند چرا که آن ها نگران اند روابط دو طرف به سطح پرتنش سال قبل بازگردد.
10	چین هم چنین پس از آن که استرالیا خواهان تحقیقات بین المللی در خصوص نقش پکن در شیوع کرونا در جهان شد، واردات گوشت خود از استرالیا را قطع و سفیر این کشور در کانبرا نیز از احتمال اعمال تحریم هایی بر ضد استرالیا خبر داد.
11	از سوی دیگر پس از مدت‌ها کش و قوس فراوان یک گام بزرگ بر سر نهایی شدن بسته محرک اقتصادی در سطح منطقه یورو و اتحادیه اروپا برداشته شد و رهبران فرانسه و آلمان به عنوان دو قطب اصلی اقتصادی منطقه یورو بر سر تخصیص یک بسته محرک ۵۰۰ میلیارد یورویی به توافق رسیدند.
12	انتظار می رود در شرایطی که رشد اقتصادی بسیاری از کشورهای اروپایی از جمله آلمان، فرانسه و ایتالیا منفی شده است، این بسته بتواند تا حدی به بازگشت سریع تر اقتصادهای اروپایی به مدار مثبت رشد کمک کند.
13	پیش از این اختلافات درونی گسترده بین کشورهای عضو اتحادیه اروپا باعث بی عملی بانک مرکزی اروپا شده بود، آن هم زمانی که دیگر همتایان این بانک به سرعت برای احیای رشد اقتصادی دست به کار شده‌اند.
14	در ژاپن بانک مرکزی این کشور یک تریلیون دلار و در آمریکا فدرال رزرو حدود ۲.
15	۵ تریلیون دلار اعتبار و نقدینگی مختلف برای حمایت از بخش های مختلف اقتصادی در نظر گرفته اند.
16	در آسیا نیز عملکرد ناامیدکننده اقتصاد ژاپن ادامه دارد؛ صادرات این کشور تا پایان ماه آوریل با کاهش ۲۲ درصدی نسبت به ماه قبل مواجه شده است که این رقم در طول یک دهه اخیر بی سابقه بوده است.
17	در طرف واردات نیز ژاپنی ها ۷.
18	۹ درصد کمتر از ماه قبل واردات داشته اند.
19	این در حالی است که نرخ بیکاری در ژاپن نیز تا پایان ماه مارس با ۰.
20	۱ درصد افزایش نسبت به ماه قبل به ۲.
21	۵ درصد رسیده است.
22	عملکرد ضعیف سومین اقتصاد بزرگ جهان آن هم در شرایطی که با توجه به تعویق افتادن مسابقات المپیک، احتمالا شاهد تداوم این روند خواهیم بود باعث شده است تا یمن در روزهای اخیر نتواند به خوبی از فضای پرریسک اقتصاد جهانی بهره برداری کرده و بیش از پیش صعود کند.
23	از سوی دیگر ویروس کرونا کماکان قربانی می گیرد هر چند که با کند شدن سرعت شیوع آن در بسیاری از مناطق روند بازگشایی کسب و کارها آغاز شده است.
24	تاکنون بیش از پنج میلیون و ۵۰۳ هزار و ۴۵۹ مورد ابتلا به کرونا گزارش شده است که در این بین ۳۴۶ هزار و ۷۷۴ نفر جان خود را از دست داده‌اند.
25	در بین کشورهای مختلف، بالاترین تلفات مربوط به آمریکا با ۹۹ هزار و ۳۰۰ نفر، انگلیس با ۳۶ هزار و ۷۹۳ نفر، ایتالیا با ۳۲ هزار و ۷۸۵ نفر، اسپانیا با ۲۸ هزار و ۷۵۲ نفر و فرانسه با ۲۸ هزار و ۳۶۷ نفر بوده است.
26	اریک برگر، کارشناس بازار ارز در بانک مرکزی کانادا گفت: اکنون نگاه معامله گران به دور تازه تنش‌های لفظی بین پکن و واشنگتن دوخته شده است و اگر وضعیت آرام تر نشود، شاهد آغاز دور دوم جنگ تجاری بین دو اقتصاد نخست جهان خواهیم بود.
27	در این صورت نرخ برابری دلار و یوان به ویژه در برابر ارزهای امن شاهد تغییرات گسترده ای خواهد بود و شاهد ثبت رکوردهای جدیدی از ارزهایی نظیر ین و فرانک خواهیم بود.
28	شاخص دلار که نرخ برابری آن در مقابل سبدی از ارزهای جهانی را اندازه می‌گیرد، در معاملات امروز با ۰.
29	۲۲ درصد افزایش نسبت به روز قبل و در سطح ۹۹.
30	۹۴۲ واحد بسته شد.
31	نرخ برابری هر فرانک سوئیس معادل ۱.
32	۰۲۷ دلار اعلام شد.
33	داده‌های جدید منتشر شده از منطقه یورو نشان می‌دهد که کشورهای اروپایی با حادترین بحران اقتصادی یک دهه اخیر خود مواجه شده‌اند.
34	طبق اعلام مرکز آمار اروپا، متوسط رشد اقتصادی ۱۹ کشور عضو منطقه یورو در سه ماهه نخست امسال در مقایسه با سه ماهه پایانی سال قبل ۳.
35	۸ درصد و در مقایسه با مدت مشابه سال قبل ۳.
36	۲ درصد کمتر شده است.
37	از سوی دیگر میزان تجارت خارجی کشورهای عضو منطقه یورو در ماه مارس نسبت به مدت مشابه سال قبل با افت ۱۲.
38	۱ درصدی مواجه شده و به ۱۵۳.
39	۳ میلیارد یورو رسیده است.
40	در انگلیس نیز وضعیت چندان بهتر نیست و داده‌های منتشرشده توسط وزارت دارایی انگلیس نشان می دهد که کسری بودجه این کشور در ماه آوریل به ۶۱.
41	۳۶ میلیارد پوند افزایش یافته است که در مقایسه با مدت مشابه سال قبل حدودا ۵.
42	۵ برابر شده است!
43	بانک مرکزی انگلیس برای سال جاری، رشد اقتصادی منفی ۱۴ درصد پیش بینی کرده است و این رقم حتی از سال های زمان جنگ جهانی اول و دوم نیز منفی تر است.
44	در تازه‌ترین دور از معاملات، پوند با افت ۰.
45	۰۶ درصدی نسبت به روز قبل خود و به ازای ۱.
46	۲۱۷ دلار مبادله شد.
47	یورو ۰.
48	۲۴ درصد پایین رفت و با باقی ماندن در کانال ۱.
49	۰۸ به ۱.
50	۰۸۷ دلار رسید.
51	کیث تمپرتون تحلیلگر بازار سرمایه در موسسه تاویرا سکیوریتیز گفت: بازارها بین اخبار سیاست‌های محرک پولی، آمار جدید مبتلایان به کرونا و داده‌های بد اقتصادی گیر کرده‌اند و فکر می‌کنم این وضعیت فعلا ادامه خواهد داشت.
52	در معاملات بازارهای ارزی جهانی، همچنین هر دلار با ۰.
53	۰۷ درصد افزایش به ۱۰۷.
54	۷۱۴ ین رسید.
55	در برابر همتای استرالیایی، هر دلار آمریکا به ازای ۱.
56	۵۳۱ دلار مبادله شد.
57	همچنین نرخ برابری دلار معادل ۷.
58	۱۳۹ یوان چین اعلام شد.
