roozno_data###روحانی: موج اول مبارزه با کرونا را پشت سر گذاشته‌ایم / موج دوم مقابله با کرونا از شنبه آغاز می‌شود؛ در مرحله کنترل بیماری هستیم / همزمان با یارانه اردیبهشت، یک میلیون تومان به تمام خانوارهای یارانه بگیر پرداخت می شود / راحت‌ترین کار، این است که به همه بگوید بروید در خانه‌ها؛ اما وضع کارگران روزمزد و کسانی که کسب و کارشان تعطیل شده چه می‌شود؟ / کسب و کارها در تهران با یک هفته تاخیر آغاز می‌شود / چیزی را از مردم پنهان نکرده‌ایم###http://roozno.com//fa/news/421105/روحانی-موج-اول-مبارزه-با-کرونا-را-پشت-سر-گذاشته‌ایم-موج-دوم-مقابله-با-کرونا-از-شنبه-آغاز-می‌شود-در-مرحله-کنترل-بیماری-هستیم-همزمان-با-یارانه-اردیبهشت-یک-میلیون-تومان-به-تمام-خانوارهای-یارانه-بگیر-پرداخت-می-شود-راحت‌ترین-کار-این-است-که-به-همه-بگوید-بروید-در-خانه‌ها-اما-وضع-کارگران-روزمزد-و-کسانی-که-کسب-و-کارشان-تعطیل-شده-چه-می‌شود-کسب-و-کارها-در-تهران-با-یک-هفته-تاخیر-آغاز-می‌شود-چیزی-را-از-مردم-پنهان-نکرده‌ایم###[]###2020-04-08 13:18:00###۴۲۱۱۰۵###['روحانی', 'کرونا']
1
1	رییس جمهور گفت: از همه مجامع بین‌المللی می‌خواهیم که به وظایف قانونی خود عمل کنند ما اگر درخواستی برای وام از صندوق بین‌المللی پول کرده‌ایم، اگر میان ما و دیگر کشورها تبعیض قائل شوند نه برای ما و نه برای افکار عمومی جهان قابل قبول نیست.
2	رییس جمهور گفت: از همه مجامع بین‌المللی می‌خواهیم که به وظایف قانونی خود عمل کنند ما اگر درخواستی برای وام از صندوق بین‌المللی پول کرده‌ایم، اگر میان ما و دیگر کشورها تبعیض قائل شوند نه برای ما و نه برای افکار عمومی جهان قابل قبول نیست.
3	به گزارش روز نو ، حجت‌الاسلام والمسلمین حسن روحانی پیش از ظهر امروز در نشست هیات دولت با تبریک فرارسیدن نیمه شعبان گفت: آن چیزی که برای ما مهم است، امید به آینده است و از امید بالاتر، آمادگی است.
4	انتظار ظهور حضرت ولی عصر (عج) هم به معنای امید به آینده و هم به معنای آمادگی برای صلح و عدالت در سراسر جهان است.
5	بنابراین در آمادگی‌ هر کس می‌توان دید او منتظر است یا نیست.
6	وی ادامه داد: آن کس در زندگی فردی و جمعی به گونه‌ای است که الگویش تلاش برای رسیدن به عدالت است، معلوم است که منتظر است.
7	در روایت هم آمده که شیعیان ما را باید در عمل آنها شناخت.
8	اگر مسیر ائمه (ع) را در عمل هر کس مشاهده کردید، آنها شیعیان واقعی هستند.
9	رییس دولت تدبیر و امید با بیان اینکه در دین و مکتب ما یاس معنایی ندارد، اظهار داشت: سراسر زندگی باید امید باشد و این اعتقاد باید باشد که پشت هر بن‌بست و پیچیدگی‌ فرج است.
10	فرج به معنای گشایش است.
11	باید همیشه منتظر گشایش و منتظر باشیم.
12	روحانی با بیان اینکه در شرایط کنونی بیش از هر زمان دیگر محتاج این عقیده هستیم، تصریح کرد: هر چقدر این اعتقاد قوی‌تر شود، سکون، آرامش و جهان‌بینی واقعی برای انسان حاصل می‌شود.
13	مهدویت به ما جهان‌بینی آینده می‌دهد که جهان آینده، جهان صلح، فرج و گشایش واقعی است.
14	وی با تاکید بر اینکه آن ایمان و اعتقاد به زندگی نشاط می‌دهد و ما را از ناامیدی نجات داده و از غم و افسردگی می‌رهاند، خاطرنشان کرد: آینده جهان را با شکوه زیبا و پر از عدل و داد می‌کند.
15	این عدل و داد جزیی نیست بلکه سراسر جهان را فرامی‌گیرد.
16	بنابراین عید مهمی در پیشرو داریم و امیدواریم با عنایت و دعای آن حضرت، دست همه ما را در این ایام سخت بگیرد و سریعتر در شرایط عادی و معمولی مردم با آرامش بیشتر به فعالیت‌های اجتماعی و مسائل شخصی‌شان ادامه دهند.
17	رییس جمهوری با اشاره به این که امروز در روز ۲۰ فروردین روز هسته‌ای قرار داریم اظهار داشت: ما همه سال در این روز جشن هسته‌ای می‌گیریم و هر ساله افتتاح‌های فراوانی داریم.
18	امسال هم از سال گذشته برنامه‌ریزی بیشتری شده بود، ما بسیاری از پیشرفت های علمی هسته ای در این مدت پیدا کردیم مخصوصا از اردیبهشت پارسال که محققین ما بدون مانع فعالیت‌های خود را ادامه دادند و به دستاوردهای بزرگی رسیدند.
19	وی افزود: ما نشان دادن این دستاورد را به روزی دیگر موکول می‌کنیم که این دستاوردها در زمینه پزشکی، بهداشت و درمان جایگاه دارد، امروز علم هسته‌ای می تواند به ما کمک کند.
20	دیروز در ویدئو کنفرانس‌هایی که با استان‌های مختلف داشتیم دیدیم یک مرکز پرتودهی گاما، ماسک‌هایی را برای استفاده مناسب می‌کند و در بخش های مختلف کشاورزی و غیر کشاورزی می‌تواند برای ما موثر باشد.
21	روحانی ادامه داد: موضوع کرونا گرچه سختی‌ها و رنج هایی را برای جامعه به ارمغان آورد ولی باعث شد در زمینه علم، دانش و شرکت‌های دانش بنیان، علم سلامت قدم‌های بسیار خوبی برداشته شود که این بسیار ارزشمند است امروز در کیت های آزمایشی کم کم روی پای خود می ایستیم، روز به روز تولیدات ما با شیوه ها و فناوری‌های جدید بیشتر می شود.
22	رییس دولت تدبیر و امید گفت: چند روز پیش ما از نمایشگاهی در زمینه سی‌تی اسکن بازدید کردیم، که دستاورد یک شرکت‌بنیان بود این دستاورد به ما می‌گوید نقص در ریه کجا است این تلاش بزرگی در زمینه علم و دانش است.
23	روحانی افزود: در جلسه صبح امروز دولت معاون علمی ما اطلاع داد که کیت‌های جدیدی در اختیار قرار گرفته این کیت‌ها کار دیگری انجام می‌دهد اما مکمل کارهای گذشته است به ما نشان می‌دهد که آیا فرد در زمان کوتاهی ویروس کرونا را گرفته و پشت سر گذاشته یا نه.
24	وی با بیان این که این موضوع می تواند بسیار مفید و موثر باشد اظهار داشت: این کیت می تواند برای بسیاری از افرادی که در جامعه این ویروس را گرفتند و علامتی نبوده اطمینان حاصل کند.
25	رییس جمهوری گفت: ما هر روز که پیش می‌رویم در علم، دانش و تولید و در زمینه ماسک بی‌نیاز می‌شویم امروز هم برای تنفس مصنوعی داخلی در داخل تولید در شرکت‌های دانش بنیان فعال شده است.
26	روحانی با اشاره به شرایط اولیه شیوع بیماری کرونا در جهان گفت: در روزهای اولیه تعدادی دانشجو در چین داشتیم که به ایران بازگردانده شدند و تلاش کردیم آنها را قرنطینه کنیم، هرجایی را که اعلام می‌کردیم به صورتی شانه خالی می کردند و از ترس بیماری کرونا هیچ بیمارستان و مرکز درمان آماده نبود.
27	وی خاطرنشان کرد: کرونا ترس و وحشتی در کشور ایجاد کرده بود که هیچ مرکزی این دانشجویان که بعدا مشخص شد که هیچ مشکلی ندارند و به بیماری مبتلا نیستند اما این ترس وجود داشت.
28	روحانی گفت: وقتی این بیماری در ایران شروع شد در روزهای اولیه ترس و وحشت زیادی میان پزشکان و پرستاران ایجاد و تمام کشور ایجاد کرد، زیرا همه آماده آمادگی لازم و تجهیزات مورد نیاز وجود نداشت، اما امروز یک پرستار از نظر لباس و ماسک و سایر تجهیزات دغدغه ای ندارد با اطمینان خاطر به بیمارستان می‌رود و درمان می کند.
29	رییس جمهوری تصریح کرد: حالت اضطراب روزهای اول بیماری کرونا دیگر وجود ندارد بیمارستان‌های ما فعال هستند و پزشکان و پرستاران کاملا آماده هستند.
30	روحانی با اشاره به شرایط تحریم و تلاش کشور برای تولید، بیان کرد: در شرایطی که هم تحریم هستیم و هم در مسئله مبارزه با کرونا قرار داریم اما مردم در فروشگاه ها وفور در مواد غذایی و مواد بهداشتی را مشاهده می کنند.
31	وی با ابراز امیداوری از این که در ماسک‌های بهداشتی مورد نیاز مردم به زودی و در آینده نزدیک به خودکفایی برسیم، تصریح کرد: وزارت صمت و اصناف تلاش خوبی را آغاز کرده اند و بسیاری از خطوط تولید تغییر کرده و به این موضوع اختصاص یافته است.
32	رییس جمهوری با بیان اینکه باید تمام مقررات و امکانات لازم را در اختیار مردم قرار دهیم، گفت: بسیاری از استان‌ها اعلام کرده اند اگر مجوزهای لازم داده شود بیش از مقدار کنونی می‌توانند الکل مورد نیاز استان را تولید کنند و خودکفا شوند و به استان‌های دیگر نیز ارسال می کنیم.
33	رییس جمهوری با تشکر از تولیدکنندگان، کشاورزان و صنعتگران و کارگران کشور گفت: تولید کنندگان شرایط آرامی در کشور ایجاد کرده اند و تقریبا با همه استان‌ها و مراکز تولیدی ماسک و مواد بهداشتی و ضدعفونی گفت و گو کرده ام درباره ابتلای کارکنان آنها به این بیماری هم پرسیدم در هیچ کدام از آنها موردی نبود فقط یک مورد بود که گفتند یکی دو نفر از افراد در این مراکز مبتلا شده اند و پس از درمان به کار برگشته‌اند.
34	اکثریت قاطع این مراکز اعلام کردند در این زمینه مشکلی نداشتند.
35	روحانی گفت: وزیر نفت اعلام کرده است که در همه فعالیت‌های بخش نفت که همه کارکنان احتیاط‌های لازم را انجام می دهند و دستور العمل‌های بهداشتی را مراعات می‌کنند هیچ موردی از ابتلا به کرونا مشاهده نشده است این موضوع بسیار خوشحال کننده و بسیار ارزشمند است.
36	تولید کشور باید پاسخگوی نیازهای کشور باشدوی با بیان این که در مراکز تولیدی هیچ موردی از ابتلا به کرونا نداشتیم اظهار داشت: این‌ها بسیار ارزشمنداست و به ما درس می دهد که می‌توانیم کار تولید را به خوبی انجام بدهیم و در عین حال به بیماری هم مبتلا نشویم یعنی همه دستور العمل‌ها و پروتکل‌ها را به خوبی مراعات کنیم.
37	روحانی با اشاره به شرایط کالاهای اساسی در کشور افزود: تولید کشور باید پاسخگوی نیاز مردم در امروز و آینده باشد، روز گذشته اعلام شد اولین بخش گندم در کشور آمده شده است و در حال تحویل است و آمار ذخایر گندم نشان می‌دهد ذخایر بسیار خوبی برای مدتی داریم که نشان می دهد کشور کاملا آماده است.
38	رییس جمهوری با اشاره به نمودار ذخایر کالاهای اساسی در کشور گفت: آمار را شب گذشته با دقت بررسی کردم، گندم، برنج، کنجاله روغن جو تمام نهاده‌ها و نیازمندی های مواد غذایی مورد نیاز مردم از ذخایر بسیار خوبی برخوردار است و با زمان بندی مشخص شده برای ماه‌های آینده ذخایر خوبی دارند.
39	رییس دولت دوازدهم با اشاره به تصمیمات جلسه اقتصادی دولت در هفته گذشته برای سال ۹۹ گفت: در مورد این که چگونه و از کجا خریدها و تامین نیازمندی‌های کالاهای اساسی انجام شود تصمیم‌های خوبی گرفتیم، بخش صنعت کشاورزی خدمات برق گاز و نفت کشور فعال هستند و تلاش می‌کنند و بخش بهداشت و درمان نیز بار بسیار سخت و سنگینی بر دوش دارد.
40	روحانی بیان کرد: در جلسه اقتصادی این هفته نیز برای پرداخت تسهیلات حدود ۱۰۰ هزار میلیارد تومان به گروه‌های مورد هدف تصمیم گرفتیم و به زودی چارچوب ها آیین نامه‌های آن به زودی تدوین و عملیاتی می‌شود.
41	وی با بیان این که در برخی امور گام های بسیار خوبی برداشته‌ایم، گفت: در اردیبهشت همزمان با پرداخت یارانه ماهانه اعتبار یک میلیون تومانی به همه خانواده ها پرداخت می شود، که این مبلغ برای کالاهای مورد نظر خود استفاده کنند و به تدریج ظرف ۲۴ ماه از یارانه ماهانه کسر می‌شود.
42	روحانی گفت: برای کسب و کارهایی در شرایط کرونا آسیب دیدند تسهیلاتی در حد امکان و توان در نظر گرفته شده است و برای صندوق بیمه بیکاری به درخواست وزارت رفاه تسهیلاتی را در نظر گرفته‌ایم.
43	در مجموع اقدامات خوبی انجام گرفته تا مردم اعتماد و اطمینان برای تامین نیازمندی های روزمرده زندگی در ماه های آینده داشته باشند.
44	صندوق بین المللی پول و بانک جهانی به وظایف خود عمل کنندرییس جمهوری گفت: از همه مجامع بین المللی می خواهیم در این شرایط به وظایف قانونی خود عمل کنند، ایران عضو صندوق بین المللی پول و بانک جهانی است و همواره سهمیه خود را پرداخت کرده است، بخشی از ذخایر ما نیز در اختیار آنها است.
45	اگر بنا باشد میان ایران و کشورهای دیگر تبعیض قایل شود برای ما و افکار عمومی جهان قابل تحمل نیست بسیاری از کشورهای جهان و اندیشمندان نیز اعلام کردند که صندوق بین المللی پول باید نسبت به وظایف خود نسبت به مردم ایران عمل کند.
46	روحانی ادامه داد: ما در طول ۵۰ سال گذشته از این صندوق چیزی نخواستیم و به وظایف خود هم عمل کردیم.
47	اگر در این شرایط سخت، آنها به وظایف خود عمل نکنند دنیا برداشت دیگری از این مسئله خواهد داشت.
48	وی با تشریح رویکرد یکجانبه‌گرایانه آمریکا اظهار داشت: آمریکا همیشه یکجانبه‌گرا بوده و در این مسئله بیماری نیز بازهم همین روند غلط و تفکرات نادرست خود را ادامه می‌دهد که یک موضوع تاریخی است.
49	در تاریخ این مسئله باقی می‌ماند کاخ سفید که تاکنون در مسائل اقتصادی تروریست بود، در مسائل درمانی هم تروریست است.
50	رییس‌جمهور با بیان اینکه ننگ تاریخی برای هیات حاکمه آمریکا باقی می‌ماند که در این شرایط فشارهای خود را بر ملت بزرگ ایران ادامه می‌دهد، تصریح کرد: ملت ما در طول تاریخ تاب‌آوری داشته و این بار هم تاب‌آوری دارند.
51	در مسئله کرونا، آمریکایی‌ها مصوبه ۲۰۰۵ سازمان بهداشت جهانی را نقض کردند که همه باید در مسئله بیماری واگیردار با یکدیگر همکاری کنند.
52	روحانی اضافه کرد: با کشورهای دیگر و کشورهای دوست خود، روابط خوب‌مان را ادامه می‌دهیم.
53	نیازمندی‌ها را در داخل تولید و در خارج تامین می‌کنیم.
54	برای تامین ارز هم بانک مرکزی آن را تامین و کالاهای مورد نیاز را تامین می‌کنیم.
55	در مباره با کرونا اصل کمک و حضور مردم استوی درباره روند جدید مبارزه با کرونا هم خاطرنشان کرد: یک مرحله را پشت سر گذاشتیم که مرحله مقابله و کنترل بوده که از ۳۰ بهمن شروع شد.
56	روزی که متوجه شدیم یکی، دو نفر بابت این ویروس فوت کردند و تست‌شان مثبت است، ۳۰ بهمن بود.
57	ما به عنوان دولت ۳۰ بهمن خبردار شدیم و وزیر بهداشت در دولت این مسئله را اعلام کرد.
58	در همان جلسه دولت، اعلام کردم خبر را به مردم بدهید و مردم خبردار باشند که این بیماری آمده و از خودشان مراقبت کنند.
59	رییس ستاد ملی مقابله با کرونا ادامه داد: این ویروس همان ۳۰ بهمن در قم بود و روز بعد در اراک هم خبر سرایت را دادند.
60	ما متوجه شدیم این بیماری از قم عبور کرده و به استان‌های دیگر هم وارد شده است.
61	من از تمام استان‌ها سوال می‌کنم کرونا چه روزی وارد شده است، آنها می‌گویند دوم اسفند، سوم اسفند و چهارم اسفند.
62	روحانی با اشاره به تصمیمات مقابله با کرونا ابراز داشت: از همان روز تصمیمات لازم را در این زمینه اتخاذ کردیم و چیزی را از مردم مخفی نکردیم.
63	اساسا در مبارزه با کرونا اصل کمک مردم و حضور مردم در صحنه است.
64	هر چیزی هم به دست آوردیم، کمک مردم بوده است.
65	رییس جمهوری اظهار داشت: اینکه شما می بینید در بسیاری از زمینه ها دست ما باز شده است کار مردم و کارگاه ها بوده است، همه فعال شدند و به میدان آمدند این که در مواد غذایی مشکل نداریم و وزارت کشاورزی پیش‌بینیاش این است که در گندم خودکفا خواهیم بود این تلاش کشاورزان ماست این که امسال شما می‌بینید بارندگی‌ها برخی جاها شدید است سیلاب است اما خسارت آنچنانی نداریم به دلیل کار بزرگی است که از پارسال انجام دادیم.
66	وی افزود: همه کارها توسط استانداری‌ها، وزارت نیرو و دستگاه های دیگر انجام داده سدهایی که به بهره برداری شده است در بسیاری از جاها سیلاب‌ها باعث خوشحالی ما می‌شود مثلا در استان سیستان و بلوچستان، ان‌شاءالله تالاب‌ها و دریاچه‌های ما پر می‌شود این به دلیل تلاشی است که در این یک سال گذشته انجام شده است، متاسفانه این موضوع‌ها زیاد بیان نمی‌شود، امروز باید در رسانه‌ها بیان شود که چرا ما آرام تر هستیم، هواشناسی ما زودتر خبردار می شود سدهای ما آماده‌تر هستند بسیاری از رودخانه‌ها لایروبی شده است، این کار عظیمی است که همه بخش‌ها با هم انجام می‌دهندفاصله گذاری اجتماعی برای عبور از مشکلات استروحانی ادامه داد: در مبارزه با کرونا بحث دولت نیست بلکه همه ملت است، امروز فاصله گذاری اجتماعی داریم و این درست است اما پیوندهای ملی ما باید از هر روز دیگر محکم‌تر شود نباید این فاصله اجتماعی فاصله ملی برای ما درست کند ما اتحاد ملی می خواهیم اما فاصله اجتماعی هم می‌خواهیم تا زمانی که از این مشکلات عبور کنیم، ما با کمک مردم و نیروهای مسلح برای مبارزه با کرونا و تامین زنندگی مردم وارد شدیم ما تلاشمان بر این بود که هم در مقابله با کرونا ایستادگی کنیم هم نیازمندهای ضروری زندگی تامین شود ما مرگ کرونایی را قبول نداریم باید این به حداقل ممکن برسد ما مرگ ناشی از گرسنگی را هم قبول نداریم.
67	برای مقابله با کرونا جان نیاز به نان داردروحانی افزود: ما باید همه نیازمندی‌های ضروری مردم را تامین کنیم برای مقابله با کرونا جان نیاز به نان دارد نیاز به برق و گاز داریم ما همه نیازمندی‌ها را با هم در نظر می‌گیریم اما اولویت‌بندی وجود دارد گاهی ممکن است یکی فدای دیگری شود ولی ما همه تلاش خود را می‌کنیم ما با همه تلاش به مقابله با کرونا آمدیم.
68	وی گفت: موج اول مقابله با کرونا تا جمعه ادامه می‌یابد شنبه مرحله سخت‌تری شروع می‌شود اگر با این بیماری مسری به مردم بگوییم داخل خانه بمانند و کسی از خانه خارج نشود راحت‌ترین کار دولت است ولی امکان پذیر نیست.
69	یکسری افراد برای تولید نیازمندی‌ها باید بیرون بروند.
70	رییس جمهوری اظهار داشت: ما دو جور از مردم داریم؛ یک عده حقوق ثابت دارند می‌گویند سرکار برویم یا نرویم حقوق را می‌گیریم فعلا در دستور کار ما نیست تا حقوق کارمندان را قطع کنیم همه به طور کامل حقوق خود را دریافت می کنند اما عده ای هستند که کارگر روزمزد هستند اگر یک روز کار نکنند دستمزدی ندارند و پول غذای شب ندارند ما باید برای اینها کاری کنیم.
71	نیازمند تلفیق سلامت مردم و فعالیت‌های اقتصادی در چهارچوب مقررات هستیمرییس‌جمهور با اشاره به تصمیمات اتخاذ شده برای مقابله با کرونا در برخی از کشورها اظهار داشت: بعضی از کشورها از هفته پیش اعلام کردند ۲۰ درصد حقوق کارمندان بابت مقابله با کرونا باید داده شود.
72	ما که این کار را شروع نکردیم و فعلا هم در دستورکار ما نیست و همه حقوق را به طور کامل دریافت می‌کنند.
73	وقتی حقوق را به طور کامل دریافت می‌شود، به کارمند بگوییم سرکار نیا، این موضوع آسان است چراکه او می‌گوید به من دستور دادند و من در خانه می‌مانم.
74	روحانی ادامه داد: برای کارگری که کار نکند، مزدی ندارد و پولی برای تامین غذای شب ندارد، برای او چه باید بکنیم؟ برای افرادی که کسب و کارشان در این دو ماه تعطیل شده است، کاری نداشتند، چک‌ها، بدهکاری‌ها و اجاره دارند، چه باید بکنیم؟وی با بیان اینکه ما نیازمند تلفیق سلامت مردم و مقابله با کرونا و هم فعالیت اجتماعی و اقتصادی در چارچوب مقررات هستیم، تصریح کرد: دستورالعمل‌های پزشکی برای ما اصل است.
75	ممکن است شغلی با پروتکل‌های پزشکی سازگار نباشد مثل کسب و کارهای پرریسک.
76	ما به آنها اجازه فعالیت مجدد را نمی‌دهیم.
77	تمام مشاغل پرریسک گفته‌ایم بمانند برای مراحل بعدی تا ببینیم چه می‌توانیم بکنیم.
78	رییس ستاد ملی مقابله با کرونا با بیان اینکه معیار ما پروتکل‌های وزارت بهداشت و درمان است، خاطرنشان کرد: اگر وزارت بهداشت و درمان به ما گفت با انجام کاری با این پروتکل سازگار است، ما آن را انجام می‌دهیم.
79	اگر هم گفت قابل جمع نیست، سلامت مردم را ترجیح می‌دهیم.
80	از شنبه مرحله جدید مقابله با کرونا و موج دوم آغاز می‌شود که نیازمند همکاری مردم باشد.
81	روحانی با بیان اینکه مرحله دوم مقابله با کرونا نسبت به دوره قبل سخت‌تر است، ابراز داشت: ما می‌خواهیم فعالیت اقتصادی را در حدی که امکانپذیر است، انجام بدهیم و همزمان نیز مبارزه با کرونا را نیز انجام بدهیم.
82	قبلا مبارزه نشسته در خانه بود اما اکنون مبارزه ایستاده در فعالیت اقتصادی است.
83	راهی جز این پیش روی ما نیست.
84	وی افزود: برخی از دولت‌ها کشورشان را تفکیک کردند.
85	چند استانی که شرایط‌شان سخت‌تر بوده، آنها را قرنطینه کردند و سخت‌گیری‌ها را در آنجا بیشتر کرده و استان‌های دیگر را باز گذاشتند.
86	ما هم می‌توانیم به تدریج این قدم‌ها را برداریم اما زود است.
87	من دیروز با استان‌هایی صحبت می‌کردم که خودشان هم می‌گفتند ما استان‌های سفیدی هستیم ولی از ما می‌خواستند فعالیت مدارس آغاز نشود.
88	رییس‌جمهور با تاکید بر اینکه برای بازگشایی مدارس و دانشگاه‌ها عجله‌ای نداریم، عنوان کرد: ممکن است برخی از فعالیت‌های فرهنگی مانند تئاتر، سینما و خیلی از فعالیت‌های اقتصادی و اجتماعی تا مدت‌ها بازگشایی نشوند.
89	ممکن است مساجد ما اینگونه باشند، اماکن مقدس ما اینگونه باشد.
90	در این گونه موارد باید تامل کرده و صبر کنیم.
91	روحانی با بیان اینکه در کسب و کار شرط ما این است که تمام اصول مورد مراعات قرار بگیرد، یادآور شد: وزارت بهداشت و وزارت کشور، در این زمینه کار بزرگی را انجام دادند.
92	برای تلفیق این دو کار، جلسات متعددی را برگزار کردند.
93	نیروهای مسلح در این باره همکاری کردند.
94	برای نظارت بر اصناف و کسب و کارها به کمک بسیج نیاز داریم و قرار شد وزارت بهداشت از کمک‌های بسیج کمک کند.
95	وی با بیان اینکه ممکن است در حمل و نقل هم به این کمک‌ها نیاز داشته باشیم، عنوان کرد: این مسئله متناسب با شرایط است.
96	یعنی ممکن است ۳۰، ۲۰ نفر وارد اتوبوس شوند و یک صف برای ورود به اتوبوس وجود ندارد.
97	با نصحیت که بیش از این تعداد وارد اتوبوس نشوید، ممکن است حرف گوش نکنند.
98	رییس شورای عالی امنیت ملی افزود: در اینجا ممکن است بگوییم ظرفیت اتوبوس به این اندازه است و این ظرفیت وقتی تمام شود، باید درب اتوبوس بسته شود.
99	در اینجا ممکن است یک نفر نیاز باشد تا به بسته شدن درب اتوبوس کمک کند.
100	روحانی با یادآوری اینکه کسب و کارهای پرریسک فعلا و تا اطلاع ثانوی همچنان تعطیل هستند، گفت: در شهرستان‌ها هم گفتیم کسب و کارها با رعایت پروتکل‌های بهداشتی از شنبه شروع شوند اما تهران را یک هفته تاخیر انداختیم چراکه شرایط باید درست و مهیا باشد.
101	وی با بیان اینکه ما هم‌اکنون در مرحله کنترل این بیماری هستیم، اظهار داشت: اضطراب آنچنانی نداریم.
102	بیمارستان‌ها و بخش‌های درمانی ما آماده‌اند.
103	به هر بیمارستانی زنگ می‌زنیم، تخت و آی‌سی‌یوهای خالی داریم.
104	مردم باید ما را یاری کنند.
105	من از مردم خاضعانه در برابر آنها تعظیم کرده و کمک کردند.
106	تشکر می‌کنم.
107	رییس‌جمهور اضافه کرد: اکثریت شخصیت‌های سیاسی کمک کردند، از روزنامه‌ها که چند روز آینده منتشر خواهند شد، انتظار داریم ما را یاری کنند، همانطور که صداوسیما ما را کمک می‌کند.
108	این مرحله سخت‌تر از قبل است و باید قدم به قدم جلو برویم.
109	روحانی با تشکر از قوای دیگر، نیروهای مسلح، اقشار و همه مردم تصریح کرد: از مقام معظم رهبری تشکر ویژه می‌کنم که هر کجا نیاز به یاری داشتیم، ما را کمک کردند.
110	با یاری مردم این مسیر را ادامه می‌دهیم.
111	هم سلامت مردم و هم نیازمندهای مردم، هم دنیا و هم آخرت، هم علم و هم دین تفکیک‌ناپذیر هستند.
112	امیدواریم حضرت ولی عصر (عج) عنایتش شامل حال ما شود و از دعای او از این مرحله سخت عبور کنیم
