asriran_2_data###پایان تجمع هواداران ناراضی استقلال با دخالت پلیس ضد شورش###https://www.asriran.com/fa/news/704306/پایان-تجمع-هواداران-ناراضی-استقلال-با-دخالت-پلیس-ضد-شورش###['ورزشی']###2019-12-18 15:06:00###۷۰۴۳۰۶###['استقلال', 'پلیس']
3
1	تجمع هواداران ناراضی استقلال مقابل ساختمان این باشگاه با دخالت یگان ویژه به پایان رسید.
2	به گزارش ایسنا، تجمع هواداران ناراحت و ناراضی استقلال مقابل این باشگاه، با دخالت نیروهای یگان‌ ویژه پایان یافت تا بعد از چند ساعت هواداران ناراضی از مقابل این باشگاه پراکنده شوند.
3	از صبح امروز حدود ۱۰۰ نفر در برابر دفتر باشگاه استقلال تجمع کردند و نسبت به وضعیت کنونی این تیم و ادامه غیبت استراماچونی در ایران شعارهایی را علیه مسوولان وزارت ورزش و استقلال سر دادند.
4	این اتفاقات در حالی رخ می‌دهد که استقلال برای حفظ صدرنشینی در لیگ برتر، فردا (پنج‌شنبه) به مصاف شاهین می‌رود.
