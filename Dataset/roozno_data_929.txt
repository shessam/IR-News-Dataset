roozno_data###کودک آزاری و همسرآزاری زیر ذره بین دولت / افزایش خشونت در دوره کرونایی###http://roozno.com//fa/news/421625/کودک-آزاری-و-همسرآزاری-زیر-ذره-بین-دولت-افزایش-خشونت-در-دوره-کرونایی###[]###2020-04-12 11:04:00###۴۲۱۶۲۵###['دوره کرونایی', 'کودک آزاری']
1
1	روز جمعه سامانه پیامکی وزارت بهداشت در پیامی به همه شهروندان از آنها خواست تا در صورت مشاهده یا مواجهه با موارد کودک آزاری و همسر آزاری در ایام بحران کرونا برای دریافت خدمات اجتماعیروانی به صورت رایگان و شبانه روزی با شماره تلفن 123 اورژانس اجتماعی سازمان بهزیستی کشور تماس بگیرند.
2	به گزارش روز نو : پس از این پیامک نیز معصومه ابتکار با انتشار پستی در صفحات مجازی خود به این پیامک واکنش نشان داد و نوشت: پیامک ۱۲۳ را جدی بگیرید، مشکلات ناشی از بحران کرونا این روزها می تواند بعضی آسیب ها را از جمله در درون خانواده ها افزایش دهد؛ شماره ۱۲۳ را به خاطر بسپارید و در صورت مشاهده کودک آزاری، همسر آزاری و سالمندآزاری به وظیفه انسانی خود عمل کنید و اطلاع دهید.
3	وی افزود: دولت در این زمینه اقدام و اورژانس اجتماعی را تقویت می کند و پیامکی نیز با هماهنگی وزارت ارتباطات و فناوری اطلاعات، سازمان بهزیستی و معاونت ریاست جمهوری در امور زنان و خانواده برای هموطنان ارسال شده که شما هم می توانید آن را مجددا برای خانواده های در معرض آسیب بفرستید.
4	بعضی رسانه های تندرو به فاصله چند ساعت از انتشار این خبر، ابتکار را محکوم به تبلیغ مشکلات نداشته کردند، در حالی که محمد رضا محبوب فر کارشناس آسیب های اجتماعی در گفت و گو با خبرنگار اجتماعی رکنا بیان کرد که کودک آزاری در کشور بعد از شیوع ویروس کرونا تا کنون 5 برابر شده است.
5	سازوکارهای خوبی در سازمان بهزیستی وجود داردمعصومه ابتکار معاون رییس جمهوری در امور زنان و خانواده در گفت‌وگو با خبرنگار اجتماعی رکنا، درباره پیامکی که برای افراد فرستاده شده گفت: در مسئله خشونت در خانواده، سازوکارهای خوبی در سازمان بهزیستی کشور وجود دارد و این سازوکارها به دلیل مفید و موثر بودن آن مورد حمایت معاونت امور زنان و خانواده است.
6	حمایت معاونت زنان و خانواده از اورژانس اجتماعیوی در توضیح این حمایت گفت: معاونت از اورژانس اجتماعی با برگزاری دوره های توان افزایی و خودمراقبتی برای کارشناسان، تشویق و قدرانی از آنها، بازدید از مراکز استانی و بررسی و انعکاس مشکلات آنها به مراجع مربوطه حمایت کرده است.
7	ابتکار ادامه داد: با تشکر مجدد از تلاش همکاران اورژانس اجتماعی که در ۲۴ ساعت شبانه روز و تمام روزهای سال در خدمت شهروندان برای رهایی آنها از شرایط بحرانی هستند، باید بگویم که دولت نگاه ویژه ای به این مسئله دارد و بر اساس سیاست هایی که تا کنون تدوین کرده، ما نیز وظیفه خود می دانیم از اورژانس اجتماعی حمایت کنیم.
8	پیامک درباره زنگ زدن به 123 موثر بودمعاون رییس جمهور گفت: فراموش نکنیم که مقام معظم رهبری همواره تاکید جدی بر مقابله با خشونت در خانواده داشته و دارند.
9	این موضوع از ابعاد مهم سلامت جسمی و روانی خانواده ها به خصوص در دوران کرونا و قرنطینه به حساب می آید و این پیامک هم یک پیام بهداشتی موثر و ضروری در همین زمینه است.
10	ابتکار با بیان اینکه اورژانس اجتماعی در کاهش مشکلات و آسیب های اجتماعی نقش مهمی دارد تصریح کرد: اورژانس اجتماعی در میان سازوکارهای حوزه مقابله با خشونت در واقع موثرترین ابزار است.
11	وی افزود: از سه زاویه باید این تاثیر مهم را دید.
12	اول، خود فردی که گرفتار آسیب بوده و با مطلع شدن از وجود 123 متوجه می شود که پناهگاهی دارد.
13	دوم، کسی که شاهد ماجراست و به نوعی در جریان خشونت قرار می گیرد به مسئولیت انسانی و شرعی خود در قبال حفاظت از جان انسان ها فکر و عمل می کند.
14	سوم، خطاکاران متوجه می شوند که ابزاری وجود دارد که امنیت او را در خشونت ورزی به خطر می اندازد و نمی تواند هر کاری که دلش خواست انجام دهد.
15	معاون رییس جمهور گفت: در پی جلسه ای که روز چهارشنبه با رییس سازمان بهزیستی و مشاور آقای آذری جهرمی در محل معاونت تشکیل شده پیامکی با هماهنگی وزارت ارتباطات و فناوری اطلاعات، سازمان بهزیستی و معاونت ریاست جمهوری در امور زنان و خانواده برای هموطنان ارسال شد که این البته یکی از همکاری های آقای جهرمی بوده و من به دلیل همه کمک هایشان در این زمینه تشکر می کنم.
16	اورژانس اجتماعی موثرترین سازو کارهای مداخله در آسیب های خانوادهمعصومه ابتکار با تاکید بر این که مردم می توانند با تماس با خط ۱۲۳ در ایران وقوع خشونت در خانواده علیه هر یک از اعضای خانواده را گزارش دهند خاطرنشان کرد: اورژانس اجتماعی ۱۲۳ و خط مشاور ۱۴۸۰ از موثرترین سازو کارهای مداخله در آسیب های خانواده است که افراد در معرض آسیب و یا آنهایی که در برخورد با افراد آسیب دیده هستند از این شماره ها استفاده کنند.
17	وظیفه شرعی و انسانی افراد برای تماس با 123او اضافه کرد: امروز اگر فردی شاهد آسیب یا خشونتی بود این وظیفه شرعی و انسانی بر عهده اوست تا به مراجع رسمی مانند 123 خبر دهد تا شاید بتوان جلوی اینگونه حوادث تلخ را گرفت.
18	ابتکار در پایان با بیان اینکه باید همه آحاد جامعه از حقوق خود در ارتباط با این موضوع آگاه باشند و نسبت به حقوق خود اطلاعات دقیق و کافی داشته باشند اضافه کرد: هدف از ارسال این پیامک نیز این بود تا مردمی که با این سازمان آشنا نیستند یا آن را فراموش کرده اند دوباره به یاد بیاورند تا در شرایط مورد نیاز از آن استفاده کنند که طبیعتا این وظیفه ماست تا همواره برای سلامت خانواده، آگاهی بخشی کنیم.
