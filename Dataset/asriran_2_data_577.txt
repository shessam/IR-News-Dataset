asriran_2_data###سقف مدرسه‌ای در میناب فرو ریخت###https://www.asriran.com/fa/news/707136/سقف-مدرسه‌ای-در-میناب-فرو-ریخت###['حوادث']###2020-01-05 08:52:00###۷۰۷۱۳۶###['سقف مدرسه', 'میناب']
5@@@6
1	مدرسه «پور ولی» روستای راونگ شهرستان میناب واقع در شرق هرمزگان عصر امروز در حالی که دانش‌آموزان در کلاس حضور داشتند سقف بر سرشان فرو ریخت.
2	به گزارش فارس، مدرسه «پور ولی» روستای راونگ از توابع بخش مرکزی میناب که در سال ۱۳۴۸ تأسیس شده است عصر امروز در حالی که دانش آموزان در کلاس درس مشغول به فراگیری علم و دانش بودند سقف بر سرشان ریزش کرد.
3	محمد جعفری دهیار روستای راونگ در گفت‌وگو با خبرنگار فارس در میناب از مسؤولان درخواست کرد تا نسبت به تعطیلی این مدرسه و جابه‌جایی مکان آن اقدام کنند.
4	لازم به ذکر است این مدرسه در مرکزیت روستای راونگ با ۱۵۶ دانش آموز است.
5	راونگ، روستایی از توابع بخش مرکزی شهرستان میناب در استان هرمزگان است.
6	این روستا در دهستان کریان و جمعیتی بالغ بر 3000 نفر (500 خانوار) در خود جای داده است.
7	روستای راونگ یکی از قطب‌های کشاورزی شهرستان میناب در شرق استان هرمزگان است و کشاورزی یکی از مشاغل اصلی مردم در این منطقه محسوب می‌شود.
