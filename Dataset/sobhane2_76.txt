sobhane2###nan###http://sobhanehonline.com/fa/news/203849/هشدار-یک-نماینده-درباره-افزایش-قیمت-مسکن###نبض بازار###2019-11-11 14:42:00###۲۰۳۸۴۹###['کمیسیون عمران مجلس', 'قیمت مسکن', 'طرح ملی مسکن']
1
1	رئیس کمیسیون عمران مجلس با بیان این که طرح ملی مسکن فقط روی کاغذ خوب است، گفت: کاهش قیمت مسکن هیچ ارتباطی به عملکرد دولت ندارد.
2	محمدرضا رضایی کوچی با اشاره به کاهش قیمت مسکن طی ماه‌های اخیر، اظهار کرد: برای کاهش بیشتر قیمت مسکن نیاز است تا شهرداری‌ها همکاری‌های خود را با سایر دستگاه‌ها و ارگان‌های ذی‌ربط در بازار مسکن افزایش دهد.
3	وی با بیان این که در این صورت می‌توانیم شاهد کاهش بیشتر قیمت مسکن در کشور باشیم، افزود: واقعیت آن است که کاهش قیمت مسکن که در بازار روی داده هیچ ارتباطی به عملکرد دولت و وزارت راه و شهرسازی ندارد و افزایش بیش از ۱۰۰ درصدی قیمت‌ها باعث کاهش شدید قدرت خرید مردم شده و به آن‌ها اجازه ورود به بازار مسکن را نمی‌دهد.
4	وی تاکید کرد: اگر به داد مسکن نرسیم، تولید را افزایش ندهیم و به آن کمک نکنیم باید انتظار افزایش قیمت را داشته باشیمرئیس کمیسیون عمران مجلس درباره طرح ملی مسکن نیز گفت: این طرح فقط روی کاغذ خوب است، اما در عمل ضعیف کار شده است.
5	رضایی کوچی اضافه کرد: با چنین طرحی نمی‌توان قشر‌های ضعیف که همواره مورد تاکید وزیر راه و شهرسازی بوده را در کشور خانه دار کرد.
6	/تسنیم
