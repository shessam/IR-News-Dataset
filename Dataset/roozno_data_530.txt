roozno_data###واکنش ها به کلیپ جنجالی رضا صادقی به همراه خانواده اش###http://roozno.com//fa/news/417656/واکنش-ها-به-کلیپ-جنجالی-رضا-صادقی-به-همراه-خانواده-اش###[]###2020-03-10 12:12:00###۴۱۷۶۵۶###['کلیپ', 'رضا صادقی']
9@@@10
1	به نقل از ایسنا، رضا صادقی خواننده پاپ به مناسبت سالگرد ازدواجش، ویدئوی کوتاهی را به همراه خانواده‌اش در خودروی شخصی‌اش ضبط کرد و آن را در صفحه اینستاگرامش به اشتراک گذاشت.
2	آن‌ها، در این ویدئو بخش‌هایی از قطعه «یه چیزی میشه دیگه» را که مضمونی امیدوارانه داشت خواندند.
3	روزنامه خراسان نوشت: رضا صادقی، روز هوادارانش را با یک ویدئوی ۶۰ ثانیه‌ای ساخت.
4	البته حال خوب این ویدئو باعث شد هوادارانش دیدن آن را به دوستان خود هم توصیه کنند.
5	به این ترتیب این ویدئو، طی دو روز گذشته در فضای مجازی دست‌به‌دست و با واکنش‌های مثبتی همراه شد.
6	البته حضور دو دختر خردسال این خواننده و شور و نشاط‌شان در ساخت حس خوب این ویدئو بی‌تاثیر نبوده است.
7	برخی در واکنش به این ویدئو نوشتند:«حس آهنگ رو دوست داشتم کاش قرنطینه تموم شه با هم بخونیم این آهنگ رو»، «عشق کردم با این ویدئو، دمت گرم» یا «خدا رو چه دیدی حتما روزی می‌رسه که مثل این آهنگ بخونیم: یه چیزی میشه دیگه؛ غصه‌هاتو بس کن/ یه چیزی میشه دیگه؛ حالتو عوض کن/ به این روی سکه، چشمامونو ببندیم/ یه روزی می‌رسه که به این روزا می‌خندیم.
8	»تنظیم و آهنگ سازی این قطعه را خود رضا صادقی انجام داده و شعر آن از رضا شاهین است.
9	انفعال خواننده‌ها بعد از لغو کنسرت‌ها و روزهای اول قرنطینه، رفته‌رفته جای خود را به ابتکارهای حال خوب‌کن داده است.
10	بعد از کنسرت بنیامین بهادری روی پشت‌بام خانه‌اش، کنسرت زنده حجت اشرف‌زاده در اینستاگرامش و وعده روزبه نعمت‌اللهی و گروه دال برای برگزاری کنسرت‌های این چنینی، خواننده‌های دیگر نیز، در تلاش‌ هستند با انتشار آهنگ‌های امیدوارکننده یاساخت موزیک ویدئوهای حال خوب‌کن برای چند ثانیه‌ای هم که شده، لبخند روی لب مردم بنشانند.
