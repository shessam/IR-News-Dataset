roozno_data###هشدار فرمانده سپاه به آمریکا و اسرائیل: دست از پا خطا کنید هر دوی شما را می‌زنیم###http://roozno.com//fa/news/413425/هشدار-فرمانده-سپاه-به-آمریکا-و-اسرائیل-دست-از-پا-خطا-کنید-هر-دوی-شما-را-می‌زنیم###[]###2020-02-14 10:02:00###۴۱۳۴۲۵###['هشدار فرمانده سپاه به آمریکا و اسرائیل']
1
1	فرمانده سپاه با اشاره به سخنان یک مقام صهیونیست درباره اینکه با آمریکایی‌ها برای زدن ایرانی‌ها در سوریه و عراق تقسیم کار کرده‌اند، گفت: دست از پا خطا کنید هر دوی شما را می‌زنیم.
2	سرلشکر حسین سلامی فرمانده کل سپاه پاسداران انقلاب اسلامی در مراسم اربعین شهادت حاج قاسم سلیمانی و یاران شهیدش در مصلی امام خمینی(ره) تهران، اظهار داشت: امشب میهمان درخشان‌ترین ستارگان عالم اسلام هستیم.
3	وی افزود: چهل روز است رخصار بزرگ سردار بزرگ و تکرارنشدنی جبهه مقاومت اسلامی حاج قاسم سلیمانی، سردار رشید ابومهدی المهندس، سردار شهید حسین پور جعفری، پاسدار شهید و فداکار شهروز مظفری، پاسدار جان بر کف هادی طارمی و پاسدار جوان ما وحید زمانیان و پس از آنها سردار شهید علی اصغر پاشاپور را ندیده‌ایم، اما با سیمای ملکوتی آنان در این چهل روز زندگی کردیم.
4	سلامی گفت: امشب قاسم با زبان اسماعیل با ما سخن گفت، دستیابی به ارتفاع شخصیت بزرگی مانند حاج قاسم برای چون منی امکان پذیر نیست و کلمات قابل بیان کردن این عظمت نیست.
5	وی با بیان اینکه شهادت حاج قاسم جهان را با بعثت جدیدی روبرو ساخته است، ادامه داد: خداوند مقام محمود به حاج قاسم بخشید.
6	او تندیس زنده آیه شریفه «محمد رسول الله الذین معه اشدا علی الکفار و رحما بینهم» بود.
7	او آموخته بود که در میدان جنگ اگر کوه‌ها بجنبند، تو نباید بجنبی.
8	فرمانده کل سپاه گفت: او هرگز به دشمن پشت نمی‌کرد، اما از سوی دیگر برای مومنان خاضع و خاکی بود.
9	بال‌های تواضع او در همه جا باز بود.
10	وی افزود: او چهل و یک سال لباس جهاد را از تن به در نکرد و همواره در حال جهاد بود، او احیاگر مکتب جهاد و شهادت بود و ‌در دوره ای که دشمنان می گفتند کاری می کنیم که همه جوانان از شرق تا غرب عالم شلوار لی و کفش‌های نایک بپوشند، او بر پیشانی جوانان، پیشانی بندهای «یا زهرا» را بست چرا که او می دانست جهاد لباس عزت است.
11	سرلشکر سلامی با بیان اینکه حاج قاسم نه پشت میز می‌نشست نه در خانه، تصریح کرد: بیابان‌ها او را بیشتر از خیابان‌ها می‌شناختند.
12	هندوکش و دره پنجشیر و بامیان در افغانستان او را بهتر از افغانستانی ها میشناختند.
13	وی تاکید کرد: هرجا مظلومی بود، قاسم و سپاهش آنجا بودند و می جنگیدند و سپر بلای امت بودند و مانند مالک اشتر همواره به خیمه دشمن نزدیک بود.
14	فرمانده کل سپاه گفت: تکه کلامش این بود که «فدای شما بشوم»، این صرفاً یک کلمه نبود، بلکه حرف دل او بود تا برای مردم فدا شود.
15	او تکیه گاه و دلنشین بود؛ او رخساره میدانی ولی‌فقیه بود و جز به اوامر رهبر عظیم الشأن‌مان به چیز دیگری نمی‌اندیشید.
16	سرلشکر سلامی با بیان اینکه هر آنچه اجرا می‌کرد دقیقا همانی بود که رهبرمان فرموده بود، عنوان کرد: او دلداده حضرت زهرا(س) بود و برای خود عالمی داشت که ما را یارای شناخت آن دنیای روحانی نیست.
17	وی گفت: در آخرین پیامک‌های دختر عزیزش به دختر من در نزدیکی‌های شهادت این بود که «بابا ۲۰ روز است نیامده، دلم برای او تنگ شده دعا کنید برگردد»فرمانده کل سپاه با بیان اینکه قاسم سلیمانی خون‌بهای آرامش یک ملت بود، عنوان کرد: وقتی او وارد میدان جنگ با صهیونیست‌ها شد، فلسطینی ها با سنگ می جنگیدند، او کاری کرد که امروز غزه، کران باختری و شمال فلسطین میدان فوران آتش علیه صهیونیست‌ها است؛ به طوریکه دور خود دیوار کشیدند، حاج قاسم اسرائیل را حبس کرده بود.
18	سرلشکر سلامی ادامه داد: او در میدان جنگ لبنان در برابر صهیونیست‌ها مستقیما در میدان حضور داشت، زندگی در خطر، هنر او بود.
19	او در مدیترانه ایستاد تا مسلمانان در خطر قرار نگیرند.
20	وی با بیان اینکه او سیاست آمریکایی‌ها برای ایجاد خاور میانه جدید را به شکست کشاند، تاکید کرد: حاج قاسم آنقدر قدرت ساخت که اگر صهیونیست‌ها بیخ مرزشان کمی گوش شنوا داشته باشند، زبان پاکستانی‌ها، ایرانی‌ها، حجازی‌ها، لبنانی‌ها و غیره.
21	را خواهند شنید.
22	فرمانده کل سپاه با اشاره به سخنان یک مقام صهیونیست درباره اینکه با آمریکایی‌ها برای زدن ایرانی‌ها در سوریه و عراق تقسیم کار کرده‌ایم، گفت: به آنها می گوییم که اشتباه می کنید مثل همیشه، به شما می‌گوییم و این کلام با عمل همراه است «دست از پا خطا کنید هر دوی شما را می زنیم».
23	سرلشکر سلامی تاکید کرد: بارها به آنها گفته‌ایم روی آمریکا حساب نکنید، آنها یا دیر می‌رسند یا نمی‌رسند، اگر می‌خواهید حسابی اینگونه باز کنید حتما به دریا نگاه کنید چراکه آنجا نقطه نهایی سکونت شماست.
24	فرمانده کل سپاه پاسداران انقلاب اسلامی گفت: به سهم خودم به‌عنوان یک سرباز کوچک فدایی ملت، قدم‌های شما را می‌بوسم آنجا که همه آمدید و حاج قاسم و یارانش را به خدا سپردید.
25	وی ادامه داد: شما جهان را غافلگیر کردید و این هنر شما مردم است؛ همانگونه که در بیست و دوم بهمن به دشمن سیلی زدید.
26	بار دیگر در دوم اسفند پای صندوق های رای، موشک ها را به قلب آمریکا و رئیس جمهور تروریست آن شلیک می‌کنید.
27	فرمانده کل سپاه پاسداران انقلاب اسلامی با تاکید بر اینکه سردار قاسم سلیمانی امروز تکثیر شده و جبهه مقاومت سامان جدید و انقلاب نفس جدیدی گرفته است، گفت: آمریکا سیلی خورد اما سیلی بزرگ و نهایی ادامه دارد تا آخرین سرباز آمریکایی از بلاد اسلامی خارج شود و این حقیقت نزدیک است.
