asriran_1_data###ایران جعبه سیاه هواپیمای اوکراین را تحویل می دهد###https://www.asriran.com/fa/news/718369/ایران-جعبه-سیاه-هواپیمای-اوکراین-را-تحویل-می-دهد###['بین الملل']###2020-03-12 01:24:00###۷۱۸۳۶۹###['جعبه سیاه', 'هواپیما', 'اوکراین']
4
1	یک مقام ایرانی گفت تهران با ارسال جعبه سیاه هواپیمای اوکراینی به این کشور موافقت کرده است.
2	به گزارش عصرایران، نماینده ایران در "سازمان بین المللی هوانوردی غیرنظامی" (ایکائو) وابسته به سازمان ملل متحد به رویترز گفت سازمان هواپیمایی ایران موافقت کرده دو جعبه سیاه هواپیمای سرنگون شده اوکراین را تحویل کییف دهد.
3	پیش بینی می شود اوکراین نیز برای دریافت اطلاعات این جعبه سیاه ها، آنها را به آمریکا یا فرانسه ارسال کند زیرا این دو کشور توانایی دریافت و خواندن اطلاعات این جعبه سیاه ها را دارند.
4	هواپیمای مسافربری اوکراین روز 18 دی ماه گذشته در نزدیک تهران با شلیک موشک نیروهای مسلح ایران، سرنگون شد و همه 176 سرنشین آن کشته شدند.
5	ایران قبلا گفته بود جعبه های سیاه هواپیمای اوکراین را به هیچ کشوری تحویل نمی دهد.
6	تهران امکانات دریافت اطلاعات جعبه های سیاه این هواپیماها را ندارد.
7	فرهاد پرورش رئیس هیات ایران در مقر سازمان بین المللی هوانوردی غیرنظامی در شهر مونترال کانادا گفت که هیات ایرانی از کشورهای دیگری نیز برای مشارکت در خواندن اطلاعات جعبه سیاه این هواپیما دعوت کرده است.
8	خبرگزاری رویترز در این باره می نویسد: این اقدام ایران به بن بست دو ماهه درباره سرنوشت جعبه های سیاه هواپیمای اوکراینی پایان می دهد.
