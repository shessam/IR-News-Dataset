tabnak_data###یارانه کرونایی بدهید###https://www.tabnak.ir/fa/news/964911/یارانه-کرونایی-بدهید###['اقتصادی', 'داخلی']###2020-03-10 13:53:00###۹۶۴۹۱۱###['ویروس کرونا', 'کسب\u200cو کار', 'فعالان تجاری']
1
1	با توجه به شیوع ویروس کرونا و تاثیرات منفی آن بر کسب‌و کارها که آن‌ها را با مشکلات درآمدی و مالی تحت فشار قرار داده، یک اقتصاددان در این زمینه با بیان اینکه برای حمایت از افراد آسیب دیده از این ویروس، به آن‌ها وام‌هایی بدون بهره یا بهره‌ کم پرداخت شود، اظهار کرد: در این شرایط به جز یارانه همیشگی، یک یارانه کرونایی هم برای حمایت از افراد آسیب دیده از شیوع کرونا درنظر گرفته شود.
2	به گزارش ایسنا، شیوع ویروس کرونا نه تنها سلامت و روان مردم را در کشور ما و سایر مناطق درگیر این ویروس تهدید می‌کند بلکه با کاهش مراجعات حضوری در اماکن عمومی در ماه پایانی سال که عمدتا روزهای پررونقی برای کسب وکارهای خرد و کارگران فصلی است، به فعالان تجاری، اصناف مختلف و کارگران آن‌ها هم آسیب‌های جدی وارد کرده است.
3	در این زمینه جعفر خیرخواهان به ایسنا برای مقابله با خسارات اقتصادی کرونا و حمایت از افراد آسیب دیده از این ویروس، توضیح داد: بخشی از خسارت‌های اقتصادی با شروع فعالیت دوباره خیلی از کسب‌و کارها جبران می‌شود.
4	در ادامه وی با اشاره به تمهیداتی که هر یک از دستگاه‌های اجرایی کشور در بخش اقتصاد درنظر گرفته‌اند، گفت: لازم است تا وام‌های بدون بهره‌ای یا با بهره کمتر به تولیدکنندگان آسیب دیده از شیوع این ویروس داده شود تا نقدینگی مورد نیاز این اشخاص برای ادامه فعالیت تامین شود.
5	علاوه براین، در این چند ماه مبلغ یارانه‌ها را هم افزایش دهند.
6	این کارشناس اقتصادی در پایان سخنانش خاطرنشان کرد: بهتر است در این شرایط به جز یارانه همیشگی، یک یارانه کرونایی هم برای حمایت از افراد آسیب دیده از شیوع کرونا درنظر گرفته شود.
