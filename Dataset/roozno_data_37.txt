roozno_data###به این ۳ دلیل، ماجرای استیضاح، کار ترامپ را برای پیروزی در انتخابات آسان‌تر کرد###http://roozno.com//fa/news/412400/به-این-۳-دلیل-ماجرای-استیضاح-کار-ترامپ-را-برای-پیروزی-در-انتخابات-آسان‌تر-کرد###[]###2020-02-08 09:43:00###۴۱۲۴۰۰###['استیضاح ترامپ', 'انتخابات']
1
1	زمانی که نانسی پلوسی در حال پاره کردن متن سخنرانی ترامپ در برابر کنگره بود، با این عمل در واقع خشم نهفته خود از مرحله قبل را نشان داد: استیضاح ترامپ در برابر مجلس نمایندگان، بدون شهود اساسی و مدارک کافی، ضعف قدرت دموکراتها از قانع کردن کنگره، شکست استراتژی آنها و در نهایت، تبرئه ترامپ؛ همگی در لحظه پاره کردن متن سخنرانی، در ذهن پلوسی می گذشت.
2	ماجرای استیضاح به این ۳ دلیل به نفع ترامپ تمام شدبه گزارش روز نو :نادين شلق در الاخبار چاپ بیروت نوشت: زمانی که نانسی پلوسی در حال پاره کردن متن سخنرانی ترامپ در برابر کنگره بود، با این عمل در واقع خشم نهفته خود از مرحله قبل را نشان داد: استیضاح ترامپ در برابر مجلس نمایندگان، بدون شهود اساسی و مدارک کافی، ضعف قدرت دموکراتها از قانع کردن کنگره، شکست استراتژی آنها و در نهایت، تبرئه ترامپ؛ همگی در لحظه پاره کردن متن سخنرانی، در ذهن پلوسی می گذشت.
3	به گزارش سرویس بین الملل «انتخاب»؛ در ادامه این مطلب آمده است: هنگامی که تعدادی از نمایندگان دموکرات در مارس گذشته بر استیضاح ترامپ اصرار کردند، نانسی پلوسی به آنها پاسخ داد مادامی که دلیل قانع کننده ای ندارند یا احتمال نمی دهند دو حزب در این مورد به اتفاق نظر برسند، از استیضاح منصرف شوند.
4	اما با گذشت چند ماه، بویژه با آشکار شدن فشارهای ترامپ بر رئیس جمهور اوکراین برای اجرای تحقیقی در مورد هانتر بایدن، پسر جو بایدن، نظر پلوسی تغییر کرده و موافق استیضاح شد.
5	در واقع، هر چه استیضاح به مراحل آخر خود نزدیک می شد، واضح بود که دموکراتها حتی یک لحظه باور نداشتند که این استیضاح با اتکا به ارتباط ترامپ با اوکراین، بتواند منجر به برکناری رئیس جمهورشان شود؛ این در حالی است که هدف اصلی انها، جلوگیری از رسیدن ترامپ به دوره دوم ریاست بود.
6	با تبرئه ترامپ، نبرد اصلی بین دو حزب دموکرات و جمهوری خواه، به صندوق های رأی گیری کشیده شد؛ انتخاباتی که حتما از نتایج محاکمه ترامپ، متاثّر می شود؛ چرا که:اولا، نظرسنجی ها، نشان دهنده بهبود موقعیت ترامپ طی هفته هایی است که استیضاح جریان داشت.
7	همانطور که حکم تبرئه ترامپ به او فرصت خوبی برای حمله به دشمنانش در رقابت انتخاباتی می دهد.
8	علاوه بر این، اقدامات مربوط به استیضاح ترامپ، به اتحاد جمهوری خواهان و قرار گرفتن انها پشت سر رئیس جمهور، انجامید و طبق یک نظرسنجی، 49 درصد از جمهوری خواهان از ریاست جمهوری دوباره ترامپ حمایت می کنند.
9	ثانیا، به نظر می رسد ترامپ در نهایت موفق شد خواسته دیرینه خود در مورد بدنام کردن مهمترین رقیب دموکرات خود، جو بایدن را محقق کند.
10	با اینکه ترامپ و هم پیمانان او نتوانستند ارتکاب جرمی از سوی بایدن را در ماجرای اوکراین ثابت کنند، این مساله موجب کاهش 23 درصدی طرفداران بایدن شد، در حالی که رای دادن 8 درصد از آنها به بایدن نیز محتمل است.
11	در این میان، طبق بررسی های به عمل آمده، 40 درصد از دموکراتها معتقدند که تعامل های تجاری هانتر در اوکراین، مساله مهمی است که در چارچوب انتخابات، باید به آن توجه داشت.
12	ثالثا، شاید استیضاح نتیجه وسیعتر و فراگیرتری داشته باشد، که همان بهبود وجهه جمهوری خواهان در انتخابات باشد.
13	بنابراین، گفته میتش ماکونیل، در مورد اینکه امروز جمهوری خواهان موقعیت بهتری نسبت به قبل از انجام اسیضاح ترامپ دارند، جه بسا بخشی از حقیقت را روشن می کند، بویژه آنکه تعدادی از دموکراتهایی که رای به استیضاح ترامپ دادند، از تبعات انتخاب خود رنج خواهند برد؛ چرا که مجبورند مردمی که پیش از این با آنها همراه بودند را در مورد درستی اقدام خود، قانع کنند.
