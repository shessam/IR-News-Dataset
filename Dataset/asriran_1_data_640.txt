asriran_1_data###شرکت سایپا تولید ماسک را آغاز کرد (+جزئیات)###https://www.asriran.com/fa/news/717886/شرکت-سایپا-تولید-ماسک-را-آغاز-کرد-جزئیات###['اقتصادی']###2020-03-09 15:04:00###۷۱۷۸۸۶###['سایپا', 'ماسک']
3
1	مدیرعامل گروه خودروسازی سایپا در راستای تعهد ملی و مسئولیت‌های اجتماعی این گروه دستور داد شرکت سایپاآذین از شرکت های زیرمجموعه گروه سایپا که امکانات و تجهیزات خیاطی و دوخت را در اختیار دارد، تولید ماسک‌های بهداشتی جهت کمک به شبکه سلامت کشور برای مبارزه با کرونا را آغاز کند.
2	به گزارش بر اساس اعلام روابط عمومی شرکت سایپا ، از امروز شرکت سایپاآذین که وظیفه تولید قطعات با زمینه نساجی برای محصولات گروه خودروسازی سایپا را به عهده دارد، بخش قابل توجهی از توان تولیدی خود را به تولید ماسک اختصاص داد.
3	ماسک‌های تولیدی در این گروه خودروسازی با رعایت پروتکل‌های وزارت بهداشت، درمان و آموزش پزشکی تهیه و به استان‌ها و مناطقی که درگیری بیشتری با بیماری کرونا دارند، ارسال می‌شود.
4	برای اجرای این اقدام جهادی، فضای ایزوله و بهداشتی در کارگاه دوخت و مهارت شرکت سایپاآذین ایجاد شده و تولید روزانه چندین هزار ماسک در آن آغاز می شود.
5	همچنین مدیرعامل گروه سایپا در نامه‌ای جداگانه به زنجیره تامین این گروه خودروسازی اعلام کرد سایپا آمادگی دارد تا با شرکت‌هایی که توانایی و امکان تولید ماسک و سایر اقلام مورد نیاز در مقابله با بیماری کرونا دارند، در قالب قراردادهای فی‌مابین همکاری کند.
