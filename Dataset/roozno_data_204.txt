roozno_data###آمریکا و هم‌پیمانانش در برابر ایران، روسیه و چین، متحد هستند###http://roozno.com//fa/news/413729/آمریکا-و-هم‌پیمانانش-در-برابر-ایران-روسیه-و-چین-متحد-هستند###[]###2020-02-16 10:15:00###۴۱۳۷۲۹###['مایک پمپئو', 'امریکا']
1
1	وزیر خارجه آمریکا از سیاست‌های دولت این کشور در عرصه سیاست خارجی از جمله در قبال مساله هسته‌ای ایران دفاع کرد.
2	به گزارش روز نو ، «مایک پمپئو» وزیر خارجه آمریکا از سیاست‌ خارجی دولت این کشور از جمله در قبال برجام دفاع کرد.
3	وی در جریان سخنرانی خود در کنفرانس امنیتی مونیخ گفت که اروپا، ژاپن و دیگر متحدان آمریکا، به رغم «اختلاف‌های تاکتیکی»، در برابر چین، ایران و روسیه متحد هستند.
4	پمپئو افزود که ارزش‌های غربی بر اشتیاق روسیه و چین برای ایجاد «امپراتوری» غلبه خواهد کرد.
5	وزیر خارجه آمریکا با اشاره به برخی نگرانی‌ها در خصوص شعار «اول آمریکا» که توسط رئیس‌جمهوری این کشور بر آن تاکید می‌شود و همچنین رویکردهای وی در قبال ناتو، و اعمال تعرفه بر کالاهای اروپایی، مدعی شد که «هیچ بحرانی در رهبری غرب در کار نیست».
6	وی مدعی شد که درباره مرگ اتحاد در دو سوی اقیانوس اطلس بزرگ‌نمایی شده است و ما همه با هم در این مسیر پیروز می‌شویم.
