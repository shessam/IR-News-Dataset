roozno_data###طراحی کودتا توسط چند عضو خاندان سلطنتی عربستان با بازداشت شاهزادگان مدعی قدرت###http://roozno.com//fa/news/417303/طراحی-کودتا-توسط-چند-عضو-خاندان-سلطنتی-عربستان-با-بازداشت-شاهزادگان-مدعی-قدرت###[]###2020-03-08 13:34:00###۴۱۷۳۰۳###['خاندان سلطنتی عربستان']
1
1	روزنامه وال استریت ژورنال به نقل از منابعی که هویت‌شان فاش نشده گزارش داده که دست‌کم سه عضو ارشد خاندان سلطنتی عربستان سعودی بازداشت شده‌اند.
2	بنابر این گزارش احمد بن عبدالعزیز برادر پادشاه و محمد بن نایف، ولیعهد پیشین عربستان سعودی متهم به خیانت از طریق طراحی یک کودتا شده‌اند.
3	محمد بن نایف برادر ملک سلمان پادشاه عربستان است و گفته می‌شود بردار او نیز توسط گارد سلطنتی بازداشت شده است.
4	روزنامه نیویورک‌تایمز از قول یک مقام آمریکایی خبر این بازداشت‌ها را تائید کرده است.
5	به نوشته وال استریت ژورنال بازداشت شماری از اعضای خاندان سلطنتی سعودی به دستور محمد بن سلمان، ولیعهد عربستان انجام شده و گامی دیگری در جهت کنار زدن رقبا و تثبیت قدرت او به شمار می‌رود.
6	برادر پادشاه و برادرزاده او، محمد بن نایف هر دو زمانی وزیر کشور بوده‌اند و از این طریق بر فعالیت نیروهای انتظامی نظارت داشته‌اند.
7	این دو نفر در دوره‌ای در جایگاهی قرار داشتند که می‌توانستند جانشین پادشاه شوند.
8	محمد بن نایف حدود دو سال و تا ماه ژوئن ۲۰۱۷ ولیعهد عربستان بود.
9	در این تاریخ سلمان بن عبدالعزیز او را از این سمت کنار گذاشت و محمد بن سلمان را که وزیر دفاع بود با حفظ سمت به عنوان ولیعهد و جانشین جدید خود معرفی کرد.
10	روزنامه نیویورک‌ تایمز می‌گوید پلیس عربستان حاضر به تائید یا تکذیب خبر بازداشت‌های صبح جمعه و تشریح جزئیات این ماجرا نشده است.
11	ناظران معتقدند اگر خبر بازداشت‌های صبح جمعه صحت داشته باشد، محمد بن سلمان گام بلند دیگری برای کنار زدن تمام رقیبان احتمالی و مستحکم کردن پایه‌های قدرت خود به عنوان پادشاه آینده عربستان را بر داشته است.
12	ولیعهد عربستان پیش از این نیز دستور بازداشت شمار دیگری از اعضای خانواده سلطنتی را صادر کرده بود.
13	او متهم است که شخصا دستور قتل فجیع جمال خاشقجی، روزنامه‌نگار منتقد سعودی در کنسولگری عربستان در استانبول را صادر کرده است.
14	بازداشت احتمالی سه عضو ارشد دربار عربستان به اتهام طراحی کودتا علیه پادشاه و ولیعهد می‌تواند به صدور احکام سنگین حبس و حتی اعدام آنها منجر شود.
