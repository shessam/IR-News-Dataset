tabnak_data###چه کسی دایی را ردصلاحیت کرد؟ حراست وزارت ورزش: ما نبودیم!###https://www.tabnak.ir/fa/news/958217/چه-کسی-دایی-را-ردصلاحیت-کرد-حراست-وزارت-ورزش-ما-نبودیم###['ورزشی', 'ورزشی']###2020-02-10 15:59:00###۹۵۸۲۱۷###['علی دایی', 'حراست وزارت ورزش', 'سرمربی تیم ملی', 'رد صلاحیت']
9@@@10
1	در ماجرای انتخاب سرمربی تیم ملی به بحثی داغ در فوتبال و ورزش ایران تبدیل شده است و هیچ نهادی حاضر نشده مسوولیت این اقدام را برعهده بگیرد.
2	به گزارش تابناک ورزشی، در تازه ترین موضع گیری در این ارتباط ، رییس مرکز حراست وزارت ورزش انجام هرگونه استعلام و یا اظهارنظر حراستی درباره علی دایی چهره برجسته و جهانی فوتبال ایران را تکذیب کرد.
3	ماجرای حضور علی دایی با وجود انتخاب اسکوچیچ به سرمربیگری تیم ملی فوتبال ایران و قرارداد مذکور، هم‌چنان بحث‌برانگیز است.
4	بعد از اینکه علی دایی در گفت‌وگوی اعلام کرد وزارت ورزش و مشخصا حراست این وزارتخانه با حضور او در راس کادرفنی تیم ملی فوتبال مخالفت کرده، رییس مرکز حراست وزارت ورزش و جوانان این موضوع را رد کرد.
5	سمیعی، رییس مرکز حراست وزارت ورزش در این باره گفت: در مورد آقای دایی نه استعلامی از حراست این وزارتخانه انجام شده و نه حراست اظهارنظری در این مورد داشته است.
6	پیش از این علی دایی با بیان این که صلاحیتش برای حضور در رأس کادر فنی تیم ملی را وزارت ورزش رد کرده است، گفته بود « وقتی صلاحیت فردی مثل من را حراست رد می‌کند و نمی‌خواهند من در تیم ملی باشم، دیگر نمی‌دانم چه بگویم.
7	البته دلایل این رد صلاحیت را خودم می‌دانم.
8	»علی دایی در هفته های پایانی فصل گذشته لیگ برتر، بعد از بروز اختلاف با مدیران باشگاه و کارخانه سایپا، از سمتش برکنار شد و در ادامه با حضور در یک نشست خبری افشاگری هایی علیه هویت اصلی مدیرعامل باشگاه نارنجی انجام داد که خیلی ها آن را عبور از خطوط قرمز قلمداد کردند.
9	علی دایی از آن روز تا حالا با وجود مذاکره با تیم های متعدد باشگاهی و این اواخر با تیم ملی فوتبال، موفق نشد هدایت تیمی را برعهده بگیرد.
10	تیم های تراکتور ، نفت آبادان، گل گهر، ذوب آهن و تیم ملی فوتبال ایران از این جکله اند که مذاکرات هیچکدام برای جذب علی دایی به دلایلی عجیب به نتیجه نهایی نرسید.
