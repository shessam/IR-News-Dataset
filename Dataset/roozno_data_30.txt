roozno_data###چه شد که کرباسچی با آن شکل محاکمه شد و حالا دو سال و نیم می‌گویند دادگاه شریفی در حال برگزاری است/ شورای نگهبان پرونده خیریه امام رضا (ع) و شمس الشموس را مطالعه کند###http://roozno.com//fa/news/412474/چه-شد-که-کرباسچی-با-آن-شکل-محاکمه-شد-و-حالا-دو-سال-و-نیم-می‌گویند-دادگاه-شریفی-در-حال-برگزاری-است-شورای-نگهبان-پرونده-خیریه-امام-رضا-ع-و-شمس-الشموس-را-مطالعه-کند###[]###2020-02-08 11:21:00###۴۱۲۴۷۴###['کرباسچی', 'شورای نگهبان']
1
1	یک فعال سیاسی اصلاح‌طلب می‌گوید: چه شد که کرباسچی با آن شکل محاکمه شد ولی حالا دو سال و نیم می‌گویند دادگاه شریفی در حال برگزاری است.
2	به گزارش روز نو :«محمود میرلوحی»، فعال سیاسی اصلاح‌طلب و عضو شورای شهر تهران، درباره سخنان روز سه‌شنبه سخنگوی قوه قضائیه مبنی بر برگزاری دادگاه عیسی شریفی و متهم نبودن محمدباقر قالیباف در پرونده شهرداری تهران به خبرنگار برنا گفت: بالاخره بعد از دو سال و نیم همین خبری که آقای اسماعیلی دادند که دادگاه قائم مقام او برگزار می‌شود این خودش تغییر است.
3	می‌شود این دادگاه را مثل بقیه موارد علنی برگزار کرد تا قضایا روشن شود.
4	درباره قالیباف پرونده‌های مفتوح را دیده‌ام که هنوز تعیین تکلیف نشده استاین عضو شواری شهر با اشاره با گزارشات سازمان بازرسی کشور اظهار کرد: تا جایی که من اطلاع دارم و بخشی از فهرست گزارش‌ها و شکایت‌های بازرسی کل کشور را دیده‌ام، در مورد خود قالیباف من شاهدم و پرونده‌های مفتوح را دیده‌ام که هنوز تعیین تکلیف نشده است؛ بله در بسیاری از گزارش‌هایی که صورت گرفته برای او منع تعقیب صادر شده است که البته به نظرم این هم جای بحث و بررسی مجدد می‌تواند داشته باشد.
5	با توجه به اینکه بعضی از محکمه‌ها و بازپرسی‌ها تغییر کردند در خیلی از پرونده‌ها از جمله پرونده املاک نجومی می‌شود آنها را مجددا نگاه کرد.
6	شورای نگهبان پروند خیریه امام رضا (ع) و شمس الشموس را مطالعه کند بیشتر بخوانید:قالیباف متهم نیست!/ پلمپ منزل یک مداح ربطی به پرونده زنجانی و طبری نداشت/ امیر رحیم پور به اعدام محکوم شد/ ۵ نفر در ارتباط با زم دستگیر شدندچگونه قالیباف با پرونده چند هزار میلیارد بدهی تایید صلاحیت می‌شود؟/ پایداری آزاد است اما جبهه مشارکت آزاد نیستاین عضو حزب اتحاد ملت درباره رد صلاحیت برخی از نمایندگان به دلایل اقتصادی، عنوان کرد: کدخدایی در حق بعضی از چهره‌ها مثل مطهری، صادقی، رحیمی، شکوری‌راد و آذر منصوری، و غیره کم لطفی کرد.
7	روشن است از دیدی که او می‌گفت مسائل محکومی مانند رانت و غیره مشمول اینها نمی‌شود ولی در مواردی ایشان می‌گفتند که مثلا فلان نماینده علت رد صلاحیتش این بوده که به رانت نزدیک شده و غیره.
8	اگر این‌ها باشد آن زمان این سوال به وجود می‌آید که چطور اینگونه مسائل را برای بعضی‌ها رسیدگی نکردند.
9	من تقاضا می‌کنم شورای نگهبان، خیریه امام رضا (ع) و شمس الشموس و پرونده‌هایی از این دست را مطالعه کند و ببیند که آیا می‌شود این‌ها را نادیده گرفت و بی‌توجهی کرد.
10	به نظرم می‌آید که این حق افکار عمومی است که از شورای نگهبان بخواهد که در این خصوص نتیجه بررسی‌هایشان را ارائه دهد تا ببینیم که اسناد، سوابق و مدارک تورق شده است یا لااقل گزارش‌های بازرسی کل کشور را تورقی کردند یا نکردند.
11	مثلا در قضیه رسا تجارت و امثال دوستان لطف کنند، بیایند ما را هم قانع کنند.
12	باید روشن شود چرا با پرونده‌های مشابه با پرونده کرباسچی رفتار دیگری وجود دارداین فعال سیاسی اصلاح‌طلب در پاسخ به این سوال که شورای اسلامی شهر برای پرونده املاک نجومی چه خواهد کرد؟ گفت: با تحقیق و تفحص‌هایی که در شورای اسلامی شهر انجام می‌دهیم این موضوع را پیگیری خواهیم کرد.
13	باید روشن شود چرا در موارد مشابه با پرونده کرباسچی که پیش روی جامعه است، رفتار دیگری وجود دارد.
14	ببینید برای چه مواردی برای کرباسچی آن محکمه گسترده برپا شد.
15	حجت‌الاسلام اژه‌ای که امروز معاون اول قوه قضائیه است، آن زمان قاضی بود و تجربه این پرونده دست او است، تفاوت این دو پرونده را اگر به ما بگویند برای جامعه هم رفع ابهام می‌شود.
16	در دادگاه کرباسچی موضوع کمک به شهرداری گلستان و یا یک مسجد و غیره.
17	بود بعد الان چطور می‌شود که بگویند، کیفرخواستی نیست، افکار عمومی این‌ها را مقایسه می‌کند.
18	تنها چیزی که از محاکمه عیسی شریفی شنیدیم 45 کلمه استاو افزود: گفته می‌شود 800 مورد گزارش بازرسی کل کشور در مورد شهرداری وجود دارد.
19	لذا جریان اصولگرایی به نظر می‌آید که باید این دو پرونده را مقایسه بکند و بگوید چه شد، کرباسچی را آن زمان با آن شکل به محاکمه کشاندند و حالا شریفی با هزاران میلیارد هنوز دو سال و نیم است که گفته می‌شود، در حال محاکمه است.
20	تنها چیزی که از محاکمه او شنیدیم همین 45 کلمه است.
21	بسیار خوب می‌شود اگر محاکمه‌ای نظیر دادگاه کرباسچی برای شریفی هم برگزار شود و او در تلویزیون حاضر و روشن شود چه گذشته است.
22	کرباسچی را برای یک تاب و سرسره محاکمه کردندمیرلوحی با طرح این سوال که چه کسی مسئول 800 گزارش سازمان بازرسی کل کشور است؟ گفت: کرباسچی را برای یک تاب و سرسره ای که در امیرآباد دامغان به روستایی دادند یا تشویق و پاداش‌ها محاکمه کردند، آن برخورد قوه قضائیه یاد ما هست، اگر این موارد می‌تواند مبنای اتهام و محاکمه قرار بگیرد چطور می‌شود گزارش تلفیق بودجه 93 را نادیده گرفت؟ 33 مورد در این گزارش موجود است و خیلی گسترده‌تر از مواردی است که در محاکمه کرباسچی، شاهد بودیم.
23	امسال بازرسی کل کشور گزارشی داده که در 41 مورد خرید و فروش ملک، مصالح شهرداری رعایت نشده است، آیا اینها دلیلی نیست که بشود به آن فکر کرد؟ چرا دادگاه تشکیل نشده و چرا تفهیم اتهام نشده است؟ این‌ها سوال است.
24	عوض رسیدگی به پرونده املاک نجومی کسی که سوت زده بود را محاکمه کردنداین عضو شورای اسلامی شهر تهران در پایان بیان کرد: زمانی که املاک نجومی بازتاب داشت عوض اینکه تکلیف پرونده روشن شود کسی که سوت زده بود را محاکمه و اعضای شورای چهارم را مواخذه کردند و الان شرایط عوض شده است.
25	از پرونده املاک نجومی اخباری به ما می‌رسد، اشخاصی هستند که املاک آنها پس گرفته شده، در همین پرونده رسا تجارت، مواردی است که پس گرفته‌اند، از بازرسی کل کشور هم به ما خبر می‌دهند که در برخی موارد تعدادی از املاک را پس گرفتیم.
26	ما بالاخره می‌خواهیم بدانیم چه شد و می‌خواهیم گزارش این موارد را به مردم بدهیم و بگوئیم این قدر، ملک بود و این قدر پس گرفتیم، این می‌تواند التیام بخش باشد.
