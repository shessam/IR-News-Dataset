asriran_2_data###سوختن ساختمان‌های "گلادیاتور" در آتش استرالیا (+عکس)###https://www.asriran.com/fa/news/698156/سوختن-ساختمان‌های-گلادیاتور-در-آتش-استرالیا-عکس###['بین الملل']###2019-11-13 16:35:00###۶۹۸۱۵۶###['راسل کرو', 'هنرپیشه', 'آتش سوزی', 'استرالیا']
7
1	آتش سوزی گسترده در استرالیا، املاک ستاره سینمای جهان را نیز سوزاند.
2	"راسل کرو" بازیگر استرالیاییِ گلادیاتور و برنده جایزه اسکار در روز گذشته در توئیتر خود اعلام کرد که آتش‌سوزی مناطق شرقی استرالیا دو ساختمان وی در مناطق روستایی این کشور را نابود کرده است.
3	به گزارش عصر ایران به نقل از رویترز، این هنرپیشه 55 ساله با انتشار تصاویری از بالگردهای ویژه آتش‌نشانی و نرده‌های سوخته و پرتاب کپسول‌های آب در مناطق آتش‌سوزی نوشت: "شلیک از بالا".
4	"کرو" در روزهای قبل اعلام کرد که در استرالیا حضور ندارد و خانواده وی در منطقه‌ای امن از این کشور هستند.
5	آتش‌سوزی، یکی از تهدیدهای معمول تابستان‌های گرم استرالیاست.
6	استرالیا به دلیل قرار گرفتن در نیم‌کره جنوبی، در حال حاضر فصل گرم را می‌گذارند.
7	آتش‌سوزی اخیر استرالیا و افزایش گرمای شدید تاکنون جان بیش از 3 نفر را گرفته است.
8	کرو در پستی زمین‌ و ساختمان‌های سوخته و وسایل نیم سوز شده خود در شمال شرقی "نیو ساوت ولز" را به نمایش گذاشت و نوشت: دو ساختمان را از دست دادم و در کل بسیار خوش‌شانس هستم.
9	وی از افراد شاغل در ویلا و زمین‌های خود تشکر کرد و افزود: دام و اسب‌هایش از بین نرفته و آسیب ندیده‌اند.
