tabnak_data###اسپانیا پروازهای خود به ایتالیا را متوقف کرد###https://www.tabnak.ir/fa/news/964982/اسپانیا-پروازهای-خود-به-ایتالیا-را-متوقف-کرد###[]###2020-03-10 17:49:00###۹۶۴۹۸۲###['اسپانیا', 'ایتالیا', 'کرونا']
1
1	اسپانیا همه پروازهای خود به ایتالیا را در پی شیوع ویروس کرونا به حالت تعلیق درآورد.
2	به گزارش خبرگزاری مهر به نقل از ای اف پی، اسپانیا اعلام کرد که همه پروازهای خود به مقصد ایتالیا و همچنین پروازهای ورودی از مبدا ایتالیا را به حالت تعلیق درآورده است.
3	تعلیق کلیه خطوط هوایی اسپانیا به ایتالیا در پی شیوع کرونا در ایتالیا صورت گرفته است.
4	ایتالیا پس از چین بیشترین آمار مبتلایان به کرونا را دارد به طوری که بیماری کووید ۱۹ در هر ۲۰ منطقه جغرافیایی آن ثبت شده است.
5	ویروس کرونا در حال حاضر بیش از ۱۱۳ هزار نفر را در سراسر جهان مبتلا کرده و دست کم ۴ هزار نفر بر اثر آن مرده‌اند.
6	همچنین در اسپانیا که ۲۸ نفر تا کنون بر اثر ویروس کرونا جان داده اند و حدود ۱۲۰۰ مبتلا شناسایی شده‌اند وزیر بهداشت اعلام کرد که از روز چهارشنبه مدارس منطقه مادرید دست کم برای دو هفته تعطیل خواهند بود.
7	در نتیجه این اقدام نزدیک به ۱ میلیون و دویست هزار محصل خانه‌نشین خواهند شد.
