roozno_data###جریمه شکستن قرنطینه ویروس‌ کرونا در کشورهای مختلف چقدر است؟###http://roozno.com//fa/news/418929/جریمه-شکستن-قرنطینه-ویروس‌-کرونا-در-کشورهای-مختلف-چقدر-است###[]###2020-03-18 11:24:00###۴۱۸۹۲۹###['شکستن قرنطینه', 'جریمه']
1
1	مقامات عربستان اعلام کرده‌اند کسانی که حین ورود به این کشور اطلاعات درستی از وضعیت سلامتی خود ندهند و جاهایی را که اخیرا به آنها سفر کرده‌اند به‌درستی اعلام نکنند، به پرداخت ۱۳۳۰۰۰ دلار محکوم می‌شوند.
2	به گزارش رو نو :با فراگیر شدن ویروس کرونا، کشورهای جهان از آسیا تا آمریکا دست‌به‌کار شده‌اند تا انتشار هرچه بیشتر این ویروس کشنده را مهار کنند.
3	سازوکار قرنطینه‌ به شکل وسیع فعال شده و کار تا آنجا بالا گرفته که برخی کشورها،‌ علاوه بر بستن مرزهای خود، سفر داخلی را هم جز در موارد ضروری ممنوع کرده‌اند.
4	جریمه شکستن قرنطینه ویروس‌ کرونا در کشورهای مختلف چقدر است؟سازمان‌های حقوق بشری به دولت‌ها هشدار می‌ٔدهند که اجرای محدودیت‌های سفت و سخت برای تأمین سلامت نباید به آزادی‌های فردی آسیب جدی بزند.
5	اما هر کشور چطور قرنطینه‌اش را به‌اجرا گذاشته و تاوان عدول از آن چیست؟چین؛ اداره‌ای ویژه برای قرنطینهگرچه در ابتدا باقی کشورها به چین انتقاد کردند که مقررات قرنطینه‌اش درست نبوده و انتشار ویروس را دست‌کم گرفته اما زمان نشان داد که چینی‌ها بهتر از بقیه می‌دانستند چطور با این چالش روبرو شوند.
6	چین که سالهاست با بیماری‌های همه‌گیری نظیر سارس و مرس دست و پنجه نرم می‌کند در ساختار دولتی خود سازمان عظیمی دارد در ابعاد یک وزارتخانه، که به قرنطینه و مراقبت‌های پزشکی اختصاص دارد.
7	آنها نخست ووهان،‌ یعنی کانون انتشار ویروس را به‌کلی تعطیل کردند.
8	بیرون هر ساختمان و محله نگهبانانی حضور داشتند و دمای بدن هر عابری دائما کنترل می‌شد.
9	گفته می‌شود چین حتی از سیستم‌های اطلاعاتی گسترده‌اش برای زیرنظر گرفتن عموم شهروندان استفاده کرده است.
10	گرچه انتشار ویروس در چین خفه شد اما گروه‌های حقوق بشری به سازمان جهانی بهداشت اعتراض کرده‌اند که «کنترل بیماری همه‌گیر» دلیل نقض حقوق بشر نیست.
11	ایتالیا؛ نخستین سخت‌گیر اروپاایتالیا، تا اینجای کار، بعد از چین بیشترین ضربه را از شیوع کرونا خورده است.
12	دولت این کشور، سرانجام از ۶۰ میلیون جمعیت خود خواست، تا جایی که امکان دارد، در خانه بمانند.
13	نخست بخش شمالی کشور و شهرهای بزرگی نظیر میلان قرنطینه شدند و برگزاری تمامی رویدادهای فرهنگی و اقتصادی تعطیل شد؛ از ورزشگاه و سینما گرفته تا بار و رستوران‌،‌اما بعد این محدودیت خروج به تمام کشور تعمیم پیدا کرد.
14	حالا هر ایتالیایی‌ فقط برای کار ضروری حق دارند پایش را از خانه بیرون بگذارد و اگر نتواند دلیل موجهی برای خروج‌ به مأموران نظارت شهری ارائه کند ۲۰۶ یورو جریمه می‌شود.
15	اسپانیا؛ مداخله نیروهای مسلح و پرواز پهپادهارسیدن کرونا به اروپا درهای زندگی عمومی را به روی مردم اسپانیا هم بسته است.
16	دولت به مردم گفته است فقط در مواقع ضروری از خانه بیرون بیایند.
17	پدرو سانچز،‌ نخست‌وزیر اسپانیا وضعیت اضطراری اعلام کرده و به مردمش گفت «هفته‌های بسیار سختی» در پیش است و مردم باید از خودگذشتگی کنند.
18	گزارش‌ها حاکی از آن است که پهپادهای پلیس بر فراز شهرها مردم را می‌پایند و نیروهای امنیتی و ارتش کشور در نقاطی از شهرها مستقر شده‌اند تا مردم جرأت نکنند به راحتی بیرون بیایند و مراسم عمومی برگزار کنند.
19	از سوی دیگر همچنین نیروهای مسلح اسپانیا، بی‌خانمان‌های کشور را سازمان‌دهی کرده و اسکان می‌دهند.
20	فرانسه؛ نیاز به نشان‌دادن گواهی خروج موجهامانوئل ماکرون، رئيس جمهوری فرانسه اعلام کرد که کشورش در «جنگ» است و افزود:‌«ما نه با یک ارتش یا ملت دیگر بلکه با دشمنی نامرئی و لمس‌نشدنی می‌جنگیم که در حال پیشروی است.
21	»از سوی دیگر فرانسه یکصدهزار افسر پلیس را روانهٔ شهرهایش کرده تا نگذارد مردم به راحتی بیرون بیایند و با هم تماس داشته باشند.
22	از این پس فرانسوی‌ها برای خروج از منزل باید گواهی خاصی را پر کنند که دلیل موجه خروج‌شان در آن قید شده باشد.
23	وزیر کشور کابینهٔ او اما اعلام کرده است جریمهٔ شکستن قرنطینهٔ خانگی بدون دلیل موجه تا ۱۳۵ یوروست.
24	عربستان سعودی؛ جریمه‌ای مرزشکنانهبرخی کشورها مرز زمینی و هوایی خود را به‌کل بسته‌اند درحالیکه برخی دیگر از کشورها هر مسافری که می‌رسد را اجبارا ۱۴ روانهٔ قرنطینه می‌کنند.
25	مقامات عربستان اعلام کرده‌اند کسانی که حین ورود به این کشور اطلاعات درستی از وضعیت سلامتی خود ندهند و جاهایی را که اخیرا به آنها سفر کرده‌اند به‌درستی اعلام نکنند، به پرداخت ۱۳۳۰۰۰ دلار محکوم می‌شوند.
26	استرالیا؛ از ۵۰ هزار دلار جریمه تا زنداناسترالیا روز سه شنبه از تمامی شهروندانش که به هر جای دنیا سفر کرده‌اند خواست فورا به کشور بازگردند.
27	این کشور جریمهٔ بسیار سنگینی برای شکستن قرنطینه تعیین کرده است.
28	کسانی که مقررات محدودیت رفت و آمد را رعایت نکنند تا سقف ۵۰ هزار دلار استرالیا جریمه می‌‌شوند و حتی در برخی نقاط این کشور ممکن است زندانی شوند.
29	جاسیندرا آردرن، نخست‌وزیر نیوزیلند به مسافرانی که راهی این کشور می‌شوند هشدار داده است که اگر قرنطینه را رعایت نکنند «نه‌تنها جریمه» می‌شوند بلکه باید «خاک این کشور را ترک کنند.
30	»ایالات متحده؛ از ممنوعیت حرکت بین ایالت‌ها تا ایستادن پلیس دم در خانهمقامات مرکز کنترل و پیشگیری بیماری در ایالات متحده، به منظور پیشگیری از شیوع بیماری، اجازه دارند رفت و آمد افراد میان ایالت‌های مختلف را ممنوع کنند.
31	و نخستین کسانی که ووهان چین به آمریکا بازگشتند بالاجبار در یک پایگاه نظامی در کالیفرنیا قرنطینه شدند.
32	برخی ایالت‌ها از هم‌اکنون مقررات محدودیت رفت و آمد را اجرا می‌کنند و اجتماع بیش از ۵۰ نفر در آنها ممنوع شده است.
33	همچنین در یک مورد هم پلیس ایالت کنتاکی ناگزیر شد بیرون خانهٔ فردی که نمی‌خواست به قرنطینهٔ خانگی تن بدهد یک مأمور بگذارد تا وی از خانه خارج نشود.
34	بر اساس آمار زنده قرار گرفته روی سایت «ورلداُمتر»، ویروس جدید کرونا که از سوی سازمان بهداشت جهانی در سطح «همه‌گیری» جهانی یا پاندمی قرار گرفت، تا کنون ۱۹۸۶۰۱ نفر را در سراسر جهان آلوده کرده و ۷۹۸۸ نفر را نیز به کام مرگ کشانده است.
35	ویروس‌های کرونا (یا کروناویروس‌ها) خانواده‌ای از ویروس‌ها هستند که بیماری‌های مربوط به دستگاه تنفسی از سرماخوردگی معمولی گرفته تا برونشیت و عفونت مجاری تنفسی را منجر می‌شود.
36	ویروس کووید۱۹، از طریق تنفس و تماس هم منتقل می‌شود و همین امر کنترل آن را دشوار کرده است.
37	این ویروس، بیماری «سندرم زجر تنفسی حاد» یا ARDS را در فرد مبتلا ایجاد می‌کند، یک بیماری خطرناک و نارسایی دستگاه تنفسی است که با گسترش سریع التهاب و عفونت در ریه‌ها شروع می‌شود.
38	در ادامه، به دلیل پر شدن کیسه‌های هوایی شُش‌ها از مایع میان‌بافتی، اکسیژن کافی به فرد نمی‌رسد و در صورت عدم رسیدگی به‌موقع بیمار با خطر مرگ مواجه خواهد بود.
