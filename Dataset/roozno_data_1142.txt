roozno_data###ادعای علی مطهری: جایگاه مجلس روز به روز سقوط خواهد کرد/ برویم با رهبری صحبت کنیم، اینطوری نمی شود کشور را اداره کرد/ به مردم برای کاهش مشارکت در انتخابات حق می‌دهم###http://roozno.com//fa/news/429197/ادعای-علی-مطهری-جایگاه-مجلس-روز-به-روز-سقوط-خواهد-کرد-برویم-با-رهبری-صحبت-کنیم-اینطوری-نمی-شود-کشور-را-اداره-کرد-به-مردم-برای-کاهش-مشارکت-در-انتخابات-حق-می‌دهم###[]###2020-05-31 10:03:00###۴۲۹۱۹۷###['علی مطهری', 'جایگاه مجلس', 'مشارکت مردم در انتخابات']
1@@@2
1	بعد از مسائل بنزین برای مردم مسجل شد مجلس کاره‌ای نیست.
2	نماینده پیشین مجلس شورای اسلامی در نشست دفتر سیاسی حزب اعتماد ملی با بیان اینکه من تا حد زیادی به مردم برای کاهش مشارکت در انتخابات حق می‌دهم، گفت: وقتی می‌بینند مجلس چندان کاره‌ای نیست طبیعی است که شرکت نکنند.
3	به گزارش روز نو؛ جلسه دفتر سیاسی حزب اعتماد ملی عصر شنبه دهم خرداد با حضور علی مطهری، به‌عنوان میهمان نشست برگزار شد.
4	حزب «اعتماد ملی» تصمیم گرفت که پس از پایان مجلس دهم و به‌ واسطه قدردانی از زحمات نمایندگان، از یک نفر از آنان که سمبل آزادگی است، تقدیر کند که با درنظرگیری فاکتورهای مختلف، علی مطهری انتخاب شد.
5	مطهری در این نشست با بیان اینکه قرار نبود به اینجا برسیم اما باید تدبیر و درمان کرد، گفت: اشکال این است که مردم تا حد زیادی از صحنه خارج شده اند و علت صراحت شورای نگهبان در رد صلاحیت های این دوره که بعضا فقط به خاطر اظهار نظرهای افراد بود این بود که احساس می‌کردند مردم در این دوره خیلی حساسیتی نسبت به موضوع ندارند.
6	آنها در دور قبل هم بدشان نمی‌آمد من و امثال من را رد کنند، اما نگران عکس‌العمل مردم بودند.
7	وی افزود: ولی در دور گذشته شور و شوق مردم باعث شد رد صلاحیت نکنند.
8	اما این بار احساس کردند اکثریت حضور ندارند و حساسیتی هم ندارند.
9	مطهری با طرح این پرسش که چرا مردم نیامدند و حساسیت نداشتند، اظهار کرد: من تا حد زیادی به مردم حق می‌دهم.
10	وقتی می‌بینیم مجلس چندان کاره‌ای نیست و تصمیمات در جای دیگری گرفته می شود طبیعی به نظر می‌آید که شرکت نکنند.
11	سیاسیت طرف مقابل هم عامدا این بود که مردم شرکت نکنند و مجلس مورد نظرشان تشکیل شود.
12	مجمع لوایح FATF را عمدا تصویب نکرد که وارد لیست سیاه شویمنماینده سابق مجلس شورای اسلامی یادآور شد: بعد از مسائل بنزین برای مردم مسجل شد مجلس کاره‌ای نیست.
13	یا درباره FATF مجلس لوایح را تصویب کرد اما به راحتی مجمع آنقدر نگه داشت تا مهلت ما تمام شد و وارد لیست سیاه شدیم.
14	مردم می بینند مجلس در مسایل اصلی موثر نیست از این رو تا حدودی باید به مردم هم حق بدهیم.
15	مطهری با بیان اینکه چرا مجلس از جایگاهش پایین آمد؟ گفت: این بستگی به رفتار نمایندگان و رئیس مجلس هم داشت و دارد.
16	چرا شورای هماهنگی سران قوا تشکیل شد، پس مجلس چه کاره است؟ یا جایی‌که اعلام می‌شود مجمع تشخیص مصلحت باید به لحاظ انطباق با سیاست های کلی نظام مصوبه مجلس را بررسی کند این خلاف قانون اساسی است.
17	باید مقاومت می شد.
18	مصوبه پالرمو و FATF را نگه داشتند.
19	وی ادامه داد: اینها را باید حل کنیم.
20	برویم با رهبری هم صحبت کنیم.
21	اینطوری نمی شود کشور را اداره کرد، زیرا جایگاه مجلس روز به روز سقوط خواهد کرد.
22	مطهری ادامه داد: خانم سلحشوری را برای دلداری به مادران کشته شدگان حوادث آبان احضار می‌کنند، هیات رییسه مجلس سکوت می کند.
23	یا آقای صادقی را برای یک حرف حکم زندان می‌دهند و هیات رئیسه ساکت است.
24	نماینده پیشین مردم تهران در مجلس شورای اسلامی گفت: یا در مورد دستگاه قضایی می توانیم بگوییم مستقل است؟ همین قانون با نواقصش را هم اجرا کنند ایده‌آل است.
25	مطهری افزود: حال چرا مدام دست و بال مجلس را می بندند؟ چون گروهی فکر می کنند اینطور بهتر می شود نظام را حفظ کرد در صورتی که این اشتباه است.
26	فاسد نباید در مجلس باشد ولی قشر متجدد باید نماینده داشته باشندنماینده پیشین مجلس اظهار کرد: قشر متجدد و سهل انگار به دین هم باید نماینده داشته باشند.
27	بله فاسد اخلاقی و مالی نباید در مجلس باشد اما عقاید مختلف باید در مجلس حضور داشته باشند.
28	مطهری تاکید کرد: ۹۵ درصد کار را می کنند و به مردم می‌گویند حالا بیایید بین این دو تا انتخاب کنید.
29	فکر می‌کنند دارند خدمت می‌کنند به نظام.
30	وی با اشاره به اینکه خود رهبری می فرمایند مخالف باید آزاد باشد حرفش را بزند، گفت: این روش‌های فعلی درست نیست.
31	راه حل، بازگشت مردم به عرصه است.
32	این آگاهی بخشی‌ها و حرف زدن ها مهم است.
33	مطهری افزود: اگرهر کسی را به خاطر اظهار نظر بگیریم، ارزش نظام را پایین می آورده‌ایم.
34	ریشه نظام محکم و در ایمان اسلامی مردم است.
35	اینطور نیست که با یک بادی بلرزد.
36	نترسید.
37	هر نهادی باید در جای خودش باشد.
38	وی با تاکید بر اینکه این روندها باید اصلاح شود، افزود: روش شورای نگهبان منجر به اختناق شده است.
39	به من گفتند بنویس اشتباه گفته‌ام.
40	اما نگفتم.
41	نخواستم این رویه جا بیفتد.
42	در پایان این نشست با اهدای لوح سپاس از صراحت علی مطهری در دفاع از حقوق مردم تقدیر به عمل آمد.
43	در این نشست، الیاس حضرتی قائم مقام حزب اعتماد ملی، اسماعیل گرامی‌مقدم، مازیار بالایی، محمدجواد حق‌شناس و ابراهیم امینی ضمن اشاره به اقدامات و اظهارات حق‌طلبانه علی مطهری در طول سه دوره نمایندگی مجلس، شرح مسایل روز را در دستور جلسه دفتر سیاسی حزب، قرار دادند.
