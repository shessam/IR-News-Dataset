asriran_1_data###ابتلا به کرونا در ووهان چین، صفر شد###https://www.asriran.com/fa/news/719493/ابتلا-به-کرونا-در-ووهان-چین-صفر-شد###['بین الملل']###2020-03-19 12:48:00###۷۱۹۴۹۳###['چین', 'ووهان', 'مبتلایان داخلی', 'هوبی', 'صفر', 'مسافران خارجی', 'موج دوم', 'کرونا ویروس']
26@@@27
1	چین در 29 اسفند 1398 خبر خوبی به جهان داد.
2	این کشور اعلام کرد برای اولین بار پس از شیوع کرونا ، هیچ فردی در این کشور به کرونا مبتلا نشده است.
3	اما این کشور شناسایی مسافران خارجی مبتلا به ویروس را تهدیدی برای روند موفق خود در مقابله با ویروس خواند.
4	به گزارش عصر ایران به نقل از ، این اولین باری است که از 31 دسامبر (10 دی) سال گذشته تا کنون هیچ فردی در چین و ووهان به ویروس کرونا مبتلا نشده است.
5	11 میلیون نفر از مردم ووهان در تاریخ 23 ژانویه (3 بهمن) وارد دوران قرنطینه سفت و سخت شدند.
6	در روزهای بعد نیز حدود 40 میلیون نفر دیگر از مردم استان هوبی چین (به مرکزیت ووهان) قرنطینه را تجربه کردند.
7	در دیگر نقاط چین نیز اقدامات محدود کننده دیگری مانند ممنوعیت اجتماعات عملیاتی شد.
8	به گزارش کمیسیون سلامت ملی چین، در روز گذشته 8 نفر در استان هوبی به دلیل ابتلا به ویروس جان خود را از دست دادند که تعداد قربانیان آن در چین را به 3245 نفر رساند.
9	در چین حدود 81 هزار نفر مبتلا وجود داشت اما در حال حاضر تنها 7263 نفر به دلیل ابتلا به ویروس کرونای "کووید19" بیمار هستند.
10	شمار مبتلایان جهانی این بیماری بیش از 200 هزار نفر و جان‌باختگان آن 8700 نفر می‌رسد.
11	در تاریخ 10 مارس، "شی جین‌پینگ" رئیس‌جمهور چین از ووهان بازدید کرد و شیوع بیماری را "محدود شده" خواند.
12	در همان روز مقامات ووهان برای اولین بار پس از ژانویه گذشته به مردم ساکن دیگر بخش‌های استان هوبی اجازه ورود به ووهان را دادند.
13	در روز چهارشنبه، مقامات استان هوبی اعلام کردند که آنها بخشی از مرزهای خود را برای افراد سالم در مناطق کم خطر‌تر باز می‌کنند تا شهروندان نقاط دیگر یا شاغلان شهرهای دیگر استان را ترک کنند.
14	در این میان ووهان استثنا بود.
15	زندگی در بقیه نقاط چین از روز چهارشنبه به حالت عادی بازگشته است.
16	مردم در دفاتر یا کارخانه‌ها در حال کار هستند و مدارس در برخی از مناطق باز شده‌ یا برای بازگشایی آماده می‌شوند.
17	اما نگرانی‌هایی در مورد موج دوم آلودگی بیماری به دلیل ورود بیماران از خارج به چین وجود دارد.
18	هر روزه حدود 20 هزار نفر به چین پرواز می‌کنند.
19	پکن و دیگر نقاط چین اعلام کرده‌اند که قرنطینه 14 روزه برای مسافران بین‌المللی الزامی است.
20	آنها باید این مدت را در هتل‌های مشخص شده از سوی مقامات سپری کنند.
21	کمیسیون بهداشت ملی اعلام کرد: در روز گذشته 34 مورد مبتلا به کرونا در بین مسافران ورودی شناسایی شده‌اند.
22	این بیشترین میزان شناسایی در روزهای گذشته است.
23	در 2 هفته گذشته مجموع مبتلایان مسافران خارجی در چین به 189 نفر رسیده‌اند.
24	"شی" رئیس جمهور و رهبر حزب کمونیست چین در روز چهارشنبه اعلام کرد: هرگز نباید پیروزی سخت به دست آمده ما روند معکوس به خود بگیرد.
25	همچنین در مورد آمار و ارقام اعلامی در مورد بیماری نیز سوالات زیادی مطرح است.
26	برخی بر این باورند که دولت روش خود برای شمارش مبتلایان را تغییر داده است.
27	دولت نیز تا کنون انتقادات اندک عمومی در مورد رسیدگی به وضعیت عمومی را تحمل کرده است.
28	مقامات محلی در ابتدا تلاش کردند شیوع ویروس را بروز ندهند.
29	پلیس در ابتدا پزشکان افشاگر بیماری را سرکوب کرد.
30	این پزشکان در اوایل ماه دسامبر از بروز بیماری جدید و خطرناکی خبر دادند.
31	به گفته محققان چینی ویروس برای اولین بار در 1 دسامبر سال قبل در ووهان شناسایی شد، اما چین در 9 ژانویه از ظهور نوع جدید و جهش یافته این ویروس خبر داد.
32	بین 5 تا 17 ژانویه چین هیچ مورد جدیدی از مبتلایان ویروس را گزارش نداد.
33	این در حالی بود گه ژاپن و تایلند در آن دوران از اولین موارد ابتلا به ویروس در کشوشان خبر دادند.
