tabnak_data###انتقاد «پریناز ایزدیار» از شکارفروشی سازمان حفاظت محیط زیست###https://www.tabnak.ir/fa/news/954712/انتقاد-پریناز-ایزدیار-از-شکارفروشی-سازمان-حفاظت-محیط-زیست###['اجتماعی', 'اجتماعی']###2020-01-26 17:37:00###۹۵۴۷۱۲###['پریناز ایزدیار', 'شکار فروشی', 'سازمان حفاظت محیط زیست']
1
1	در پی خبر اعلام ظرفیت سازمان حفاظت محیط زیست برای صدور ۴۴۷ مجوز شکار، پریناز ایزدیار با انتشار تصویری از شکار یک کل جوان توسط اتباع خارجی در استان یزد نسبت به شکارفروشی سازمان حفاظت محیط زیست معترض شد.
2	به گزارش «تابناک»، ایزدیار جزو معدود هنرمندانی است که تا کنون نسبت به فروش مجوزهای شکار، که از سوی جامعه دانشگاهیان و متخصصان محیط زیست به شدت مورد انتقاد قرار گرفته واکنش نشان داده است.
3	گفتنی است سازمان حفاظت محیط زیست برای صدور مجوز شکار ۱۵۱ قوچ، ۱۲۴ کل، ۲۲ آهو و ۱۵۰ گراز در ۱۲ استان کشور اعلام ظرفیت کرده و بناست به زودی مجوزهای شکار را برای اتباع داخلی و خارجی صادر کند.
4	این مجوزها در مناطق چهارگانه محیط زیست و اراضی ملی صادر می‌شوند و حسابشان از مجوزهای شکار صادرشده در در قرق‌ها و شکارگاه‌های خصوصی جداست.
