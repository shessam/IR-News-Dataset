roozno_data###روحانی: تحریم آمریکا مانند کرونا است، ترسش بیشتر از واقعیت آن است###http://roozno.com//fa/news/415072/روحانی-تحریم-آمریکا-مانند-کرونا-است-ترسش-بیشتر-از-واقعیت-آن-است###[]###2020-02-23 15:46:00###۴۱۵۰۷۲###['روحانی', 'تحریم آمریکا']
1
1	رییس جمهوری با بیان اینکه تحریم آمریکا مانند ویروس کرونا است که ترس و وحشت آن بیشتر از واقعیت آن است، گفت: انتظار از اتحادیه اروپا این است که در برابر اقدامات غیرقانونی آمریکا ایستادگی کند.
2	به گزارش روز نو :حجت الاسلام والمسلمین حسن روحانی روز یکشنبه در دیدار وزیر امور خارجه اتریش، روابط تهران و وین را بسیار خوب و دوستانه خواندو افزود: دو کشور ظرفیتهای خوبی بویژه در زمینه‌های اقتصادی برای همکاری دارند و امیدواریم اتریش در توسعه همکاری‌ها به فشارهای غیرقانونی و نادرست آمریکایی‌ها اعتنا نکند.
3	رییس جمهوری با بیان اینکه برجام و توافق هسته‌ای فقط تعلق به ایران، اروپا و یا کشورهای ۱+۵ ندارد، بلکه می‌تواند برای امنیت و صلح منطقه و جهان تاثیرگذار باشد، تصریح کرد: ما هنوز هم بر این باور هستیم که می توانیم برجام و این توافق را حفظ کنیم.
4	روحانی با اشاره به اینکه توافق هسته‌ای می‌توانست پایه خوبی برای ایجاد اعتماد جدید بین ما و غرب از جمله اتحادیه اروپا و آمریکا باشد، گفت: ایران به سهم خود به این توافق متعهد بوده است.
5	رییس جمهوری با اشاره به تحریم مواد غذایی و دارو از سوی آمریکا علیه مردم ایران در کنار تحریم های اقتصادی ایران، اظهارداشت: اعمال این تحریم‌ها یک اقدام تروریستی است و انتظار داریم اتحادیه اروپا در این زمینه به وظیفه انسانی خود عمل کند.
6	روحانی با تاکید بر اینکه امنیت منطقه ما باید توسط کشورهای خود این منطقه تامین شود، گفت: امروز امنیت آبراهه‌های منطقه نسبت به گذشته کاهش یافته و بسیاری از کشورهای منطقه ما همچون یمن، عراق، سوریه و افغانستان در شرایط امنیتی مناسبی قرار ندارند.
7	رییس جمهوری با بیان اینکه جمهوری اسلامی ایران «طرح صلح هرمز» را با هدف برقراری صلح و امنیت در منطقه ارائه کرده و این طرح با استقبال روبرو شده است، تصریح کرد: همه مشکلات منطقه ما ناشی از مداخلات غلط و غیرقانونی آمریکا در مسائل این منطقه است.
8	روحانی تاکید کرد: معتقدیم امنیت این منطقه در امنیت اروپا و همچنین امن بودن مسیر انرژی برای همه جهان و اروپا اهمیت دارد.
9	رییس جمهوری ابراز امیدواری کرد: همکاری های ایران و اتریش در زمینه های مختلف دو جانبه و منطقه ای بیش از پیش گسترش یابد و با سفر وزیر خارجه اتریش به ایران شاهد تحول مثبت در روابط دو جانبه و روابط با اتحادیه اروپا باشیم.
10	طرح صلح هرمز می‌تواند نقشه راه ایجاد صلح و ثبات در منطقه باشدهمچنین در این دیدار «الکساندر شالنبرگ» وزیر امور خارجه اتریش با ابلاغ سلام گرم رییس جمهوری و صدر اعظم کشورش به رییس جمهوری ایران، روابط دو کشور را دوستانه و دیرینه توصیف کرد و بر تلاش برای توسعه و تعمیق این روابط در همه زمینه ها بویژه روابط تجاری و اقتصادی تاکید کرد.
11	شالنبرگ با اشاره به میزبانی وین از مذاکرات هسته ای ایران و ۱+۵، برجام و توافق هسته‌ای را نقطه عطفی در اعتمادسازی در منطقه و جهان عنوان کرد و افزود: حفظ برجام سیاست اصلی ما و اتحادیه اروپا است و برای آن همه تلاش خود را انجام خواهیم داد.
12	وزیر امور خارجه اتریش تاکید کرد: معتقدیم که برجام در حفظ آرامش و ثبات منطقه نقش مهمی دارد و حفظ آن ضروری است و همچنین ایران نقش مهمی برای برقراری ثبات و امنیت در منطقه ایفا می‌کند.
13	شالنبرگ با اشاره به طرح «صلح هرمز» از سوی ایران برای برقراری صلح و آرامش درمنطقه و خلیج فارس گفت: از نظر ما طرح صلح هرمز می تواند نقشه راه ایجاد صلح و ثبات در منطقه باشد و اتریش از این طرح که در جهت اعتمادسازی ارائه شده استقبال می‌کند و علاقه‌مند است نقش مثبت خود را در این پروسه ایفا کند.
