asriran_1_data###پامپئو: برنامه چین ناقوس مرگی برای خودمختاری هنگ‌کنگ است###https://www.asriran.com/fa/news/729960/پامپئو-برنامه-چین-ناقوس-مرگی-برای-خودمختاری-هنگ‌کنگ-است###['بین الملل']###2020-05-23 13:29:00###۷۲۹۹۶۰###['آمریکا', 'چین']
3
1	وزیر امور خارجه آمریکا تلاش چین برای مسلط شدن بر قانون امنیت ملی در هنگ‌کنگ را محکوم کرده و این اقدام را "ناقوس مرگی" برای خودمختاری که پکن وعده آن را به هنگ‌کنگ داده بود، خواند.
2	به گزارش ایسنا، به نقل از خبرگزاری آسوشیتدپرس، مایک پامپئو، وزیر امور خارجه آمریکا از پکن خواست تا این اقدام را مجددا بررسی کند و هشدار داد که اگر چین به این برنامه خود ادامه دهد با واکنش آمریکا مواجه خواهد شد.
3	این قانون جدید با هدف سرکوب اقدامات جدایی طلبی، تروریسم، مداخله خارجی و براندازی در هنگ کنگ وضع شده و شامل ایجاد آژانس‌های اطلاعاتی از سوی پکن در هنگ کنگ می‌شود.
4	در همین حال کوین هاست، مشاور اقتصادی کاخ سفید گفت: چین با این قانون جدید خطر خروج عظیم سرمایه از هنگ‌کنگ را به وجود می‌آورد که به جایگاه این منطقه به عنوان قطب مالی آسیا پایان می‌دهد.
5	کمی بعد، وزارت بازرگانی آمریکا تحریم‌های جدیدی را بر صادرات‌های حساس و مهم به چین اعلام کرد.
6	این برنامه جنجالی که روز جمعه همزمان با آغاز جلسه قانونگذاری ملی چین اعلام شد، با مخالفت شدید قانون‌گذاران حامی دموکراسی در دولتشهر هنگ‌کنگ مواجه شد.
7	پامپئو این پیشنهاد را تلاشی برای اعمال یکجانبه و مستبدانه قانون امنیت ملی بر هنگ‌کنگ خواند.
8	وی در بیانیه‌ای گفت: هنگ‌کنگ به عنوان دژ آزادی شکوفا شده است.
9	آمریکا شدیدا از پکن می خواهد تا درباره پیشنهاد فاجعه‌آمیزش تجدیدنظر کند، از تعهدات بین‌المللی‌اش پیروی کند و به خودمختاری، نهادهای دموکراتیک و آزادی‌های مدنی هنگ‌کنگ که کلید حفظ وضعیت ویژه این منطقه در قانون آمریکا هستند، احترام بگذارد.
10	پامپئو افزود: این تصمیم برای نادیده گرفتن خواسته مردم هنگ‌کنگ، ناقوس مرگی برای خودمختاری است که پکن آن را تحت توافق قدیمی "اطلاعیه مشترک چینبریتانیا" به این دولتشهر وعده داده است.
