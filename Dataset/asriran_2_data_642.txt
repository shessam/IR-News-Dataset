asriran_2_data###بمب بعدی استقلال و فرهاد کیست؟###https://www.asriran.com/fa/news/707770/بمب-بعدی-استقلال-و-فرهاد-کیست###['ورزشی']###2020-01-08 11:52:00###۷۰۷۷۷۰###['استقلال', 'فرهاد مجیدی']
11
1	بعد از ثبت قرارداد اولین خرید زمستانی حالا طرفداران استقلال در انتظار معرفی خریدهای دیگر این باشگاه هستند، خریدهایی که برخی از آنها می تواند بمب خبری تلقی شود.
2	به گزارش "ورزش سه"، ارسلان مطهری اولین خرید زمستانی استقلال و فرهاد مجیدی لقب گرفت.
3	بازیکنی که سال ها بود نامش به اردوی آبی ها لینک می شد اما هر بار بنا به دلایلی در لحظه آخر آبی پوش شدن این جوان 26 ساله منتفی و او سر از تیم دیگری در می آورد.
4	خرید ارسلان می تواند گامی بلند از سوی فرهاد برای تقویت ساختار تهاجمی اش باشد جایی که تردیدهای زیادی برای بازگشت دیاباته وجود دارد و در زمان استراماچونی هم برنامه های زیادی برای تقویتش دیده می شد.
5	اما سوای از ساختار تهاجمی سرمربی جدید استقلال نیم نگاهی نیز به تقویت ساختار تدافعی خود دوخته به خصوص در پست دفاع میانی و چپ.
6	مجیدی که به احتمال فراوان برخلاف استراماچونی با سیستم و چیدمان جدیدی شاگردانش را به مصاف رقبا خواهد فرستاد بیشتر از هر چیزی به خرید یک مدافع میانی مناسب و تقویت جناح چپ متمرکز شده و در این راه نام هایی نیز بر سر زبان ها افتاده است.
7	در پست دفاع چپ استقلال به صورت رسمی با عقیل کعبی مدافع چپ صنعت نفت آبادان مکاتباتی انجام داد گرچه بعید به نظر می رسد برزیلی های ایران تمایلی به از دست دادن این بازیکن کلیدی نشان بدهند.
8	اما در پست مدافع میانی فرهاد مجیدی سخت در تلاش برای بازگرداندن ستاره ای نام آشنا است، بازیکنی که در تابستان به شکلی غیرمنتظره از سوی مدیریت قبلی باشگاه کنار گذاشته شد.
9	پژمان منتظری کاپیتان فصل گذشته استقلال گزینه ای است که مجیدی برای تقویت ساختار تدافعی روی او نظر دارد از همین رو طی دو هفته گذشته مذاکرات با این بازیکن حال حاضر الخریطیات به مراحل نهایی رسیده تا او در آخرین ماه های فوتبال حرفه ای خود دوباره پیراهن استقلال را برتن کند.
10	در این بین پژمان که هم زمان با امیر قلعه نویی و سپاهانی ها نیز مذاکراتی داشته حالا در دوراهی تهران و نصف جهان قرار گرفته گرچه استقلالی ها مدعی اند او بمب بعدی فرهاد مجیدی در پنجره زمستانی خواهد بود.
11	در این بین اما نام های دیگری نیز شنیده می شود از جمله آیاندا پاتوسی هافبک آفریقایی فصل گذشته که چند روز قبل از سوی وینفرد شفر و باشگاه بن یاس از فهرست باشگاه اماراتی کنار گذاشته شد تا بار دیگر در سبد خریدهای زمستانی استقلال قرار بگیرد.
12	پاتوسی که پیش از این شنیده می شد امیر قلعه نویی و سپاهانی ها نیز قصد به خدمت گرفتن او را دارند بنا به اخبار رسیده از همیشه به استقلال نزدیک تر است و هیچ بعید نیست بمب بعدی زمستانی لقب بگیرد.
13	ضمن این که در کنار پاتوسی، استقلال نام یک بازیکن خارجی معرفی شده را نیز رصد کرده و در حال بررسی شرایط همکاری با او نیز هست.
14	آن چه از اردوی استقلال به گوش می رسد این که فرهاد مجیدی حداقل دو تا سه خرید دیگر در زمستان خواهد داشت که یک یا دو نفر در ساختار تدافعی و یکی دو نفر هم در میانه میدان و حتی ساختار تهاجمی خواهد بود.
