asriran_2_data###تصاویر ماهواره‌ای از یک زیردریایی مخفی کره شمالی###https://www.asriran.com/fa/news/707379/تصاویر-ماهواره‌ای-از-یک-زیردریایی-مخفی-کره-شمالی###['بین الملل']###2020-01-06 13:48:00###۷۰۷۳۷۹###['زیردریایی', 'کره شمالی']
5
1	تصاویر ماهواره‌ای جدید از وجود یک زیردریایی مخفی با قابلیت پرتاب موشک‌های بالستیک در کارخانه کشتی سازی کره شمالی خبر می‌دهد.
2	به گزارش ایسنا، به نقل از خبرگزاری یونهاپ، وبسایت "نورس ۳۸" آمریکا که مسئول رصد تحولات در کره شمالی است، اعلام کرد: این تصاویر ماهواره‌ای در بحبوحه نگرانی‌ها از بابت این مساله بخش شده که پیونگ‌یانگ احتمالا یک موشک بالستیک از یک زیردریایی پرتاب می‌کند و این یک سلاح استراتژیک تهدید کننده است.
3	این وبسایت در ادامه می‌آورد: تصاویر ماهواره‌ای مربوط به اول ژانویه ۲۰۲۰ از وجود یک زیردریایی کلاس SINPO با قابلیت پرتاب موشک بالستیک و آزمایش این زیردریایی مخفی خبر می‌دهد.
4	این زیردریایی از آنجا که کره شمالی اقداماتی را برای محافظت از آن در برابر چشم‌های کنجکاو انجام داده، غیرقابل رهگیری است اما تصاویر رادار موسوم به SAR برای تعیین و رهگیری چنین زیردریایی مورد استفاده قرار گرفته است.
5	در جریان نشست عمومی کمیته مرکزی حزب حاکم کره شمالی در سال گذشته میلادی، رهبری این کشور تهدید کرد که جهان به زودی شاهد یک سلاح جدید استراتژیک است.
6	کارشناسان می‌گویند، کره شمالی شاید آزمایش‌های موشکی بالستیک بین قاره‌ای را به عنوان یک سلاح جدید استراتژیک از سر می‌گیرد.
