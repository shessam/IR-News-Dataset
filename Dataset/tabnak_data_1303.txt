tabnak_data###برنامه‌ریزی ژاپن برای تولید موشکهای مافوق صوت پیشرفته###https://www.tabnak.ir/fa/news/966073/برنامه‌ریزی-ژاپن-برای-تولید-موشکهای-مافوق-صوت-پیشرفته###[]###2020-03-15 18:28:00###۹۶۶۰۷۳###['ژاپن', 'موشک', 'توکیو']
1
1	محتوای یک سند مربوط به دولت ژاپن نشان می‌دهد این کشور تحقیق و توسعه به منظور تولید سلاح های مافوق صوت پیشرفته در خاک خود را در دستور کار قرار داده است.
2	به گزارش ایسنا، به نقل از پایگاه دیفنس نیوز، دولت ژاپن بر اساس یک سند به زبان ژاپنی، منتشر شده در وبسایت سازمان "تامین، تکنولوژی و لجستیک" این کشور، اعلام داشته، قصد دارد دو دسته از سلاحهای مافوق صوت پیشرفته شامل موشک کروز مافوق صوت و همچنین کلاهکهای HVGP که در ارتفاعی بالا از موشک جدا شده و با سرعت بسیار زیادی هدف را مورد اصابت قرار می‌دهند تولید کرده و به کار بگیرد.
3	این سازمان وابسته به دولت ژاپن جزئیاتی بیشتر را در خصوص این سلاح ها ارائه کرده از جمله این که به دنبال کلاهکهای متفاوت به منظور حمله به اهدافی دریایی و زمینی است.
4	بر اساس این سند ژاپن هم به دنبال یک کلاهک ضد زره برای هدف گرفتن عرشه ناوهای هواپیمابر و هم به دنبال یک کلاهک به منظور انجام حملات زمینی و سرکوب منطقه ای است.
5	ژاپن در این سند مربوط به نقشه راه خود فاش کرده که مسیر پیشرفت تدریجی را در زمینه طراحی اشکال کلاهکها و توسعه تکنولوژی های مربوط به موتورهای سوخت جامد موشک در پیش گرفته و برنامه ریزی کرده تا در بازه 2024 تا 2028 اولین نسخه های این سلاح های مافوق صوت خود را تولید کند و انتظار می رود که از اوایل 2030 این سلاح ها را در ارتشش به خدمت بگیرد.
6	بر اساس اعلام سازمان مذکور، ژاپن برای این سیستمهای مافوق صوت خود هم از ناوبری ماهواره‌ای و هم از ناوبری اینرسی به عنوان پشتیبان استفاده می کند.
7	ژاپن در عین حال به دنبال ایجاد شبکه‌ای متشکل از هفت ماهواره است تا با استفاده از آنها قوای نظامی خود موسوم به نیروهای دفاع شخصی را قادر به استقرار مداوم در مواضع کند و در این زمینه به اتکایش به ماهواره‌های خارجی پایان دهد.
8	ژاپن در سالهای قبل نیز مشغول تحقیق و توسعه در حوزه‌های دیگر مرتبط با تسلیحات مافوق صوت بوده است.
