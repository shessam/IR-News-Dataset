tabnak_data###رئیس دفتر کاخ سفید تغییر نمی‌کند###https://www.tabnak.ir/fa/news/957647/رئیس-دفتر-کاخ-سفید-تغییر-نمی‌کند###[]###2020-02-08 15:03:00###۹۵۷۶۴۷###['آمریکا', 'کاخ سفید', 'رئیس دفتر']
1
1	رئیس جمهور آمریکا با تاکید بر اینکه "مایک مولوینی" به کار خود به عنوان رئیس دفتر کاخ سفید ادامه خواهد داد، صحبت‌ها درباره برکناری احتمالی وی را رد کرد.
2	به گزارش ایسنا، به نقل از پایگاه خبری هیل، دونالد ترامپ، رئیس جمهور آمریکا پیش از سفر به کارولینای شمالی برای شرکت در یک سخنرانی به خبرنگاران در کاخ سفید گفت: من روابط فوق‌العاده‌ای با مایک مولوینی دارم.
3	گزارش درباره برکناری او کاملا غلط و نادرست است.
4	شبکه خبری سی‌ان‌ان اوایل روز جمعه گزارش داد که مولوینی با ترامپ اختلاف پیدا کرده و دوره تصدی وی در کاخ سفید در حال حاضر که روند استیضاح پایان یافته، زیر سوال رفته است.
5	در این گزارش آمده است: ترامپ در نظر دارد تا مارک میدوز، یکی از متحدان ارشد خود در کنگره را جایگزین مولوینی کند.
6	ترامپ روابط خود با مولوینی و میدوز را عالی توصیف کرد اما این گزارش را به عنوان گزارشی غلط به چالش کشید.
7	وی گفت: این گزارش نادرست و غلط است.
8	مولوینی و میدوز هر دو ترامپ را در سفر به کارولینای شمالی همراهی می‌کنند.
