tabnak_data###عملیات موفق ارتش سوریه علیه گروه‌های مسلح در حلب و ادلب###https://www.tabnak.ir/fa/news/954412/عملیات-موفق-ارتش-سوریه-علیه-گروه‌های-مسلح-در-حلب-و-ادلب###[]###2020-01-25 17:20:00###۹۵۴۴۱۲###['سوریه', 'حلب', 'ادلب']
1
1	وزارت دفاع روسیه امروز (شنبه) اعلام کرد، ارتش سوریه با ۷۰ نیروی مسلح در حلب مقابله کرده و پایگاه‌های خود را در ادلب از کنترل گروه‌های مسلح پس گرفته است.
2	به گزارش ایسنا، به نقل از روسیا الیوم،‌ این وزارت‌خانه اعلام کرد، ارتش سوریه نیروهای تشکیلات مسلح را از دو شهرک ادلب بیرون کرده و پایگاه‌هایش را پس گرفته و با حمله ۷۰ نیروی مسلح در غرب حلب نیز مقابله کرد.
3	یوری بورینکوف، رئیس مرکز آشتی روسیه در سوریه (حمیمیم) در بیانیه‌ای گفت، منطقه کاهش تنش ادلب طی ۲۴ ساعت گذشته صحنه ۱۱۵ مورد حمله گروه‌های مسلح بود، آماری که در نوع خود بی‌سابقه است.
4	وی افزود: ارتش سوریه توانست در جریان درگیری‌ها در این منطقه، نیروهای مسلح را از دو شهرک "سمکه" و "خوین الشعر" بیرون کند و وضعیت را در خطوط مقدم دفاعی به پیش از ۲۲ ژانویه ۲۰۲۰ بازگرداند.
5	همچنین بورینکوف گزارش داد، تشکیلات مسلح غیرقانونی حملات جدیدی به پایگاه‌های نیروهای دولتی در غرب حلب انجام داد.
6	گروهی متشکل از ۷۰ مسلح با پشتیبانی چهار خودروی زرهی حامل مسلسل‌های سنگین تلاش داشتند نیروهای سوریه را از پایگاه‌های خود بیرون کنند که با حملات توپخانه‌ای و سلاح‌های سبک با آن‌ها مقابله شد و نیروهای مسلح عقب‌نشینی کردند.
7	وی افزود: پس از شکست نیروهای مسلح، این نیروها محله‌های مسکونی را هدف قرار دادند تا جایی که طی ۲۴ ساعت گذشته به حلب ۴۸ مرتبه حمله کردند و در اثر آن هشت غیرنظامی و سه نظامی کشته و ۳۰ تن دیگر از جمله زن و کودک زخمی شدند.
