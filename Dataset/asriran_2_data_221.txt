asriran_2_data###کسانی که وام بانکی بالاتر از ۳۰۰ میلیون تومان گرفتند، یارانه بنزین نمی گیرند###https://www.asriran.com/fa/news/700587/کسانی-که-وام-بانکی-بالاتر-از-۳۰۰-میلیون-تومان-گرفتند-یارانه-بنزین-نمی-گیرند###['اقتصادی']###2019-11-27 17:39:00###۷۰۰۵۸۷###['یارانه', 'یارانه']
8
1	بر اساس اعلام وزارت تعاون، کار و رفاه اجتماعی کسانی که تسهیلات بانکی به مبلغی بیش از ۳ میلیارد ریال دریافت کرده باشند و در حال بازپرداخت اقساط باشند، مشمول دریافت یارانه بنزین نخواهند بود.
2	به گزارش خبرآنلاین،با اعلام شاخص های عدم برخورداری از یارانه بنزین، مشخص است کسلنی که تسهیلات بانکی دریافت کرده‌اند و در حال بازپرداخت اقساط هستند، نمی توانند از این تسهیلات بهره‌مند شوند .
3	بر اساس این گزارش ، خانوارهایی که تسهیلات بانکی به مبلغ جمعا سه میلیارد ریال گرفته باشند و در حال بازپرداخت باشند از این یارانه بهره نمی‌برند.
4	در عین حال خانوارهایی که اعضای آنها همزمان واحد مسکونی، شغل و خودرو داشته باشند یا خانوارهایی که دارای دو واحد ملکی هستند، این یارانه را دریافت نخواهند کرد.
5	خانوارهایی که دارای خودروی سواری با ارزش بیش از ۳۰۰ میلیون تومان یا خودروی عمومی با ارزش بیش از ۴۰۰ میلیون تومان هستند نیز این یارانه را دریافت نمی‌کنند .
6	کارفرمایانی که بیش از سه بیمه پرداز دارند و خانوارهایی که بیش از ۳ سفر غیر زیارتی داشته اند نیز مشمول دریافت این کمک نخواهند بود.
7	حداقل درآمد ماهانه ۴ میلیون تومان برای خانوار یک نفره، ۵ میلیون تومان برای خانوار دو نفره ، ۶ میلیون تومان برای خانوار سه نفره ، ۷ میلیون تومان برای خانوار ۴ نفره و هشت میلیون تومان برای خانوار ۵ نفره و بیشتر نیز از نظر دولت شرط عدم برخورداری از این یارانه اعلام شده است .
8	میزان پرداخت به خانوارهای تک نفره ۵۵ هزار تومان، دو نفره ۱۰۳هزار تومان، سه نفره ۱۳۸ هزار تومان، چهار نفره ۱۷۲ هزار تومان و پنج نفره و بیشتر ۲۰۵ هزار تومان خواهد بود.
