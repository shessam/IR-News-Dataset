asriran_1_data###آمار ترسناک عمرالسومه؛ گربه سیاه تیم‌های ایرانی###https://www.asriran.com/fa/news/714179/آمار-ترسناک-عمرالسومه-گربه-سیاه-تیم‌های-ایرانی###['ورزشی']###2020-02-17 10:56:00###۷۱۴۱۷۹###['سومار', 'استقلال']
24@@@25
1	فرهاد مجیدی پیش از بازی مقابل الاهلی دو خبر بد را شنیده است.
2	خبر اول نرسیدن قائدی به این بازی حساس و خبر بدتر از آن رسیدن عمرالسومه است.
3	مهاجمی خطرناک که هیچ کدام از تیم‌های ایرانی خاطره خوبی از بازی مقابل او ندارند و نتوانسته‌اند از دست او فرار کنند.
4	به گزارش آی اسپورت، سومه رکورد بسیار ترسناکی مقابل تیم‌های ایرانی دارد که می‌تواند حسابی حواس فرهاد مجیدی را جمع کند.
5	این بازیکن سوریه‌ای مقابل تمام تیم‌های ایرانی در لیگ قهرمانان آسیا گل زده است و هیچ کدام از نماینده‌های ایران نتوانسته‌اند مقابل او دروازه‌شان را بسته نگه دارند.
6	اولین بازی او مقابل نمایندگان ایرانی در برابر تراکتورسازی بود.
7	سومه در حالی بازی رفت مقابل شاگردان تونی به میدان رفت که چند هفته قبل عمل جراحی مچ پا را انجام داده بود و حضورش در این بازی مشخص نبود.
8	سومه اما به بازی رسید و در بازی رفت یک پاس گل داد و تیمش دو بر صفر برنده شد.
9	بازی برگشت در تبریز اما 20 روز بعد برگزار شد و سومه توانست به آمادگی کامل رسیده و دو گل وارد دروازه حامد لک کند و بازی در نهایت 22 به پایان رسید.
10	او در دو بازی بعدی لیگ قهرمانان به دلیل مصدومیت استراحت کرد تا باز هم برای بازی با نماینده بعدی ایران آماده شد.
11	قربانی بعدی نفت تهران بود.
12	بازی رفت با تک گل غلامرضا رضایی به سود شاگردان منصوریان به پایان رسید اما در بازی برگشت سومه باز هم 2 گل به نماینده ایران زد و الاهلی 2 بر یک برنده شد.
13	با این حال نفت توانست آنها را از آسیا حذف کند و انتقام تیم‌های ایرانی را برای این فصل بگیرد!سال بعد نیمکت‌نشینی این بازیکن در سه بازی و همچنین حذف زودهنگام آنها از مرحله گروهی فرصت رویارویی تیم‌های ایرانی با گربه‌سیاهشان را نداد.
14	سال 2017 هم باز قرعه بازیکن سوریه‌ای را مقابل تیم‌های ایرانی قرار داد.
15	بازی الاهلی و ذوب‌آهن یکیک در جریان بود که گل دقایق پایانی سومه ورق را به نفع الاهلی برگرداند و این تیم پیروز از میدان خارج شد.
16	پرسپولیس هم در مرحله یک چهارم نهایی دروازه‌اش توسط مهاجم سوریه‌ای باز شد اما توانست این تیم را از آسیا حذف کند تا برانکو مربی باشد که در آن فصل از السومه و تیمش انتقام می‌گیرد.
17	سال 2018 باز هم مصدومیت او را از آسیا دور کرد.
18	تراکتور تیمی بود که در دو بازی رفت و برگشت از بازی مقابل گربه سیاه خیالش راحت بود.
19	البته تراکتور با وجود غیبت سومه در هر دو بازی بازنده از میدان خارج شد.
20	سال 2019 هم رسم گل خوردن تیم‌های ایرانی سهم شاگردان برانکو شد.
21	پرسپولیس که بازی رفت را 2 بر صفر برنده شده بود با 2 گل السومه 2 بر یک باخت.
22	بیرانوند در پیراهن تیم ملی هم طلسمش مقابل این بازیکن شکسته نشد.
23	به این لیست باید گل سومه با پیراهن تیم ملی سوریه به تیم ملی ایران را هم اضافه کرد تا این لیست سیاه تکمیل شود.
24	فرهاد مجیدی امیدوار است که به اولین تیمی تبدیل شود که مقابل تعداد گل‌های السومه به آن یک خط تیره قرار دارد.
25	کار بسیار سختی که با عملکرد نه چندان درخشان استقلال در فاز دفاعی در چند هفته اخیر کار سختی خواهد بود.
