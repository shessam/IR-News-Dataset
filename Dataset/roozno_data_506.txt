roozno_data###کرونا؛ لغو نمازجمعه در نجف و کربلا و بسته شدن حرم امام حسین (ع)/ بازگشایی حرم امام علی (ع) تحت فشار هواداران مقتدی صدر###http://roozno.com//fa/news/417240/کرونا-لغو-نمازجمعه-در-نجف-و-کربلا-و-بسته-شدن-حرم-امام-حسین-ع-بازگشایی-حرم-امام-علی-ع-تحت-فشار-هواداران-مقتدی-صدر###[]###2020-03-08 09:44:00###۴۱۷۲۴۰###['کرونا', 'لغو نماز جمعه']
1@@@2
1	کاهش ساعت کار ادارات عراق به نصف و فروشگاه ها به 3 ساعت در روز به دلیل کرونا.
2	لغو نمازجمعه در نجف و بسته شدن حرم امام حسین (ع) در کربلا از جمله جدیدترین اقدامات برای مقابله با گسترش بیماری کرونا در عراق هستند.
3	به گزارش روز نو ،با تصمیم آیت الله سیستانی مرجع عالی شیعه، نمازجمعه در شهر نجف نیز برگزار نمی شود.
4	خبرگزاری فرانسه نوشت: به گفته مقامات شیعه، مرجعیت عالی دینی در عراق برای اولین بار از زمان سقوط صدام در سال 2003 تاکنون، دیروز جمعه، نمازجمعه را برگزار نکرد.
5	این اقدام به دلیل نگرانی از گسترش ویروس کرونا انجام شد.
6	مرجعیت عالی دینی در عراق اشاره به آیت الله سیستانی است.
7	شرح عکس: بررسی حرارت بدن مسافران در فرودگاه نجف برای شناسایی بیماران کروناکرونا؛ لغو نمازجمعه در نجف و کربلا و بسته شدن حرم امام حسین/ بازگشایی حرم امام علی تحت فشار هواداران مقتدی صدرهمچنین به دلیل ترس از شیوع بیماری کرونا در عراق، مقامات دینی در شهر کربلا هم اعلام کردند حرم امام حسین (ع) نیز بسته می شود.
8	معمولا نمازجمعه در این مکان برگزار می شد.
9	تاکنون در عراق، کرونا منجر به مرگ 4 نفر و ابتلای 38 تن دیگر شده است.
10	با این حال همچنان صحن منتهی به حرم های امام حسین (ع) و حضرت عباس (ع) در کربلا، در برابر زائران باز است.
11	خبرنگاران خبرگزاری فرانسه گفته اند که دیروز جمعه تعداد زیادی از زائران وارد صحن حرم امام حسین در کربلا شدند.
12	قبل از این مقامات استان کربلا، از دیروز جمعه، ورود افراد غیرساکن کربلا به استان را ممنوع اعلام کرده بودند.
13	چهارمین مرگ کرونا عصر دیروز جمعه و در استان کربلا روی داد.
14	این قربانی، یک زن دارای بیماری قبلی بود.
15	یک مقام مسوول در حرم امام حسین (ع) در کربلا به خبرگزاری فرانسه گفت: "نمازجمعه متوقف شد.
16	این برای اولین بار بعد از سال 2003 است".
17	این موضوع از سوی منابع نزدیک به آیت الله سیستانی هم تایید شد.
18	خبرگزاری فرانسه ادامه داد که نماینده آیت الله سیستانی بخشی از خطبه نمازجمعه دو هفته قبل در نجف را به وضعیت بهداشتی در عراق اختصاص داد.
19	عراق 40 میلیونی با نقص خدمات پزشکی، دارو و بیمارستان روبه رو است.
20	در نجف، حرم امام علی (ع) که بسته شده بود به دلیل فشارهای شدید از سوی هواداران مقتدی صدر (روحانی شیعه) برای زائران باز شد.
21	هزاران نفر از هواداران مقتدی صدر با تجمع در مسجد کوفه، دیروز، نمازجمعه را برگزار کردند.
22	مقتدی صدر در این نماز، حاضر نبود و تنها نماینده اش را برای امامت نماز فرستاده بود.
23	در شهر سامرا در شمال بغداد، مقامات دینی، زیارت را در حرم عسکریین لغو کردند.
24	مقامات عراقی نگران هستند از طریق حرم ها و مکان های زیارتی این بیماری واگیردار منتقل شود.
25	همچنین برای جلوگیری از شیوع کرونا، همه مدارس و دانشگاه ها در عراق به صورت موقت تعطیل شدند.
26	ساعت کار ادارات دولتی هم به نصف کاهش یافت و فروشگاه ها و مغازه ها نیز تنها سه ساعت در روز حق دارند باز باشند و فعالیت کنند.
