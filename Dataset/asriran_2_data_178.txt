asriran_2_data###غفوری: امیدوارم برخی‌ها از خواب بیدار شوند و در راه موفقیت استقلال دست‌انداز نباشند/ عده‌ای ابتدای فصل حرف‌های کلیشه‌ای زدند###https://www.asriran.com/fa/news/700333/غفوری-امیدوارم-برخی‌ها-از-خواب-بیدار-شوند-و-در-راه-موفقیت-استقلال-دست‌انداز-نباشند-عده‌ای-ابتدای-فصل-حرف‌های-کلیشه‌ای-زدند###['ورزشی']###2019-11-26 12:49:00###۷۰۰۳۳۳###['استقلال', 'غفوری']
7@@@8@@@9@@@10
1	وریا غفوری، کاپیتان تیم فوتبال استقلال گفت: امیدوارم یکسری‌ از خواب بیدار شده و در مسیر این روزهای استقلال دست‌انداز نباشند.
2	به گزارش تسنیم، تیم فوتبال استقلال با برتری 2 بر یک مقابل نساجی مازندران در هفته یازدهم لیگ برتر، خودش را به رده سوم جدول رده‌بندی رساند و به روند پیروزی‌هایش ادامه داد.
3	به بهانه پیروزی‌های اخیر استقلال، خبرنگار تسنیم گفت‌وگویی با وریا غفوری کاپیتان آبی‌پوشان انجام داد که در زیر می‌خوانید:طبیعتا اهمیت زیادی داشت و خدا را شکر توانستیم در خانه نساجی سه امتیاز را بگیریم.
4	واقعا بازی سختی بود و جا دارد به مربیان و هواداران نساجی به خاطر داشتن تیم خوب‌شان، تبریک بگویم.
5	نساجی جزو تیم‌هایی بود که شرایط سختی را برای ما رقم زد.
6	بازی در چمن مصنوعی هم شرایط را سخت‌تر کرده بود، اما خوشحالیم در بازی حساس، سه امتیاز مهم و حیاتی گرفتیم.
7	در شروع فصل، تمرینات خوبی را پشت سر گذاشتیم و همه بازیکنان آماده بودند، اما به خاطر تغییراتی که صورت گرفته بود، ناهماهنگی‌هایی وجود داشت.
8	ضمن اینکه در چند دیدار بدشانس بودیم، اما در ادامه با کمک مربیان و همت بچه‌ها، شرایط تیم تغییر کرد.
9	نکته مثبت این است که بازیکنان می‌دانند چه کارهایی باید انجام دهند و چه هدفی دارند.
10	همه با تمام وجود بازی می‌کنند و می‌خواهند در هر بازی کیفیت فنی بالای خودشان را نشان دهند.
11	متأسفانه جو منفی زیادی بود و اعتمادی به تیم ما وجود نداشت، اما نشان دادیم کسانی که در مقطعی علیه ما حرف‌هایی زدند، خیلی زود قضاوت کردند.
12	برخی‌ها، حرف‌های کلیشه‌ای زدند، اما شرایط استقلال تغییر کرد و بازیکنان کیفیت خودشان را نشان دادند.
13	بازیکنان استقلال نشان دادند بزرگ هستند و به کمک مربیان شرایط را تغییر دادند.
14	طبیعی است که برای مربی این چیزها مهم نباشد و هدف‌گذاری خودش را دارد.
15	این اتفاقات وجود دارد که در مقطعی یک تیم شرایط خوبی در جدول داشته باشد، در رده اول یا دوم باشد.
16	استقلال در این دو، سه ساله شرایط خوبی نداشت، هر چند شرایط بدی هم نداشت، اما امسال وضعیت تغییر کرده و بازی به بازی پیش می‌رویم.
17	ما باید بجنگیم و از فرصت‌ها استفاده کنیم.
18	نباید اجازه دهیم این پیروزی‌ها مقطعی باشد.
19	استقلال همیشه مدعی قهرمانی بوده است.
20	امسال برای این هدف می‌جنگیم و هفته به هفته شرایط بهتری پیدا می‌کنیم.
21	خیلی زود است درباره قهرمانی صحبت کنیم.
22	هدف ما در حال حاضر این است که بازی به بازی شرایط خوبی داشته باشیم.
23	مشکلات مالی همیشه در استقلال بوده، امسال هست و سال‌های بعد نیز وجود خواهد داشت، چون این مشکل ریشه‌ای است و ارتباطی به فلان مدیرعامل ندارد.
24	یکسری از مدیران می‌توانند این شرایط کنترل کنند و برخی هم نمی‌توانند.
25	مشکلات ما همچنان پا برجاست و اختلاف حساب بین بازیکنان و باشگاه وجود دارد.
26	باشگاه باید بازیکنان را بخواهد و تکلیف قراردادها را مشخص کند تا همه چیز شفاف باشد.
27	نمی‌توان مشکلات مالی را پنهان کرد، اما بازیکنان استقلال نشان دادند مشکلات فقط برای بیرون زمین بوده و داخل زمین تلاش می‌کنند بهترین نتیجه را بگیرند.
28	هدف استقلال بالاتر از این صحبت‌هاست.
29	با این حال، امیدوارم برخی‌ها از خواب بیدار شوند و در مسیر موفقیت استقلال دست‌انداز نباشند!* دیدار تیم‌ بزرگی مثل استقلال با دیگر تیم‌های بزرگ هیجان و حساسیت خودش را دارد.
30	پیروزی در این دیدار به هر دو تیم کمک زیادی می‌کند.
31	امیدوارم با تمریناتی که انجام می‌دهیم و آنالیزهایی که خواهیم داشت، بتوانیم نتیجه خوبی در اصفهان بگیریم.
