asriran_1_data###پس از 104 روز، برج ایفل به روی بازدیدکنندگان باز شد###https://www.asriran.com/fa/news/734934/پس-از-104-روز-برج-ایفل-به-روی-بازدیدکنندگان-باز-شد###['بین الملل']###2020-06-26 15:46:00###۷۳۴۹۳۴###['ایفل', 'فرانسه']
3
1	برج ایفل پس از یک تعطیلی سه ماه و نیمه به دلیل شیوع کرونا، پذیرش بازدیدکننده را تحت تدابیر پیشگیرانه از سر گرفت.
2	به گزارش ایرنا به نقل از خبرگزاری فرانسه، از سه طبقه این برج تنها دو طبقه اول بازگشایی شده و استفاده از ماسک برای تمامی بازدیدکنندگان بالای ۱۱ سال الزامی است.
3	آسانسورهای این جاذبه گردشگری همچنان بسته است و بازدیدکنندگان برای بالارفتن از این برج فلزی ۳۲۴ متری باید از پله‌ها استفاده کنند.
4	به گفته پاتریک برانکو روییوو (Patrick Branco Ruivo) مدیر کل برج ایفل، این پربازدیدترین بنای جهان از قرنطینه و خانه‌شینی که از ماه مارس (اسفند ۹۸) آغاز شد، تاکنون ۲۷ میلیون یورو ضرر کرده است.
5	شیوع کرونا صنعت گردشگری بین‌الملل را فلج کرد.
6	بسته شدن مرزها و ممنوعیت پروازهای خارجی جهانگردان را به لغو برنامه‌های خود وادار کرده و بازدیدکنندگان داخلی نیز به منظور رعایت مقررات فاصله‌گذاری اجتماعی و نگرانی از حضور در مراکز تراکم جمعیت، از بازدید بناهای تاریخی و جاذبه‌های گردشگری امتناع می‌کنند.
7	پاریس نیز از این قاعده مستثنی نیست.
8	کاخ ورسای که از ۶ ژوئن (۱۷ خرداد) به روی بازدیدکنندگان باز شد هنوز تا شرایط عادی فاصله زیادی دارد.
9	این جاذبه گردشگری این روزها برای جلوگیری از شیوع کرونا روزانه حداکثر ۴ هزار و ۵۰۰ بازدیدکننده می‌پذیرد.
10	آماری که در مقایسه با ۲۰ هزار نفری که تابستان هرسال از این کاخ بازدید می‌کنند، چندان رضایت‌بخش نیست.
11	موزه لوور پاریس که ۶ ژوئیه (۱۶ تیر) بازگشایی می‌شود نیز خود را برای کاهش قابل توجه تعداد باردیدکنندگان آماده کرده است.
