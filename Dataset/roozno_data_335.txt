roozno_data###چه کسی بر کرسی لاریجانی تکیه خواهد زد؟###http://roozno.com//fa/news/414933/چه-کسی-بر-کرسی-لاریجانی-تکیه-خواهد-زد###[]###2020-02-23 10:15:00###۴۱۴۹۳۳###['کرسی لاریجانی', 'تکیه']
1@@@2@@@3@@@4@@@5@@@6@@@7@@@8
1	حضور کم‌فروغ اصلاح‌طلبان براي ثبت‌نام در انتخابات مجلس و ردصلاحيت چهره‌هاي شاخص اين جريان از يکسو و حضور پرشمار گروه‌ها و چهره‌هاي اصولگرا در انتخابات و عملکرد ضعيف نمايندگان فراکسيون اميد در مجلس دهم و نارضايتي عمومي از آنها از سوي ديگر باعث شده بود اصولگرايان از مدت‌ها قبل پيش‌بيني قريب به يقيني درخصوص پيروزي در انتخابات مجلس داشته باشند.
2	به خصوص اينکه موتور حرکت به سمت مجلس يازدهم و رسيدن به وحدت حداکثري را از دو سال پيش روشن کرده بودند.
3	در اين ميان اختلافات ميان شوراي ائتلاف و جبهه پايداري بر سر حضور محمدباقر قاليباف و نزديکانش در ليست نهايي گرچه کار را به نامه‌نگاري‌ها و پاسخ‌هاي تند حدادعادل و آقاتهراني به يکديگر رساند، اما با هر سختي‌اي که بود، آنها در نهايت به «ليست وحدت» رسيدند.
4	در نهايت نيز با توجه به مشارکت پايين مردم تهران در انتخابات مجلس شوراي اسلامي تمامي اصولگرايان اين ليست به مجلس شوراي اسلامي راه يافت.
5	حال بايد منتظر بود که اختلاف‌نظر ميان پايداري‌ها و طرفداران نفر اول براي رياست مجلس آغاز شود.
6	در اين ميان اصلاح‌طلبان در يازدهمين دوره انتخابات مجلس شوراي اسلامي حضور فعالي نداشتند و اين موضوع هم از مدت‌ها قبل قابل پيش‌بيني بود.
7	عوامل زيادي به حضور کمرنگ اصلاح‌طلبان در ميدان رقابت دامن زد که از جمله آنها رد‌صلاحيت چهره‌هاي شاخص جريان اصلاح‌طلب بود.
8	علاوه بر اين حضور پرشمار گروه‌ها و چهره‌هاي اصولگرا در انتخابات و عملکرد ضعيف نمايندگان اصلاح‌طلب در مجلس دهم هم بارقه اميدي را در ميان اصولگرايان روشن کرده بود که در انتخابات مجلس يازدهم پيروز ميدان خواهند بود.
9	ادامه اختلافبه گزارش روزنو :هرچند حالا نام محمدباقر قاليباف و مرتضي آقاتهراني در يک ليست و کنار هم قرار گرفته اما اين همراهي قطعا چيزي از اختلافات آنها کم نمي‌کند.
10	اختلاف جبهه پايداري و آقاتهراني با شوراي ائتلاف بر سر حضور و سرليستي محمدباقر قاليباف بود و نهايتا آنها مجبور شدند عقب بنشينند و با سهم‌دهي بيشتر به آقاتهراني و شاگردان آيت‌اغیره مصباح، پايداري‌ها را با خود همراه کنند.
11	در حالي که طي هفته اخير ليست‌هاي جداگانه‌اي از هر دو طيف منتشر شده بود.
12	حالا که قاليباف عطاي رسيدن به پاستور و تکيه بر صندلي رياست‌جمهوري را بعد از چندين شکست پياپي به لقايش بخشيده، بعيد به نظر مي‌رسد به چيزي غير از حضور در کرسي رياست مجلس بينديشد.
13	طرف ديگر اما مرتضي آقاتهراني نشسته است؛ چهره مورد اعتماد جبهه پايداري که سابقه حضور در مجلس را هم دارد، بعيد به نظر مي‌رسد بر سر کسب کرسي رياست کوتاه بيايد.
14	همانطور که براي حضور در ليست وحدت هم کوتاه نيامد و سهمش را گرفت.
15	فکر تکيه بر صندلي رياست مجلس پيش از اين هم به ذهن او خطور کرده بود و در مجلس نهم هم تن به رقابت با علي لاريجاني داده بود؛ هرچند شکست خورد اما حالا با نبود لاريجاني مي‌تواند خود را يک گزينه بالقوه براي کرسي رياست ببيند.
16	ميرسليم رقيب پنهاناما قاليباف و آقاتهراني از نامزدهاي اصلي کرسي رياست مجلس بعدي نيستند.
17	يک موتلفه‌اي قديمي را هم بايد در ليست مدعيان قرار داد؛ کسي که از ميدان رقابت‌هاي رياست‌جمهوري به ميدان رقابت‌هاي نمايندگي مجلس تغيير مسير داده است و اين يعني اينکه نگاهي خيره به کرسي رياست بهارستان دارد.
18	نام سيدمصطفي ميرسليم، رئيس شوراي مرکزي حزب موتلفه اسلامي گرچه به عنوان سهميه طيف سنتي اصولگرا در ليست وحدت وجود دارد اما او و هم‌حزبي‌هايش نارضايتي و دلخوري خود را از سازوکار موجود در شوراي ائتلاف، سرليستي قاليباف و سهم‌خواهي پايداري‌ها انکار و مخفي نکرده‌اند.
19	آنچنان که چند روز پيش ميرسليم در گفت‌وگويي تاکيد کرد: «در فهرست ما شخصيت‌هايي وجود دارد مثل آقاي تقوي که به اعتبار آنها ممکن است مردم به ليست راي بدهند يا خيلي‌ها آقاي قاليباف را مي‌شناسند و به اعتبار ايشان بخواهند راي بدهند، اما کسي به عنوان سر فهرست مشخص نشده است که معرفي شود.
20	کساني که علاقه‌مند به آقاي قاليباف بوده‌اند ليست را به اين شکل منتشر کرده‌اند، اما شوراي ائتلاف سر ليست ندارد».
21	در نهايت باوجود گمانه‌زني‌ها و تلاش‌هايي که اين افراد در به دست آوردن کرسي رياست مجلس به کار گرفته‌اند، چهره‌هاي ديگري هم در اين ميان وجود دارند، افرادي همچون حميدرضا حاجي‌بابايي و غلامرضا مصباحي‌مقدم هم از جمله آنها هستند.
22	هرچند جامعه روحانيت مبارز در جريان رسيدن به وحدت توسط نيروهاي تندرو عقب رانده شد، اما نمايندگان مجلس در دوره‌هاي مختلف ترجيح مي‌دهند چهره‌اي معتدل به کرسي رياست قوه مقننه تکيه بزند و مصباحي‌مقدم در صورت ورود به مجلس به عنوان سرليست جبهه پيشرفت و عدالت يکي از گزينه‌هاي مطرح براي کرسي رياست است.
