tabnak_data###افشاگری دبیرکل سابق از پناهندگی با رانت فدراسیون###https://www.tabnak.ir/fa/news/982185/افشاگری-دبیرکل-سابق-از-پناهندگی-با-رانت-فدراسیون###['ورزشی', 'ورزشی']###2020-06-03 01:11:00###۹۸۲۱۸۵###['شکوری', 'فدراسیون فوتبال', 'تابناک ورزشی', 'فیفا', 'پناهندگی', 'مهاجرت']
13@@@14
1	سرپرست سابق و برکنارشده دبیر کلی فدراسیون فوتبال که به نظر می رسد دنبال سفر همراه نبی به جلسه دبیران کل فوتبال آسیاست، در اظهارنظری جالب گفت: تعدادی از افراد انگشت شمار به واسطه رانت‌های موجود در فدراسیون فوتبال به دنبال پناهندگی و مهاجرت هستند.
2	به گزارش تابناک ورزشی، ابراهیم شکوری در خصوص اینکه فیفا ۸۰ ایراد بزرگ به اساسنامه فدراسیون فوتبال وارد کرده و آیا این موضوع صحت دارد یا خیر؟ اظهار داشت: من از فدراسیون فوتبال جدا شده ام و اینکه دقیقا چه اطلاعی در مورد اساسنامه رخ داده اطلاع ندارم، اما تا زمانی که من در فدراسیون حضور داشتم نمایندگان فیفا در فدراسیون فوتبال حاضر شده و یک سری توضیحاتی را در مورد اساسنامه کلی فدراسیون‌ها به ما ارائه کردند.
3	وی در خصوص اینکه وی به عنوان دبیر کل فدراسیون فوتبال به نشست دبیران کل آسیای مرکزی دعوت شده است گفت: من عضو کمیته اعضای ‌ای اف سی هستم و به عنوان دبیر کل به این نشست دعوت نشدم بلکه به عنوان یک عضو این کمیته به این مراسم فرا خوانده شده ام.
4	البته آقای نبی بزرگ و پیشکسوت ما است و قطعا در این نشست حضور پیدا خواهد کرد.
5	مطمئنا حضور ۲ نفر از ایران در این جلسه می‌تواند به منافع ملی ما کمک کند.
6	دبیر کل اسبق فدراسیون فوتبال تاکید کرد: با توجه به شرایط فدراسیون فوتبال مطمئن هستم آقای نبی با توجه به مشغله‌هایی که دارد از انتشار برخی اخبار اطلاع ندارد.
7	متاسفانه برخی اخبار حاشیه‌ای که جنبه تسویه حساب دارد روی سایت فدراسیون فوتبال منتشر می‌شود و اگر شما به سایت فدراسیون فوتبال مراجعه کنید یک مطلب سطح پایین منتشر می‌شود آن هم بدون اینکه اطلاع داشته باشند.
8	شکوری یادآور شد: یکسری افراد در فدراسیون فوتبال حضور دارند که قبل از من، در زمان حضور من و بعد از من در آنجا حضور دارند که ما فوتبالی‌ها به آن‌ها لقب کوتوله می‌دهیم.
9	این نفرات مداخله‌هایی در یکسری امروز می‌کنند که باعث می‌شود فوتبال ما درگیر شود.
10	این نفرات بیشتر به فکر منافع شخصی خود هستند و آن‌ها همان کسانی هستند که باعث شدند تا اساسنامه ما دچار مشکل شود.
11	یکی از آن‌ها به فکر بحث مهاجرت و اقامت خود است و متاسفانه زمانی که می‌بینند یک فوتبالیست وارد فدراسیون شده و مورد وثوق فیفا و ‌ای اف سی قرار گرفته ناراحت می‌شوند.
12	وی تاکید کرد: چه اشکالی دارد که آقای نبی در جلسه ‌ای اف سی حضور داشته باشند یا چه اشکالی دارد من در آن نشست باشم؟ تعداد این نفرات، انگشت شمار در فدراسیون هستند، ولی از نهاد‌های نظارتی می‌خواهم به این موضوعات ورود کنند.
13	این‌ها چه کسانی هستند که منِ دبیر کل زورم به آن‌ها نرسید، قطعا زور بعدی‌ها هم به آن‌ها نخواهد رسید.
14	این نفرات به واسطه رانت‌های موجود در فدراسیون به دنبال پناهندگی و مهاجرت هستند.
15	این را هم بگویم من هیچ مشکلی با آقای نبی ندارم.
