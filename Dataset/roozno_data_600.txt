roozno_data###وزیر بهداشت:قبل از شروع سال نو با بسیج ملی مبارزه با کرونا دستاوردهای وسیعی خواهیم داشت###http://roozno.com//fa/news/418293/وزیر-بهداشتقبل-از-شروع-سال-نو-با-بسیج-ملی-مبارزه-با-کرونا-دستاوردهای-وسیعی-خواهیم-داشت###[]###2020-03-14 13:51:00###۴۱۸۲۹۳###['وزیربهداشت', 'سال نو']
1@@@2
1	وزیر بهداشت مصوبات آخرین نشست ستاد ملی مدیریت کرونا را تشریح کرد و از بررسی وضعیت بیش از ۶.
2	۵ میلیون خانوار خبر داد و گفت که تا قبل از شروع سال نو با بسیج ملی مبارزه با کرونا دستاوردهای وسیعی خواهیم داشت.
3	به گزارش روز نو ؛ دکتر سعید نمکی در گفتگو با شبکه خبر درباره آخرین مصوبات هفتمین نشست ستاد ملی مدیریت کرونا اظهار کرد: یکی از مصوبات این نشست، اضافه کردن برخی کارگروه‌ها مانند ارزیابی منابع مالی و بودجه بود؛ همچنین مصوب شد اکیپ‌هایی در خروجی شهرها داشته باشیم و محدودیت‌های جدیدی به‌خصوص برای رفت‌وآمد افراد مبتلا اعمال کنیم که جزییات این محدودیت‌ها امروز اعلام خواهد شد.
4	وی افزود: همچنین مصوباتی مبنی بر عدم مراجعه حضوری به فراخوان‌های وزارت‌خانه‌ها مانند ثبت مسکن یا خودرو و غیره نیز از مصوبات این جلسه بود؛ سایر مصوبات نیز روز دوشنبه با حضور رئیس جمهور مورد بحث قرار خواهد گرفت.
5	وی درباره نتایج بسیج ملی مبارزه با کرونا تصریح کرد: این بسیج در 4 استان به‌صورت پایلوت اجرا شد و موارد شناسایی شده و تحت مراقبت قرار گرفتند همچنین افراد در تماس‌ با آنها ایزوله شدند و بار بیمارستان‌ها را کاهش یافت.
6	نمکی ادامه داد: امروز حدود 31 هزار مرکز در سراسر کشور درگیر این پروژه است و 1200 مرکز ارجاع سرپایی داریم که با فرمان مهم مقام معظم رهبری مبنی بر ایجاد قرارگاه در نیروهای مسلح این مراکز به دوهزار تا 2500 واحد خواهد رسید.
7	وی اضافه کرد: بیش از 6.
8	5 میلیون خانوار را مورد بررسی قرار دادیم و افراد را به مراکز درمانی یا قرنطینه خانگی ارجاع دادیم و تا قبل از شروع سال نو با بسیج ملی مبارزه با کرونا دستاوردهای وسیعی خواهیم داشت.
9	وی ادامه داد: سامانه‌ salamt.
10	gov.
11	ir برای خوداظهاری مردم راه‌اندازی شده است تا موارد مشکوک از آلوده جدا شوند، موارد آلوده تحت درمان قرار بگیرند، زنجیره انتقال از موارد آلوده به سالم قطع شود و بار درمان در آینده کاهش یابد.
