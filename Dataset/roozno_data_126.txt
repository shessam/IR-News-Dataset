roozno_data###شورای عالی سیاست‌گذاری اصلاح‌طلبان لیستی نمی‌دهد که امضا نداشته باشد/ لیست‌های منتشر شده جعلی است/ احزاب اصلاح‌طلب مختارند که از نامزدهایشان حمایت کنند/ هیچ دو دستگی در میان اصلاح‌طلبان وجود ندارد###http://roozno.com//fa/news/413111/شورای-عالی-سیاست‌گذاری-اصلاح‌طلبان-لیستی-نمی‌دهد-که-امضا-نداشته-باشد-لیست‌های-منتشر-شده-جعلی-است-احزاب-اصلاح‌طلب-مختارند-که-از-نامزدهایشان-حمایت-کنند-هیچ-دو-دستگی-در-میان-اصلاح‌طلبان-وجود-ندارد###[]###2020-02-12 10:32:00###۴۱۳۱۱۱###['جواد امام', 'اصلاح طلبان']
1
1	یک عضو هیأت رئیسه شورای عالی سیاست‌گذاری اصلاح‌طلبان گفت: اصلاح‌طلبان لیستی نمی‌دهند که امضا نداشته باشد؛ لیست‌هایی که به اسم شورای عالی سیاست‌گذاری منتشر می‌شود جعلی و فاقد امضاء هستند.
2	به گزارش روز نو :جواد امام ، درباره اینکه گفته می‌شود علیرغم تاکید شورای عالی سیاست‌گذاری اصلاح‌طلبان مبنی بر عدم ارائه، لیست‌هایی منتشر می‌شود که به این شورا نسبت داده می‌شود، گفت: لیست‌هایی که امروز مطرح می‌شود شورای عالی سیاست‌گذاری ارائه کرده جعلی است و تا این لحظه احزاب و گروه‌های اصلاح‌طلب مسئولیت‌شان را نپذیرفته‌اند.
3	این عضو هیأت رئیسه شورای عالی سیاست‌گذاری اصلاح‌طلبان خاطرنشان کرد: آن چه که مسلم است در شورای عالی سیاست‌گذاری اصلاح‌طلبان مصوب شده لیستی ارائه نشود اما احزاب اگر کاندیدی داشته باشند می‌توانند آنان را معرفی و از او حمایت کنند و فعالیت داشته باشند.
4	وی تاکید کرد: لیست‌هایی که بیرون می‌آید بیشتر گمانه‌زنی‌هایی است که صورت می‌گیرد و خلاف آن‌چیزی است که در شورای عالی سیاست‌گذاری به نتیجه رسیده است که متاسفانه در فضای مجازی منتشر و آدرس‌های غلطی می‌دهند.
5	امام گفت: اگر شورای عالی سیاست‌گذاری لیستی ارائه دهد، آن را امضاء و منتشر خواهد کرد و مسئولیت‌شان را می‌پذیرند؛ این لیست‌های منتشر شده هیچ‌کدام امضاء ندارند و کاملا مشخص است که جعلی هستند.
6	این فعال سیاسی اصلاح‌طلب درباره تغییر حوزه انتخابیه نامزدهای اصلاح‌طلب تهران گفت: شورای عالی سیاست‌گذاری اصلاح‌طلبان هیچ‌گونه فشاری روی نامزدهای تهران نگذاشته است که حوزه‌های خود را تغییر دهند.
7	وی افزود: شاید نامزدی به این نتیجه برسد به دلیل این‌که در تهران اتفاق نظری صورت نگرفته است و لیستی وجود ندارد به شهری که از وی شناخت بهتری دارند برود نتیجه بهتری بگیرد، ضمن این‌که فرصت تغییر حوزه انتخابیه به اتمام رسیده است و اگر کسی می‌خواست این کار را انجام دهد تا آلان تغییر داده بود.
8	امام خاطرنشان کرد: نمی‌دانم این اخبار جعلی برای چه مطرح می‌شود و قصد و هدف کسانی که چنین مسائلی را بیان می‌کنند، چیست.
9	وی تاکید کرد: هیچ دودستگی در جریان اصلاحات وجود ندارد اکثریت احزابی که نامزده‌ها، دبیران کل، قائم مقام و ارکان حزب‌شان رد صلاحیت شدند تصمیم گرفتند لیست ندهند و تعدادی از احزاب هم که نامزد داشتند تصمیم گرفتند از آنان حمایت کنند این به معنای دودستگی نیست و تصمیمی است که گرفته شده است.
10	این عضو شورای عالی سیاست‌گذاری اصلاح‌طلبان در پایان خاطرنشان کرد: احزاب اصلاح‌طلب مختار هستند از نامزدهای تائید صلاحیت شده‌شان حمایت کنند.
