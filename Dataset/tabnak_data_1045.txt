tabnak_data###سخنگوی طالبان: هیچ سند محرمانه‌ای با آمریکا نداریم###https://www.tabnak.ir/fa/news/963921/سخنگوی-طالبان-هیچ-سند-محرمانه‌ای-با-آمریکا-نداریم###[]###2020-03-05 13:37:00###۹۶۳۹۲۱###['آمریکا', 'طالبان', 'افغانستان']
1
1	«سهیل شاهین» سخنگوی دفتر سیاسی طالبان در قطر تاکید کرد که هیچگونه اسناد مخفی میان آمریکا و این گروه وجود ندارد.
2	شاهین در حساب توئیتری خود نوشت: توافقنامه‌ای که میان آمریکا و طالبان به امضا رسیده، تمام رسانه‌ها آن را منتشر کرده‌اند و جز این دیگر هیچ سندی بین ما وجود ندارد.
3	‏وی گفت: «میان ما و آمریکا هیچگونه اسناد مخفی وجود ندارد.
4	اولی توافقنامه است که در مطبوعات آمده و دیگری تشریح توافقنامه است که هر بند توافقنامه را تشریح می‌کند و مکانیسم اجرا یا ضمایم خوانده می‌شود.
5	علاوه بر آن دیگر هیچ سندی وجود ندارد.
6	»این واکنش شاهین پس از آن صورت می‌گیرد که چند روز پیش شماری از رسانه‌های خارجی از وجود اسناد مخفی بین طالبان و ایالات متحده خبر داده بودند.
7	براساس این گزارش‌ها دو ماده در توافقنامه طالبان و ایالات متحده آمریکا وجود دارد که فقط توسط اعضای کنگره و افراد خاص خوانده می‌شوند.
8	از سوی دیگر، مایک پامپئو، وزیر امور خارجه آمریکا نیز روز یکشنبه اول مارس در مصاحبه با شبکه «CBS» گفت که توافقنامه صلح با طالبان دو سند اجرایی نظامی نیز دارد.
9	پامپئو تاکید کرد، این دو سند نظامی محرمانه هستند و برای مصئونیت سربازان آمریکایی مهم است و این دو سند نظامی به اعضای کنگره آمریکا داده خواهند شد.
10	وی همچنین افزود که امضای توافقنامه صلح با طالبان شفاف است و هیچ معامله‌ای خارج از این توافقنامه صورت نگرفته است.
11	توافقنامه صلح میان آمریکا و طالبان در تاریخ ۲۹ فوریه ۲۰۲۰ در دوحه قطر امضا شد و نمایندگان ۳۰ کشور و سازمان‌های جهانی در آن شرکت کرده بودند.
