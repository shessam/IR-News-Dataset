asriran_2_data###تی99؛ شاسی بلند لوکس و ارزان چینی! (+فیلم و تصاویر)###https://www.asriran.com/fa/news/697059/تی99-شاسی-بلند-لوکس-و-ارزان-چینی-فیلم-و-تصاویر###['اقتصادی']###2019-11-07 00:43:00###۶۹۷۰۵۹###['تی99', '99', 'بسترن', 'بستیون', 'چینی', 'شاسی بلند', 'خودرو', 'عصرایران']
16@@@17
1	بسترن یکی از برندهای خودرویی است که در بازار ایران نیز تعدادی از محصولات آن حضور داشته اند.
2	این شرکت در واقع زیرمجموعه ای از گروه محسوب می شود که اخیرا نام خود را به بستیون تغییر داده است.
3	از محصولات بسترن در باید به مدل های زیر اشاره کنیم:یکی از جدیدترین که پس از تغییر برند توسط بسترن سابق یا بستیون جدید ارائه شده؛ با نام است که باتوجه به جذابیت های طراحی در مطلب امروز نگاه دقیق تری بدان خواهیم داشت.
4	تی99 بدون توجه به برند و اصالت طراحی یک خودروی بسیار زیبا است و احتمالا شما هم با این تعریف مخالفتی نخواهید داشت زیرا در مجموع ارتباط مثبتی را با مخاطب در نگاه اول برقرار می کند.
5	اما اگر مخاطب حرفه ای دنیای خودرو باشید یا اخبار این حوزه را دنبال کنید، با مشاهده تی99 بلافاصله نویگیتور و ایویتر را به خاطر می آورید!
6	این محصول از نمای جلو یا دماغه کاملا از الگوی نویگیتور استفاده کرده و در طراحی عقب نیز سراغ ایویتر رفته است.
7	در نمای جلو از همان ابتدا مخاطب درگیر گریل(جلوپنجره) بزرگ و توسعه یافته در عرض می شود.
8	بافت این قسمت حالتی شبیه بارش باران البته از نوع کرومی آن دارد.
9	دماغه مکعبی شکل تی99 با نوارهای الی ایی دیی بزرگ در طرفین بامپر(سپر) کامل شده و البته ظاهر جالبی دارد.
10	چراغ های جلو برشی باریک و تیز دارند که عامل ایجاد ظاهری جدی و تهاجمی برای این کراس اوور بوده است.
11	درپوش موتور تقریبا فاقد شیب به سمت دماغه است و با برشی دایره ای از فندرها(گلگیر) جدا می شود که این حالت نیز در ایجاد ظاهر چهارگوش برای نمای جلوی خودرو اثری جدی داشته است.
12	تی99 در نمای جانبی هم زیبایی های خود را به نمایش می گذارد.
13	شیب ملایم و زیبایی که سقف دارد با الگوی شیشه های کناری ترکیبی فوق العاده را ایجاد کرده است.
14	این خودرو خط شانه ای بسیار قوی دارد که شروع آن را باید از گوشه کناری چراغ های جلو در نظر بگیریم که تا نقطه ای مشابه در چراغ های عقب ادامه دارد.
15	عناطر کرومی هم در این بخش حضوری فعال دارند که در تصاویر مشاهده می کنید.
16	بستیون برای این محصول از رینگ های استاندارد 20 اینچی استفاده کرده که این را باید یک اتفاق خوب در سرزمین چین بدانیم!
17	زیرا تقریبا تمامی خودروهای چینی مشکل کوچک بودن رینگ به نسبت اندازه شاسی را دارند!
18	اما اینجا رینگ 20 اینچی برای مدل پایه نیز ارائه می شود.
19	رینگ ها جزئیات جالبی نیز دارند و 10 پره داخلی آن به شکل خلاقانه ای کنار یکدیگر قرار گرفته اند.
20	در نمای عقب با یک منظره اشرافی سر و کار داریم!
21	چراغ های یکپارچه که تمام عرض خودرو کشیده شده و دو چراغ مکمل افقی در طرفین بامپر(سپر) و البته کمی پایین تر خروجی های دوقلوی اگزوز که حالت توکار دارند، زیبایی خاصی را در سبک خودروهای لوکس ایجاد کرده اند.
22	تی99 برابر با 4800 میلیمتر طول، 1915 میلیمتر عرض و 1685 میلیمتر ارتفاع دارد.
23	فاصله بین محورها نیز برابر با 2870 میلیمتر است.
24	در طراحی فضای داخل کابین تی99 دقت بالایی لحاظ شده است.
25	اینجا بیشتر قسمت ها بافت نرم و باکیفیت دارند.
26	سه نمایشگر بزرگ در کنسول مشاهده می شود.
27	یک نمایشگر 8 اینچی جایگزین نشانگر سنتی آمپر، نمایشگر 12.
28	3 اینچی ویژه تنظیمات سیستم سرگرمی و دوربین های محیطی و یک نمایشگر 12.
29	3 اینچی دیگر که به منظور حذف کامل کلیدهای کنترلی سیستم تهویه در قسمت پایینی کنسول جلو قرار گرفته است.
30	همچنین در قسمت بالای کنسول یک پروژکتور(هرم) سه بعدی هولوگرافیک مشاهده می شود که به عنوان نمایه ای از آینده نگر بودن کابین این خودرو نصب شده است.
31	این هرم دیلایف نام دارد و در واقع یک دستیار مجازی است که با کنترل صوتی مدیریت شده و می تواند برای تغییرات در تنظیمات سیستم تهویه و یا یافتن آهنگ مورد علاقه در آلبوم موسیقی مورد استفاده قرار گیرد.
32	از امکانات تی99 می توان به: روکش چرمی صندلی ها، فرمان با قابلیت تنظیم در 4 حالت، صندلی راننده با تنظیم الکتریکی 6 جهته، صندلی سرنشین جلو با تنظیم دستی 4 جهته، گرمایش صندلی ردیف جلو، سیستم تهویه هوشمند، تهویه صندلی های ردیف جلو در حالت آپشن، تنظیم الکتریکی 4 جهته صندلی سرنشین جلو در حالت آپشن، آینه های برقی، سانروف پانورامیک، نورپردازی هوشمند و غیره اشاره کرد.
33	در بخش ایمنی نیز باید به ایربگ کناری، دوربین محیطی 360 درجه، استارت دکمه ای، ورود بدون کلید، سیستم کنترل کشش، سیستم پایداری الکترونیکی، پارک خودکار، هشدار خروج از خط و دستیار رانندگی در خطوط، کروز کنترل تطبیقی، هشدار برخورد از جلو و عقب، و غیره اشاره کرد.
34	گفتنی است برخی از امکانات نامبرده فقط در حالت آپشن ارائه می شوند و تنها گرانترین تریم میزبان تمامی موارد است.
35	در تی99 از موتور 2 لیتری توربوشارژ تولید فاو با خروجی 224 اسب بخار و گشتاور 340 نیوتن متر استفاده شده است.
36	این مجموعه فعلا تنها با یک جعبه دنده اتوماتیک 8 سرعته برند که حاصل همکاری با کمپانی استارائه می شود.
37	براساس اطلاعات ارائه شده توسط کمپانی سازنده خودرو، در آینده نزدیک جعبه دنده 6 سرعته اتوماتیک نیز به گزینه ها برای تی99 اضافه می شود.
38	برچسب قیمت تی99 در مدل پایه از 21322 دلار آغاز و در بالاترین آپشن به 27012 دلار می رسد البته این قیمت مربوط به بازار چین است و قیمت صادراتی این محصول قطعا بالاتر از این مبالغ مورد اشاره تمام خواهد شد.
