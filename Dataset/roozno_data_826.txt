roozno_data###بحران كرونا و بيكاري در مثلث تناقض###http://roozno.com//fa/news/420661/بحران-كرونا-و-بيكاري-در-مثلث-تناقض###[]###2020-04-06 10:07:00###۴۲۰۶۶۱###['بحران کرونا', 'بیکاری']
1@@@2@@@3@@@4@@@5@@@6
1	آمار ابتلا به کرونا در کشور همچنان افزایشی است و تنها گزینه مقابله با کرونا، رعایت فاصله اجتماعی و بهداشت فردی است.
2	شواهد نشان می‌دهد که در بسیاری از شهرها همچون تهران، فاصله اجتماعی چندان رعایت نمی‌شود و همین امر موجب رشد چند درصدی آمار روزانه مبتلایان با کرونا شده است.
3	دولت و رئیس‌جمهور این روزها از نوعی فاصله اجتماعی هوشمند سخن می‌گویند به این امید اینکه بتوانند چرخه راکد اقتصاد را به حرکت درآورد، پزشکان و مسئولان وزارت بهداشت از این شلوغی ابراز نگرانی شدید می‌کنند و مردم نیز از زیان‌های اقتصادی که به آنها وارد شده، کلافه شده‌اند و به هر نحوی می‌خواهند از ضرر و زیان کسب و کارشان جلوگیری کنند.
4	آمار مبتلایان به کرونا در کشور نیز روند روبه رشد دارد و از روز شنبه (۱۶ فروردین) تا یکشنبه (۱۷ فروردین) ۲۴۸۳ بیمار جدید در کشور شناسایی شد و ۱۵۱ نفر جان خود را از دست داده‌اند.
5	با احتساب به این آمار شمار مبتلایان کروناویروس در ایران به ۵۸ هزار و ۲۲۶ نفر رسید و سه هزار و ۶۰۳ نفر جان خود را از دست دادند.
6	۴۰۵۷ نفر از بیماران نیز در وضعیت شدید این بیماری قرار دارند.
7	به گزارش روز نو :مردم بي‌توجه به هشدارها در خيابان‌ها حضور دارند و ترافيک روزانه پايتخت مسئولان وزارت بهداشت را سردرگم کرده است.
8	در اين چند روز وزير بهداشت در نامه‌اي به رئيس‌جمهور نسبت به آغاز به کار فعاليت واحدهاي توليدي در ايران اعتراض کرده و نوشت: «هر گونه تصميم آتش به اختيار توسط هر دستگاه دولتي، غيردولتي، فرهنگي، مذهبي و غيره که مورد تاييد نباشد شعله‌هايش به سرعت دامن نظام سلامت و متعاقب آن اقتصادي کشور را خواهد گرفت.
9	» اما روز گذشته حسن روحاني آب پاکي روي دست وزير بهداشت ريخت و ضمن مخالفت با درخواست نمکي تاکيد کرد که تمام فعاليت‌هاي اقتصادي کم ريسک بايد از 23 فروردين آغاز شود.
10	حسن روحاني همچنين اعلام کرده است که مدارس و اماکن مذهبي و زيارتي تا 30 فروردين تعطيل است ولي در برخي «استان‌هاي سفيد» مثل بوشهر و هرمزگان و سيستان‌وبلوچستان اختيار دارند که خودشان تصميم بگيرند.
11	کيانوش جهانپور، سخنگوي وزارت بهداشت در واکنش به سخنان حسن روحاني مبني بر استان‌هايي در ايران هستند که در شيوع کرونا وضعيت سفيد دارند، گفت: هيچ استاني داراي وضعيت سفيد نيست.
12	در رابطه با روستاها هم ابتلاهاي مختلفي داريم.
13	دستور رئيس‌جمهور براي آغاز فعاليت‌هاي اقتصادي درحالي صادر شد که علاوه بر هشدار پزشکان و انجمن‌هاي پزشکي، مقام‌هاي وزارت بهداشت از جمله سعيد نمکي وزير بهداشت و عليرضا زالي فرمانده عمليات مقابله با کرونا در پايتخت به صراحت درباره عواقب چنين تصميمي هشدار داده و با آن مخالفت کرده‌اند.
14	حسن اينانلو، معاون درمان دانشگاه علوم پزشکي البرز نيز گفته بود که اگر بخواهيم فعاليت‌هاي اقتصادي را کامل آزاد کنيم در مديريت کرونا با يک سناريوي فاجعه‌بار مواجه مي‌شويم و يک ميليون ايراني به‌خاطر کرونا مي‌ميرند.
15	» همچنين پيام طبرسي، معاون بيمارستان مسيح دانشوري گفته است که‌ اگر دولت قرنطينه را بردارد با پيک دوم کرونا مواجه مي‌شويم.
16	از سوي ديگر مجلس نيز بيکار ننشسته و طيبه سياوشي، نماينده تهران در مجلس دريک رشته توئيت در حساب شخصي‌اش از ارائه طرح سه‌فوريتي تعطيلي يک ماه کشور به علت شيوع کرونا در جلسه علني روز سه‌شنبه (19 فروردين) مجلس خبر داد.
17	بي‌پولي از کرونا خطرناک‌تر استاين صحبت‌ها در شرايطي مطرح مي‌شود که مردم سردرگم اين پازل هستند.
18	در گزارش ميداني «آرمان‌ملي» از سطح شهر، صبح روز دوشنبه (17 فروردين) تعداد زيادي از مردم به سرکارهايشان مي‌روند و همين امر موجب شده مسيرهاي غرب به شرق اتوبون‌ها شلوغ و پرترافيک باشد.
19	يکي از شهروندان که کارمند بانک است، مي‌گويد: «به ما گفته‌اند که اگر مي‌خواهيد در خانه بمانيد بايد مرخصي بدون حقوق بگيريد» يک شهروند ديگر نيز مي‌گويد: «من يک واحد توليد با 10 پرسنل دارم، 20 روز است که هيچ درآمد و فروشي نداشتيم و همه اميدمان به فروش نوروزي بود، که آن هم از بين رفت.
20	اگر همين‌طور پيش برود و در خانه بمانيم شکم کارگران‌مان و زن و بچه‌مان را چه کسي سير مي‌کند».
21	او از دولت انتقاد مي‌کند و مي‌افزايد: «بيکاري و بي‌پولي از کرونا سخت‌تر و مرگ‌آورتر است.
22	دولت وقتي به ما کمک نمي‌کند با چه پولي شکم‌مان را سير کنيم.
23	» يکي ديگر از رانندگان تاکسي که در بزرگراه نواب منتظر سوارکردن مسافر است، نظرات همسو با ديگر شهروندان دارد، او مي‌گويد: «بيش از 3 همکار ما در يک ماه گذشته فوت کرده‌اند و شغل ما پرخطرترين شغل است، اما اگر به سرکار نيايم چطور مي‌توانم ماهيانه 800 هزار تومان کرايه منزل و قسط 900 هزارتوماني خودرويم را پرداخت کنم.
24	اين راه مقابله با کرونا نيست و اگر دولت مي‌خواهد شهروندان به قرنطينه خانگي عمل کنند بايد به آنها کمک کند».
25	زهرا نژادبهرام، عضو هيات‌رئيسه شوراي شهر تهران نيز به «آرمان‌ملي» مي‌گويد: مرتب توصيه مي‌کنيم که کسي از خانه‌اش بيرون نيايد و به اصناف توصيه مي‌کنيم که مغازه‌هايشان را ببندند و توصيه و الزام و جريمه را برايشان تدارک ديده‌ايم، چگونه است که به يکباره در روز شانزدهم فروردين ترافيکي در شهر تهران ديده مي‌شود که تا پيش از آن حداقل در طول بيست روز گذشته قابل مشاهده نبوده است.
26	مردم براي رفع نيازهاي اقتصادي خود مجبورند از خانه‌ بيرون بيايند.
27	وي در ادامه مي‌افزايد: چگونه است که ما بايد مثل همه بخش‌ها و دستگاه‌هاي اداري در حاشيه باشيم و پيشنهاداتمان را مطرح کنيم شايد مورد پذيرش قرار بگيرد، شايد هم مورد پذيرش قرار نگيرد.
28	رشد 30درصدي مراجعه به بيمارستان‌هابا توجه به اينکه در دو روز گذشته (شنبه و يکشنبه) تهران روزهاي شلوغي را سپري کرد، عليرضا زالي، فرمانده ستاد مقابله با کرونا کلانشهر تهران از رشد 30 درصدي مراجعان به بيمارستان‌ها در شهر تهران در اين دو روز خبر داد.
29	زالي مي‌گويد که متاسفانه در شرايطي شاهد افزايش غيرمتعارف ترافيک و ترددها و حضور افراد در سطح شهر بوديم که 448 بيمار کرونا مثبت جديد در بخش‌هاي عادي و 99 بيمار جديد کرونايي در بخش‌هاي ويژه بستري شدند.
30	او در اين توئيت اعلام کرده است: «سه‌شنبه، طرح سه‌فوريتي تعطيلي يک‌ماهه کشور بر پايه اصل 79 قانون اساسي در صحن مجلس مطرح و در صورت تصويب و تاييد شوراي نگهبان، کليه مراکز دولتي، عمومي و خصوصي به‌جز هيات‌دولت، ستاد مرکزي قوه قضائيه، مجلس، ارگان‌هاي نظامي، حاکميتي و رفاهي تعطيل مي‌شود.
31	»مرگ 66 معلم بر اثر کرونابراساس اعلام کانون صنفي معلمان تا پايان تعطيلات نوروز، 66 معلم شاغل و بازنشسته کشور بر اثر ابتلا به کرونا جان باخته‌اند.
32	اين درحالي‌ است که وزارت آموزش و پرورش مي‌گويد: هنوز آمار دقيقي از وضعيت معلمان نداريم.
33	براساس اين اطلاعات، بيشتر فوتي‌ها در مناطق شمالي کشور، تهران و سپس استان قم اتفاق افتاده است؛ با اين حال، حتي در استان‌هايي مانند سيستان‌وبلوچستان و لرستان نيز، معلمان شاغل و بازنشسته جان خود را در اثر ابتلا به کرونا از دست داده‌اند.
34	اين اطلاعات در حالي ارائه شده که ارگان‌ها، نهادهاي مرتبط و وزارت آموزش و پرورش، هيچ آمار مدوني از تعداد فوتي‌ها در زيرمجموعه‌هاي خود منتشر نکرده‌اند.
35	مهرزاد حميدي (معاون تربيت بدني و سلامت آموزش و پرورش) در واکنش به فوت 66 نفر از همکاران فرهنگي در پي ابتلا به کرونا ويروس به «ايلنا» گفت: به‌علت تعطيلي مدارس فعلا آمار دقيقي در اين زمينه در دست نيست.
36	به هر حال جمعيت فرهنگيان ما يک هفتادم جمعيت جامعه است و بايد آمار آن را بررسي کنيم تا ببينيم که وضعيت به چه صورتي است.
37	وي در پاسخ به اين سوال که آيا تاکنون اقدام به بررسي وضعيت معلمان از طريق آموزش و پرورش استان‌ها نداشته‌ايد، گفت: وزارتخانه تلاش خود را در اين خصوص خواهد کرد اما دسترسي به آمار باتوجه به تعطيلي مدارس امکان‌پذير نيست.
38	تصميم جالب شوراي شهررقم آخر کدملي و اجازه تردد 3 روز در ماه براي هر نفر شوراي شهر نيز در جلسه اخير خود از تصميم جالبي براي قرنطينه پرده برداشت، ظاهرا مديريت شهري براي کنترل تردد شهروندان به منظور مقابله با کرونا، دهک‌بندي شهروندان براي تردد در ماه را پيشنهاد داده است.
39	محسن هاشمي، رئيس شوراي شهر تهراندر اين رابطه گفت: يکي از پيشنهاد‌هاي ما در کنار کاهش ظرفيت فعاليت و تعطيلي مراکز مديريت تردد براي کنترل تردد مردم بود و پيشنهاد ما تقسيم‌بندي شهروندان براساس رقم پاياني کدملي آنهاست تا به اين شکل شهروندان به ده دهک تقسيم شوند و شکل تردد آنها به يک دهم در روز کاهش پيدا کند.
40	(هر فرد در ماه تنها سه روز بتواند تردد کند).
41	در پايان ذکر اين نکته الزامي است که در اين شرايط مردم همچنان سردگم دو راهي ضررو زيان از بيکاري و ترس از ابتلا به کرونا هستند.
42	در اين شرايط به غير کارمندان ادارات دولتي و بانک‌ها که ملزم به حضور در محل کارشان هستند، کسبه و صاحب شرکت‌هاي خصوصي نيز از تداوم اين وضعيت کلافه شده‌اند و همين امر موجب شده که آنها بدون توجه به هشدارها مغازه‌شان را باز کنند.
43	بايد در انتظار روزهاي آينده بود که دولت و وزارت بهداشت چه رويکردي را براي نگهداشت مردم در خانه اتخاذ خواهد کرد.
