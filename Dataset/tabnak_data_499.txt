tabnak_data###افشاگری و استعفای خزانه دار در مجمع فدراسیون ژیمناستیک###https://www.tabnak.ir/fa/news/957580/افشاگری-و-استعفای-خزانه-دار-در-مجمع-فدراسیون-ژیمناستیک###['ورزشی', 'ورزشی']###2020-02-08 13:00:00###۹۵۷۵۸۰###['فدراسیون ژیمناستیک', 'علی نژاد', 'مجمع عمومی', 'خزانه دار', 'تابناک ورزشی']
3
1	خزانه دار فدراسیون ژیمناستیک بعد از افشاگری در مجمع از سمت خود استعفا کرد.
2	به گزارش تابناک ورزشی، مجمع عمومی عادی سالیانه فدراسیون ژیمناستیک از ساعت ۱۰ امروزدر طول ماه‌های اخیر فدراسیون ژیمناستیک با حاشیه‌های فراوانی دست به گریبان بود و شایعاتی درباره تخلفات در این فدراسیون مطرح شد که در نهایت وزارت ورزش حکم به برکناری دبیر فدراسیون و خزانه دار داد؛ حکمی که ریاست فدراسیون از آن تمکین نکرد تا وزارت ورزش در واکنش به آن بودجه این فدراسیون را مسدود کند.
3	در مجمع امروز فدراسیون، سرانجام خزانه دار فدراسیون ژیمناستیک با یک سخنرانی تند و تیز کناره گیری خود را از این سمت اعلام کرد.
4	نوری خزانه دار فدراسیون در این مجمع گفت: چون احتمالا آخرین مجمع است باید قبل از گزارش مالی صحبت‌هایی را مطرح کنم.
5	از من خواسته شده اجباراً استعفا دهم و باید بگویم هیچ تخلفی در عملکردم وجود ندارد.
6	اگر متخلف باشم، دادگاه صالحه باید حکم دهد و من را تنبیه کنند نه ورزشکاران.
7	وی افزود: اصلا به دادگاهی هم احضار نشدم، اما اینگونه هم نشد.
8	آماده پاسخگویی به هر سوالی هستم.
9	هر روز از ۸ صبح تا نیمه‌های شب در فدراسیون مشغول کار هستم.
10	به خیلی از امور که شاید برخی از آن‌ها وظیفه من نیست هم رسیدگی کردم و جالب است من را به کم کاری متهم کردند.
11	نوری در ادامه تاکید کرد: بالغ بر ۱۵ میلیون از جیب خودم هزینه کردم و پولی از فدراسیون گرفته و نخواهم گرفت.
12	برای هزینه ویزای ورزشکاران هم از جیب خودم هزینه کردم، چون فدراسیون پول و زمان نداشت.
13	جالب است آقایان می‌گویند من اتلاف منابع در فدراسیون داشته ام.
14	باتوجه به عملکردم انتظار تشویق از سوی وزارت را داشتم، اما وزارت اعلام کرد که باید استعفا دهم تا رای دادگاهی که به آن احضار نشدم صادر شود.
15	وی سرانجام استعفای خود را اعلام کرد و گفت: در پایان تا زمان اعلام رای دادگاه صالحه برای فدراسیون ژیمناستیک از سمت خودم استعفا می‌کنم.
16	در پایان گزارش خزانه دار همه وی را تشویق کردند که علی نژاد در واکنش به این موضوع اعلام کرد: «برای گزارش خزانه‌دار معمولا دست نمی‌زنند!»
