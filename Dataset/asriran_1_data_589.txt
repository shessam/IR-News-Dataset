asriran_1_data###طلب یک میلیارد تومانی دروازه‌بان سابق پرسپولیس در راه است###https://www.asriran.com/fa/news/716490/طلب-یک-میلیارد-تومانی-دروازه‌بان-سابق-پرسپولیس-در-راه-است###['ورزشی']###2020-03-01 11:40:00###۷۱۶۴۹۰###['نیلسن', 'پرسپولیس']
3
1	حکم دروازه‌بان سابق تیم فوتبال پرسپولیس که یک بار علیه این باشگاه از فیفا حکم گرفته، بار دیگر به جریان افتاده است.
2	به گزارش فارس، نیلسون کوریا جونیور دروازه بان برزیلی اسبق پرسپولیس یک میلیارد تومان از این باشگاه طلب دارد که هنوز این پول به او داده نشده و به احتمال زیاد پرونده او در فیفا بار دیگر به جریان بیفتد.
3	این دروازه بان که در فصل 91 92 به خدمت پرسپولیس درآمد، در فصل 93 94 در نیم فصل از این باشگاه جدا شد.
4	در واقع پرسپولیس در این فصل به صورت یک طرفه قرارداد این بازیکن را فسخ کرد و سپس او برای گرفتن مطالباتش به فیفا شکایت کرد.
5	در حکم فیفا، پرسپولیس محکوم به پرداخت مطالبات این دروازه بان برزیلی شد و در ادامه مسئولان وقت باشگاه با نیلسون مصالحه کردند تا حقوق وی پرداخت شود اما با وجود این مصالحه، باز هم در پرداخت این مطالبات کوتاهی شده و تاکنون صورت نگرفته است.
6	این پرونده در شرایطی در فیفا به جریان افتاده که این روزها این باشگاه با شکایت های زیادی از سوی خارجی هایی که به خدمت داشته، روبرو است.
