asriran_1_data###شمار مبتلایان به کرونا در اروپا همچنان در حال افزایش است###https://www.asriran.com/fa/news/717770/شمار-مبتلایان-به-کرونا-در-اروپا-همچنان-در-حال-افزایش-است###['بین الملل']###2020-03-08 19:18:00###۷۱۷۷۷۰###['کرونا', 'اروپا']
5@@@6
1	تعداد تلفات مبتلایان به ویروس کرونا در اسپانیا به ۱۷ نفر رسیده و سوئیس نیز مرگ دومین نفر در این کشور به دلیل ابتلا به ویروس کرونا را اعلام کرد.
2	به گزارش فارس، اطلاعیه‌های صادرشده از سوی کشورهای اروپایی نشان می‌دهد ابتلا به ویروس کرونا در این قاره همچنان روندی صعودی دارد.
3	به نوشته خبرگزاری «رویترز»، وزارت بهداشت سوئیس اعلام کرد که تعداد مبتلایان به ویروس کرونا در این کشور به ۲۸۱ نفر رسیده و تست کرونای دستکم ۴ هزار نفر منفی اعلام شده است.
4	همچنین تاکنون دو نفر در این کشور به دلیل ابتلا به ویروس کرونا جان خود را از دست داده‌اند.
5	امروز همچنین مقام‌های دولت اسپانیا اعلام کردند که با مثبت اعلام شدن ابتلای ۸۸ نفر در این کشور به ویروس کرونا، شمار مبتلایان به این ویروس در اسپانیا به ۶۱۳ نفر رسیده است.
6	شمار کشته‌های ویروس کرونا در این کشور هم به ۱۷ نفر افزایش یافته است.
7	علاوه بر این، دولت انگلیس امروز اعلام کرد تعداد مبتلایا به کرونا در این کشور با افزایشی ۶۴ نفری، به ۲۷۳ نفر رسیده است.
8	در آلمان هم آمار مبتلایان ۱۵۱ نفر افزایش یافته و به ۹۵۱ تن رسیده است.
9	وزیر بهداشت آلمان به دولت توصیه کرده تجمعات بیش از ۱۰۰۰ نفر ممنوع شود.
10	روسیه نیز روز یکشنبه ابتلای ۳ نفر دیگر در این کشور به ویروس کرونا را تایید کرد تا شمار مبتلایان در این کشور به ۱۷ نفر برسد.
11	هر سه نفر طی روزهای اخیر از ایتالیا بازگشته بودند.
12	همچنین «جوزپه کونته» نخست‌وزیر ایتالیا به دنبال افزایش شمار مبتلایان به ویروس کرونا، دستور قرنطینه حدودا یک ماهه 14 استان این کشور را صادر کرد.
13	کرونا در ایتالیا بیشتر از هر کشور دیگری در اروپا گسترش یافته و طبق آمار دولتی، میزان فوتی‌ها در این کشور از ۲۳۰ نفر گذشته است.
