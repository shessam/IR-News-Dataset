roozno_data###یافته های تازه در مورد رفتار "ویروس کرونا": چرا این ویروس برای مردان خطرناک تر است؟!###http://roozno.com//fa/news/417723/یافته-های-تازه-در-مورد-رفتار-ویروس-کرونا-چرا-این-ویروس-برای-مردان-خطرناک-تر-است###[]###2020-03-10 16:38:00###۴۱۷۷۲۳###['ویروس کرونا', 'مردان']
1@@@2@@@3
1	تحقیقات اولیه در چین نشان می‌دهد که احتمال مرگ زنان و کودکان بر اثر ابتلا به کرونا کمتر از مردان است.
2	آمار موارد مرگ بر اثر کووید۱۹، بیماری ناشی از ویروس کرونا، برای همگان اندک است و طبق این تحقیق،‌ تنها ۴.
3	۲ درصد از ۴۴ هزار و ۶۷۲ فرد مبتلا به ویروس در چین جان باخته‌اند.
4	به گزارش روز نو ، ایندیپندنت در مورد یافته تازه پژوهشگران در مورد عدم تاثیر بالای این ویروس بر رنان و کودکان نوشت: به گفته پژوهشگران، احتمال دچار شدن به نوع جدی بیماری کووید۱۹ و مرگ در میان مردان بالاتر است.
5	نرخ مرگ مردان در نمونه آماری چین، از اواخر سال ۲۰۱۹ و موقعی که ویروس در شهر ووهان ظهور کرد تا ۱۱ فوریه، ۸.
6	۲ درصد بوده است.
7	این نرخ برای زنان ۱.
8	۷ درصد است.
9	احتمال مرگ کودکان بر اثر ویروس کرونا حتی از این هم کمتر است:‌ در این نمونه آماری، هیچ کودک زیر ده سال فوت نکرده و تنها دو دهم درصد از قربانیان بین ده تا ۴۰ ساله بوده‌اند.
10	کارشناسان می‌گویند معلوم نیست که چرا تاثیر کووید۱۹ بر مردان و زنان متفاوت است، هرچند ویروس‌های دیگری نیز هستند که رفتار مشابه دارند.
11	پرفسور «پال هانتر» از دانشگاه «ایست‌ انگلیا» به بی‌بی‌سی گفت: «واکنش ایمنی داخلی زنان، متفاوت از مردان است.
12	» او گفت:‌ «زنان بیشتر از مردان از بیماری‌های «خودایمنی» رنج می‌برند و مدارک زیادی نشان می‌دهد که بدن زنان آنتی‌بادی‌های بهتری را برای واکسن‌های آنفلوآنزا تولید می‌کند.
13	»گمان می‌رود که برخی دیگر از تفاوت‌ها از این رو باشد که احتمال سیگار کشیدن در مردان و آسیب به سلامتی در میان مردان بالاتر است و این امر آنان را برای ابتلا به نوع سخت ویروس کرونا مستعدتر می‌کند.
14	در چین هم دقیقا همین وضعیت حاکم است، کشوری که ۵۲ درصد از مردانش سیگاری‌اند و تنها سه در صد زنان سیگار می‌کشند.
15	تحقیق دانشگاه آیووا بر ویروس سارس، که مشابه ویروس کووید۱۹ است و در چین ظهور کرد نشان می‌دهد که موش‌های ماده در مقایسه با موش‌های نر کمتر مستعد گرفتن مرض هستند.
16	اما وقتی که تخمدانشان خارج، یا فرمول استروژنشان قطع شد، تفاوت ظاهر شده و معلوم شد که تفاوت مربوط به غدد مترشحه داخلی در این میان نقش بازی می‌کند.
17	حفاظ نسبی جوانان در مقابل نوع شدید کووید۱۹ کشف نشده است.
18	معمولا و مثلا در مواردی مثل ابتلا به آنفلوآنزای عادی، کودکان در دسته گروه‌های آسیب‌پذیر و در کنار سالمندان و بیماران قرار می‌گیرند.
19	اما ویروس جدید کرونا، به نظر سیستم ایمنی کودکان را از پا درنمی‌آورد، که در نهایت موجب مرگ می‌شود.
20	بسیاری از مبتلایان به کووید۱۹ صرفا تب و سرفه را تجربه کرده و بهبودی می‌یابند.
21	اما در شمار اندکی از افراد، ویروس موجب واکنش بیش از حد سیستم ایمنی شده و التهاب شدید را موجب می‌شود.
22	تحریک این التهاب در شش‌ها می‌تواند موجب نارسایی تنفسی شود یا در دیگر اعضای بدن مانند کلیه یا دستگاه‌های درون شکمی منتشر شود.
23	اعضای به شدت ملتهب بدن از کارایی عادی خود بازمانده و در نهایت بر اثر از کار افتادن چندین عضو مهم بدن، مرگ از راه می‌رسد.
24	اما در میان کودکان، این روند رخ نمی‌دهد.
25	پرفسور ناتالی مک‌درمات، از کالج کینگ لند به بی‌بی‌سی گفت:‌ «باید چیزی در این ویروس باشد که به همان شدت، سیستم ایمنی کودکان را تحریک نمی‌کند، اما نمی‌دانیم چیست.
26	به نظر نمی‌رسد که سیستم ایمنی بدن کودکان دچار واکنش بیش از حد شود و در مواردی حتی ابتلا به ویروس بدون نشانه بدنی بوده است.
27	»دکتر اندرو فریمن از دانشگاه کاردیف گفت این نکته جدیدی نیست و دانشمندان مشاهده کرده‌اند که کودکان نسبت به ویروس‌های دیگر نیز کمتر مستعد هستند.
28	او به دیلی تلگراف گفت:‌ «چنین پدیده‌ای در مورد ویروس‌‌های عفونی دیگر مانند ویروس اپشتینبار، که در نوجوانان موجب «مونو نوکلئوز» عفونی یا بیماری بوسه می‌شود و همچنین هپاتیتآ دیده می‌شود.
29	هنوز نادانسته‌های زیادی در مورد این ویروس وجود دارد.
30	»با این حال، پرفسور مک‌درمات هشدار داد که اندازه جامعه آماری زیر ۱۸ سال و بویژه بچه‌های کوچک در چین اندک است.
