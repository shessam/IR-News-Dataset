asriran_1_data###بازگرداندن صخره مقدس از آلمان به ونزوئلا (+عکس)###https://www.asriran.com/fa/news/710902/بازگرداندن-صخره-مقدس-از-آلمان-به-ونزوئلا-عکس###['خواندنی ها و دیدنی ها']###2020-01-27 11:38:00###۷۱۰۹۰۲###['بازگرداندن صخره مقدس', 'صخره مقدس آلمان']
11
1	دولت ونزوئلا از بازگرداندن یک سنگ مقدس متعلّق به قبیله پِمون pemon سرخپوستان قاره آمریکا خبر داد که بیش از بیست سال در یک پارک در برلین و به دنبال یک توافق در معرض نمایش گذاشته شده‌ بود.
2	خورخه آریاسا وزیر امور خارجه ونزوئلا گفت: روند بازیابی سنگ مقدس مردم پمون آغاز شده است.
3	این صخره از پارک عظیم تیرگارتن در قلب پایتخت آلمان برداشته شده‌ است.
4	خورخه آریاسا پیام خود را با تصاویر و فیلم‌های ضمیمه شده در مورد روند برداشتن صخره کوئکا و قرار دادن آن در کامیون همراه کرد.
5	وزن این‌سنگ ۳۰ تن و در زبان مردم پمون به معنی «مادربزرگ» است.
6	وزیر ونزوئلا افزود: بازگشت این سنگ نتیجه توافق با آلمان است و خاطرنشان کرد: سفر برگشت سنگ به ونزوئلا چند هفته طول خواهد کشید.
7	گفتنی است، سنگ کوئکا تا سال ۱۹۹۸ در پارک ملی کانیما در جنوب ونزوئلا قرار داشت که بسیاری از مردم قبیله پمون در آنجا زندگی می‌کردند.
8	آن‌ها می‌گویند این صخره در واقع یک انسان بوده که به سنگ تبدیل شده ‌است.
9	در سال ۱۹۹۸ هنرمند آلمانی، «ولفگانگ‌فون‌شوارتزنفلد»، این صخره را پس از آنکه دولت «رافائل کالدرا» آن را اهدا نمود به آلمان منتقل کرد.
10	این سنگ به عنوان بخشی از پروژه «گلوبال‌استون» بود که مجموعه‌ای از سنگ‌های باستانی در تیرگارتن برلین را دربرمی‌گرفت.
11	دولت مکزیک هفته گذشته اعلام کرد سه اثر باستانی از آلمان، متعلق به سه فرهنگ مختلف آمریکای مرکزی بازگردانده می‌شود و خاطرنشان کرد که بازگشت آن‌ها داوطلبانه و بدون توسل به دستگاه قضایی بوده است.
12	بومیان ونزوئلا پیشتر با برگزاری اعتراضاتی خواهان بازگرداندن این سنگ شده بودند، آن‌ها بر این باورند که کوئکا فقط یک سنگ نیست بلکه بخشی از فرهنگ آن‌ها به شمار می‌رود.
