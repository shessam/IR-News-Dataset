tabnak_data###نظرسنجی درباره آینده قیمت نفت؛ طلای سیاه به چند دلار می رسد؟###https://www.tabnak.ir/fa/news/981426/نظرسنجی-درباره-آینده-قیمت-نفت-طلای-سیاه-به-چند-دلار-می-رسد###['اقتصادی', 'خارجی']###2020-05-30 12:58:00###۹۸۱۴۲۶###['نظرسنجی', 'قیمت نفت', 'طلای سیاه']
1
1	طبق نظرسنجی رویترز، قیمت نفت امسال به تدریج و با بهبود تقاضا و محدودیت عرضه رشد خواهد کرد اما تنشها میان آمریکا و چین در شرایطی که بازار هنوز از صدمات شیوع ویروس کرونا احیا نشده است، مانع صعود بیشتر قیمتها خواهد شد.
2	به گزارش ایسنا، در نظرسنجی ماهانه رویترز از ۴۳ تحلیلگر پیش‌بینی شد میانگین قیمت هر بشکه نفت برنت در سال ۲۰۲۰ به ۳۷ دلار و ۵۸ سنت می‌رسد که حدود پنج درصد بالاتر از قیمت ۳۵ دلار و ۸۴ سنت است که تحلیلگران در نظرسنجی آوریل پیش بینی کرده بودند اما همچنان کمتر از میانگین ۴۲ دلار و ۳۷ سنت برای امسال است.
3	میانگین قیمت هر بشکه نفت وست تگزاس اینترمدیت آمریکا ۳۲ دلار و ۷۸ سنت پیش بینی شد که بالاتر از ۳۱ دلار و ۴۷ سنت پیش بینی شده در نظرسنجی ماه گذشته بود.
4	این شاخص در آوریل به منفی ۴۰ دلار سقوط کرده بود.
5	مارشال استیوز، تحلیلگر بازار انرژی در شرکت IEG Vantage در این باره گفت: رشد تقاضا ممکن است در هفته‌ها و ماه‌های آینده بسیار کند باشد اما انتظار می‌رود در طول سال به مرور افزایش پیدا کند.
6	قیمت نفت برنت که شاخص قیمت بازار جهانی است، ماه گذشته تحت تاثیر سقوط تقاضا در بحبوحه شیوع پاندمی ویروس کرونا، به ۱۵ دلار و ۹۸ سنت در هر بشکه نزول کرده بود که پایین‌ترین رکورد ۲۱ سال اخیر بود.
7	با این حال پایبندی قوی اوپک، روسیه و سایر متحدانشان که گروه اوپک پلاس را تشکیل می‌دهند به توافق کاهش تولید کمک کرده است نفت برنت از ابتدای ماه مه تاکنون حدود ۳۹ درصد رشد قیمت داشته باشد که بزرگترین رشد ماهانه از مارس سال ۱۹۹۹ به این طرف خواهد بود.
8	کارستن فریتچ، تحلیلگر کومرس بانک اظهار کرد که تقاضا برای نفت به کف رسیده و عرضه اوپک پلاس و تولیدکنندگان آمریکای شمالی به میزان چشمگیری کاهش پیدا کرده است.
9	به این ترتیب بازار به حدی که بیم آن می‌رفت، دچار اشباع عرضه نشده و ممکن است کمبود عرضه قابل توجهی در نیمه دوم سال ۲۰۲۰ ایجاد شود.
10	ظهور مجدد تنشهای میان آمریکا و چین چشم انداز مختل شدن گسترده اقتصاد جهانی را مطرح کرده است.
11	طبق نظرسنجی رویترز، تقاضا برای نفت ممکن است در سال ۲۰۲۰ به میزان ۶.
12	۴ تا ۱۰ میلیون بشکه در روز کاهش پیدا کند در حالی که در نظرسنجی کاهش تقاضا ۹ تا ۱۰.
13	۶ میلیون بشکه در روز پیش بینی شده بود.
14	بر اساس گزارش رویترز، هری چیلینگوییریان، مدیر تحقیقات کالا در بانک فرانسوی بی ان پی پاریباس اظهار کرد پیک کاهش تقاضا برای نفت در سه ماهه دوم خواهد بود که به ۲۱ میلیون بشکه در روز می‌رسد اما در سال ماهه چهارم به ۲.
15	۱ میلیون بشکه در روز محدود می‌شود.
16	اما بانک مورگان استنلی هفته گذشته با اشاره به احیای سریع تر از حد انتظار تقاضای جهانی برای نفت و کاهش چشمگیر عرضه از سوی تولیدکنندگان بزرگ، قیمت مورد پیش بینی برای هر بشکه نفت برنت تا پایان سال ۲۰۲۰ را به ۴۰ دلار افزایش داده بود.
17	این بانک پیش بینی کرده بود که تقاضا برای نفت تا سه ماهه چهارم امسال که اقتصادها از قرنطینه خارج می‌شوند، به حدود ۹۷ میلیون بشکه در روز بهبود پیدا خواهد کرد که بهبود قابل توجهی است اما حدود چهار میلیون بشکه در روز کمتر از سال ۲۰۱۹ خواهد بود.
18	قیمتهای نفت در معاملات روز جمعه با امیدواری به پابرجا ماندن توافق تجاری آمریکا و چین و کاهش تولید نفت صعود کردند.
19	بهای معاملات وست تگزاس اینترمدیت برای تحویل در ژوییه با یک دلار و ۷۸ سنت معادل ۵.
20	۳ درصد افزایش، در ۳۵ دلار و ۴۹ سنت در هر بشکه بسته شد.
21	بهای معاملات نفت برنت برای تحویل در ژوییه با چهار سنت افزایش، در ۳۵ دلار و ۳۳ سنت در هر بشکه بسته شد و قرارداد تحویل اوت با یک دلار و ۸۱ سنت معادل پنج درصد افزایش، در ۳۷ دلار و ۸۴ سنت در هر بشکه بسته شد.
22	هر دو شاخص رشد ماهانه چشمگیری را تحت تاثیر کاهش تولید جهانی نفت و انتظارات برای بهبود تقاضا پس از رفع محدودیتهای قرنطینه ثبت کردند.
23	وست تگزاس اینترمدیت ۸۸ درصد و برنت حدود ۴۰ درصد رشد قیمت ماهانه داشت.
