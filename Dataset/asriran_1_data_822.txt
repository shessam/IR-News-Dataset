asriran_1_data###نوازی: استقلال محله برو بیا شده است###https://www.asriran.com/fa/news/721438/نوازی-استقلال-محله-برو-بیا-شده-است###['ورزشی']###2020-04-01 10:34:00###۷۲۱۴۳۸###['نوازی', 'استقلال']
11
1	محمد نوازی، بازیکن پیشین تیم فوتبال استقلال گفت: افرادی مثل اسماعیل خلیل‌زاده استقلالی نیستند که دل‌شان برای استقلال و هوادارانش بسوزد.
2	به گزارش تسنیم، محمد نوازی درباره استعفای افرادی چون اسماعیل خلیل‌زاده از هیئت مدیره استقلال پس از انتخاب احمد سعادتمند به‌عنوان مدیرعامل باشگاه گفت: هر کسی در سیستم مدیریتی خود دوست دارد آدم‌های خودش را بیاورد و اگر این اتفاق نیفتد تصمیم می‌گیرد که برود.
3	وی افزود: این رفتارها به ضرر استقلال است و هواداران آسیب می‌بینند.
4	پیش از شروع تعطیلات نیز مشکلات استقلال وجود داشت و بازیکنان و هواداران ناراضی بودند.
5	یکسری از مدیران می‌آمدند و سپس می‌رفتند و مشخص نبود چه اتفاقی می‌افتد.
6	ما نفهمیدیم ماجرا چیست که هر زمان دل‌شان بخواهد می‌آیند و سپس می‌روند.
7	مانده‌ایم چطور تصمیم‌گیری می‌کنند.
8	بازیکن‌ پیشین تیم فوتبال استقلال با انتقاد از شرایط مدیریتی باشگاه تصریح کرد: استقلال محله برو بیا شده است.
9	آقایان به اسم استقلال خودشان را مطرح می‌کنند و سپس به خاطر منافع‌شان استعفا می‌دهند.
10	این افراد به کسی حساب پس نمی‌دهند.
11	باشگاه با حجم انبوهی از بدهی‌هایی روبه‌رو شده است که به دلیل قراردادهای ترکمنچایی بوده که آقایان با مربیان و بازیکنان خارجی بسته بودند.
12	نوازی خاطرنشان کرد: این همه انتقاد می‌کنیم‌، اما فایده‌ای ندارد.
13	هر فردی به استقلال می‌آید به فکر تیم و هوادار نیست و به فکر منافع شخصی خودش است.
14	اینها دل‌شان به حال هوادار نمی‌سوزد.
15	نام استقلال این افراد را بزرگ می‌کند.
16	آقایان، هواداران چه گناهی کرده‌اند و چقدر باید تحمل کنند؟ چرا مدیران استقلال هر سازی که دل‌شان می‌خواهد می‌زنند و استعفا می‌دهند؟نوازی درباره درخواست خلیل‌زاده برای بازگشت عبدالرضا موسوی به هیئت مدیره استقلال یادآور شد: وقتی موسوی بود از او استفاده‌ای نکردند.
17	الان هم می‌شنویم فلانی گفته است اگر فلانی نباشد من می‌روم، یک نفر دیگر هم‌ می‌گوید اگر فلانی باشد، می‌روم.
18	وی ادامه داد: وضعیت آکادمی و تیم بزرگسالان به این شکل است و مانده‌ام اگر استقلال قصد تیم‌داری در رشته‌های مختلف دیگر را داشت، چه کار می‌کردند.
19	آقایان به خوبی با نام استقلال خودشان را مطرح کردند و حالا حرف از استعفا می‌زنند.
20	آنهم در صورتی که قراردادهای ترکمنچای روی دست باشگاه مانده است و فکری به حال آن نکرده‌اند.
21	بازیکن پیشین تیم فوتبال استقلال در پایان با اشاره به عملکرد خلیل‌زاده گفت: خلیل‌زاده توانسته در مقطعی منابع مالی تأمین کند و بازیکنان هم ناراضی نبودند، اما معلوم‌ نیست چرا بحث استعفا را مطرح می‌کنند.
22	متأسفانه این افراد استقلالی نیستند و دل‌شان برای این تیم و مردم نمی‌سوزد.
