tabnak_data###رقابت نفس گیر بازار ارز و سرمایه###https://www.tabnak.ir/fa/news/980183/رقابت-نفس-گیر-بازار-ارز-و-سرمایه###['صفحه نخست', 'اقتصادی']###2020-05-23 14:04:00###۹۸۰۱۸۳###['بازار سرمایه', 'بازار ارز', 'بورس']
3
1	به گزارش تابناک، «وطن امروز» در گزارشی نوشت: قیمت دلار برای اولین بار در سال 99 به مرز 18 هزار تومان رسید؛ شرایطی که آن را رئیس‌کل بانک مرکزی غیرعادی اما بهتر از سال 97 دانست.
2	به صورت موازی اما بازار سرمایه جز یک روز در تمام روزهای هفته گذشته شرایط بدی را تجربه کرد و شاخص‌های آن قرمز بود.
3	با فروکش کردن موج اولیه شیوع کرونا بار دیگر رونق به بازار طلا، ارز و مسکن بازگشته است؛ رونقی که با افزایش تقاضای مهارشده توسط کرونا در ماه‌های گذشته همراه شده و قیمت‌ها را افزایش داده است.
4	رابطه معکوس بازار ارز و سرمایهمحمود بهمنی، رئیس کل اسبق بانک مرکزی بر موضوع صعود قیمت ارز به هنگام سقوط بورس صحه گذاشت و اظهار داشت: عامل اصلی‌ای که در افزایش قیمت‌ها نقش دارد، نقدینگی است که نباید از آن غافل شویم.
5	نقدینگی ما در 2ماه گذشته حدود ۴۰۰ هزار میلیارد افزایش داشته و از حدود ۲۰۰۰ هزار میلیارد تومان در حوالی عید نوروز به ۲۴۰۰ هزار میلیارد تومان رسیده است.
6	وی افزود: این پول اگر کنترل و نظارت نشود و به بخش تولید نرود، طبیعی است به بخش سفته‌بازی وارد خواهد شد.
7	سرمایه‌گذار زمانی که ببیند سود بانکی کاهش یافته و به ۱۵ درصد رسیده و تورم هم بالای 4030 درصد است، سرمایه‌اش را وارد بورس، ارز، سکه، خودرو و غیره.
8	می‌کند.
9	عامل اصلی اینها نقدینگی لجام‌گسیخته است.
10	یعنی نقدینگی‌ای که باید به سمت تولید هدایت شود و عرضه را بالا ببرد و قیمت را پایین بیاورد، به سمت ارز، طلا و غیره.
11	رفته است.
12	بهمنی درباره سقوط بورس در روز‌های گذشته گفت: شما دیدید نقدینگی‌ای که وارد بورس شد، از حد ظرفیت بازار خارج و سرریز شد.
13	بورس باید ظرفیت بالایی داشته باشد که کشش این میزان نقدینگی را داشته باشد.
14	وی پیرامون ارتباط سقوط بورس در روز‌های اخیر و افزایش نرخ ارز در همین بازه زمانی اظهار داشت: بازار‌ها همه با هم ارتباط دارند.
15	زمانی که بورس پایین می‌آید، نقدینگی به بازار ارز سوق پیدا می‌کند.
16	این نقدینگی که وارد بورس شده، اگر بتواند تولید را رونق دهد (مانند عرضه‌های اولیه که به افزایش سرمایه شرکت‌ها می‌انجامد)، خوب است ولی این سهامی که دست به دست بین مردم خرید و فروش می‌شود که به سمت تولید نمی‌رود، اگرنه بورس بهترین بازار است، زیرا دارای شفافیت و قیمت‌ها مشخص است و ارزش‌های واقعی تعیین می‌شود.
17	در همین حال‏، نمایندگان کانون صرافان ایران در جلسه‌ای با بانک مرکزی بر همکاری هرچه بیشتر با بانک مرکزی تاکید کردند.
18	مهم‌ترین تصمیمات گرفته شده در این جلسات عبارتند از:۱ همکاری مستقیم بانک مرکزی با صرافی‌های رسمی برای تقویت چرخه خدمات‌رسانی در سامانه نیما و حضور بیش ‌از پیش برای پاسخگویی به خریداران ارز در سامانه نیما۲ استفاده از ظرفیت شبکه رسمی صرافان سراسر کشور جهت تنوع‌بخشی در ارسال حوالجات و ارائه خدمات ارزی۳ اعلام کانون صرافان به‌ عنوان تنها تشکل رسمی حوزه ارز در بخش خصوصی به هموطنان۴ فرهنگ‌سازی و اطلاع‌رسانی به عموم مردم جهت عدم حضور در بازار ملتهب۵ استفاده از خدمات نوین در تمام صرافی‌های مجاز برای افزایش تنوع، سرعت ارائه خدمات و کاهش زمان مراجعه به صرافی با توجه به شیوع ویروس کرونا۶ افزایش ارتباط تنگاتنگ صادرکنندگان و صرافی‌های مجاز برای روان‌سازی چرخه تبادلات ارزی در نقل و انتقالات ارز توسط شبکه کارگزاری صرافی‌ها در سراسر دنیا و تسریع بازگشت ارز‌های صادراتی۷ پیشنهاد استفاده از ارز‌های دیجیتال برای افزایش توان تبادلاتی در چرخه بازگشت ارز و تسهیل تبادلات ارز۸تلاش برای شناساندن و معرفی کانال‌ها و وبسایت‌های غیررسمی که با برهم زدن آرامش روانی سعی در ایجاد نوسان در بازار ارز دارند.
19	این جلسه و تصمیمات احصا شده در آن را می‌توان پایان تلخ ایجاد بازار متشکل ارزی خواند؛ بازاری که قرار بود بهمن‌ماه سال 97 ایجاد شود و ارتباطی مستقیم بین بازار ساز و فروشندگان و خریدار ایجاد کند.
20	به نظر می‌رسد بانک مرکزی همین شیوه تزریق ارز در صرافی‌های رسمی را می‌خواهد ادامه دهد؛ روشی که به اعتقاد اکثر کارشناسان بسیار رانت‌زا و بستری برای سوءاستفاده صرافی‌هاست.
21	نرخ‌های فعلی بازار طبیعی نیستگرانی‌های اخیر ارز رئیس کل بانک مرکزی را به صداوسیما کشاند.
22	عبدالناصر همتی با بیان اینکه نمی‌خواهیم در نرخ ارز دخالت کنیم، گفت: نرخ‌های فعلی بازار طبیعی نیست.
23	وی در خبر ۲۱ شبکه یک با بیان اینکه از اسفندماه تاکنون 3 اتفاق رخ داد، گفت: اول تحریم‌ها و فشار حداکثری و تحت تأثیر قرار دادن راه‌های ورود پول و فروش نفت ایران بود اما 2 اتفاق مهم دیگر یعنی شیوع کرونا و سقوط شدید قیمت نفت در اسفند و فروردین‌ماه موجب شد در صادرات و ورود ارز اختلال رخ دهد.
24	رئیس کل بانک مرکزی با بیان اینکه نرخ‌های فعلی بازار طبیعی نیست، افزود: نرخ‌های پیش از اسفندماه، نرخ‌هایی بود که اقتصاد کشور بر اساس آن پیش می‌رفت اما بعضی شایعات و جوسازی‌ها و تخمین‌ها درباره نرخ تورم سال جاری، باعث شد التهاب در بازارها تشدید شود اما این موارد قابل مدیریت است و حتما نرخ فعلی تعدیل خواهد شد.
