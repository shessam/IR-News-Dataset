asriran_1_data###افزایش 8 درصدی قیمت مسکن###https://www.asriran.com/fa/news/721727/افزایش-8-درصدی-قیمت-مسکن###['اقتصادی']###2020-04-03 11:24:00###۷۲۱۷۲۷###['مسکن', 'گرانی مسکن', 'راه و شهرسازی']
8@@@9
1	بررسی آمار رسمی بازار مسکن حاکی از آن است که طی اسفند سال گذشته تعداد معاملات ۲۴.
2	۴ درصد کاهش و قیمت مسکن حدود ۸.
3	۶ درصد افزایش یافته است.
4	به گزارش تسنیم،‌ بر اساس جدیدترین آمار رسمی وزارت راه و شهرسازی از بازار مسکن طی اسفند ماه سال گذشته متوسط قیمت هر مترمربع واحد مسکونی در مناطق 22 گانه تهران با رشد حدود 8.
5	6 درصدی به 15 میلیون و 568 هزار تومان رسید.
6	در بهمن ماه سال 98 قیمت هر مترمربع واحد مسکونی در مناطق 22گانه تهران 14 میلیون و 405 هزار تومان بود.
7	این در حالی است که تعداد معاملات ثبت شده در سامانه کد رهگیری در آخرین ماه سال گذشته نسبت به ماه پیش از آن (بهمن) کاهش یافته است.
8	در اسفند 98 بالغ بر 10 هزار و 242 فقره قرارداد مسکن ثبت شد که نسبت به بهمن سال گذشته 24.
9	4 درصد کاهش یافته است.
10	بر اساس آمار بیشترین قیمت مسکن مربوط به منطقه یک با 33 میلیون و 217 هزار تومان بوده که نسبت به بهمن ماه (29 میلیون و 427 هزار تومان) 12.
11	8 درصد افزایش یافته است.
12	در اسفند ماه سال گذشته قیمت مسکن در 21 منطقه دیگر تهران با وجود کاهش معاملات افزایش یافته است.
13	هچنین ارزش معاملات انجام‌شده مسکن در مناطق 22گانه تهران نیز در ماه مورداشاره به 14 هزار و 750 میلیارد تومان رسید.
14	این رقم در مقایسه با ارزش معاملات بهمن‌ماه حدود 8 درصد کاهش یافته است.
15	در بهمن سال گذشته ارزش معاملات 15 هزار و 940 میلیارد تومان بود که بیشترین رقم در 12 ماه سال 98 به‌شمار می‌رود.
16	در اردیبهشت‌ماه سال 98 نیز ارزش معاملات مسکن ثبت‌شده در سامانه املاک و مستغلات 13 هزار و 300 میلیارد تومان بود.
17	اواخر سال گذشته رئیس اتحادیه مشاوران املاک در گفت‌وگو با تسنیم با اشاره به آمار معاملات مسکن از اول تا 26 اسفند 98، گفته بود: در این مدت در شهر تهران 11 هزار و 653 قرارداد خرید و فروش امضا شد که نسبت به ماه قبل (بهمن 98) 24 درصد و نسبت به ماه مشابه سال 97 از آن 23 درصد کاهش را نشان می‌دهد.
18	وی افزود: در کل کشور نیز طی 26 روز ابتدای اسفند ماه 98 بالغ بر 50 هزار و 803 قرارداد خرید و فروش ملک امضا شده که نسبت به همین مدت در بهمن امسال و اسفند سال 97 به ترتیب 21 و 27 درصد کاهش یافته است.
19	وی یادآور شد: در بخش اجاره مسکن شهر تهران طی 26 روز ابتدای اسفند ماه سال گذشته 7337 فقره اجاره‌نامه ثبت‌ شده که نسبت به بهمن امسال 37 درصد و نسبت به اسفند سال 97 بالغ بر 32 درصد کاهش نشان می‌دهد.
20	رئیس اتحادیه مشاوران املاک ادامه داد: در کل کشور نیز از اول تا 26 اسفند 98 بالغ بر 25 هزار و 3 قرارداد اجاره در سامانه املاک ثبت شده که حکایت از کاهش 41 درصد و 30 درصد به ترتیب نسبت به ماه قبل و ماه مشابه سال قبل (97) دارد.
21	خسروی با اشاره به این‌که عامل اصلی افت معاملات مسکن شیوع ویروس کرونا بوده است، گفت: تقریباً از ابتدای اسفند ماه بازار مسکن تحت تاثیر ویروس کرونا (کووید 19) قرار گرفت و متعاملین از مواجهه با یکدیگر امتناع کردند.
22	به گفته وی، شاید در شرایط کنونی خرید و فروش خودرو یا ارز برای مردم اهمیت چندانی نداشته باشد اما به هر ترتیب کسانی که خانه خود را فروخته اند باید جایی را برای سکونت خریداری کنند و نمی‌توانند بیرون بمانند.
23	مستاجران هم که قراردادشان تمدید شده باید در خانه جدید ساکن شوند.
24	بنابراین ممکن است قراردادها به حالت تعلیق درآید اما نیاز بازار از بین نمی رود و انتظار داریم در یکی دو ماه آینده با فروکش کردن ویروس کرونا، بازار ملک به حالت نرمال برسد.
