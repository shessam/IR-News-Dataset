tabnak_data###کرونا کدام دانشگاه ها را مجبور به «آموزش مجازی» کرد###https://www.tabnak.ir/fa/news/961690/کرونا-کدام-دانشگاه-ها-را-مجبور-به-آموزش-مجازی-کرد###['اجتماعی', 'دانشگاه']###2020-02-25 14:57:00###۹۶۱۶۹۰###['دانشگاه', 'آموزش مجازی', 'ویروس کرونا']
1
1	همزمان با تعطیلی دانشگاه ها به دلیل شیوع ویروس کرونا، برخی دانشگاه ها اعلام کردند کلاس های نظری به صورت مجازی برگزار می شود و تاخیر در جلسات دفاع مشمول جریمه نخواهد داشت.
2	به گزارش تابناک، به دلیل شیوع ویروس کرونا در استان های مختلف کشور طی روزهای اخیر، براساس اعلام وزارت بهداشت به عنوان متولی اصلی در بحث پیشگیری از این ویروس، برخی دانشگاه ها اعم از دانشگاه های تحت نظارت وزارت علوم و دانشگاه های علوم پزشکی تعطیل اعلام شد.
3	در همین راستا از دور روز گذشته دانشگاه های تهران در اطلاعیه های مختلف اعلام کردند که به منظور جلوگیری از شیوع این ویروس و ضدعفونی کردن خوابگاه ها و اماکن عمومی دانشگاه، دانشجویان ظرف مدت دو روز خوابگاه ها را تخلیه کنند.
4	همچنین تاکنون دانشگاه های تهران، صنعتی شریف و علم و صنعت ایران اعلام کردند به منظور جلوگیری از وقفه در امور آموزشی کلاس های نظری دانشجویان به صورت مجازی برگزار می شود.
5	در اطلاعیه دانشگاه علم و صنعت آمده است؛ کلاس های درسی در مقاطع مختلف تحصیلی دانشگاه، به صورت الکترونیکی و با استفاده از سامانه LMS ارائه خواهد شد.
6	دانشجویان با اتصال به سامانه LMS از کلاس های آموزش الکترونیکی مربوطه استفاده خواهند نمود.
7	دانشگاه تهران نیز گفته است دانشجویان و اساتید برای توضیحات بیشتر و دسترسی به راهنماهای فراهم آمده در زمینه مجازی شدن کلاس ها، به آدرس https://utec.
8	ut.
9	ac.
10	ir/web/academics/reference مراجعه کنند.
11	دانشگاه صنعتی شریف نیز اعلام کرده است دانشجویان و اساتید به سامانه کلاس‌های مجازی دانشگاه به آدرس ( vclass.
12	ecourse.
13	sharif.
14	edu) مراجعه کنند.
15	علی اشرفی زاده معاون آموزشی دانشگاه خواجه نصیرالدین طوسی در گفتگویی که با مهر داشت اعلام کرد این دانشگاه برنامه ای برای مجازی کردن آموزش در هفته های پیش رو ندارد.
16	محمد حسن نصرتی مدیر روابط عمومی دانشگاه تربیت مدرس نیز به خبرنگار مهر گفت: روز گذشته جلسه ای با حضور رئیس دانشگاه، معاون آموزشی و مدیران آموزش دانشگاه برگزار شد و موضوع یادگیری الکترونیکی و یا ارائه محتوا به صورت مجازی مورد بررسی قرار گرفت و مقرر شد تا آخر وقت فردا ۷ اسفندماه این خصوص تصمیم گیری شود.
17	این دانشگاه آمادگی برگزاری کلاس ها به صورت الکترونیکی را دارد.
18	فتح اللهی معاون پژوهشی دانشگاه تربیت مدرس نیز تاکید کرده است که تعطیلی دانشگاه ها جزو سنوات تحصیل دانشجویان محاسبه نمی شود.
19	همچنین او در ادامه اعلام کرده است که تاخیر در دفاع از پایان نامه مشمول جریمه نمی شود.
20	جلساتی که هماهنگی آنها از قبل صورت گرفته است، تصمیم در این باره به دانشکده ها تفویض شده تا با توجه به شرایط و تمایل ممتحنین و دانشجو تصمیم گیری نمایند.
21	شجاع احمدوند معاون آموزشی دانشگاه علامه همچنین به مهر گفت که این دانشگاه نمی تواند کلاس های نظری را به صورت مجازی برگزار کند، چرا که زیر ساخت های آن در دانشگاه فراهم نیست؛ اما دانشگاه به دنبال این است که این سیستم را در دانشگاه ایجاد کند و اقدامات اولیه آن را از روز گذشته آغاز کرده است.
22	معاون آموزشی دانشگاه علامه افزود: با توجه به اینکه دانشگاه علامه کلاس ها را ۲ هفته زودتر از سایر دانشگاه آغاز کرد، حتی اگر دانشگاه ها تا پایان اسفند تعطیل باشند، دانشجویان این دانشگاه متضرر نخواهند شد.
23	تنها کاری که می توانیم انجام دهیم این است که امتحانات را ۲ هفته به تعویق بیندازیم.
24	وی همچنین درباره وضعیت برگزاری جلسات دفاع گفت: دانشجویان به دلیل تعطیلات پیش آمده و تاخیر در دفاع، مشمول جریمه نخواهند شد؛ البته در حال حاضر هم اگر استاد راهنما و مشاوران و دانشجویان با یکدیگر هماهنگ شوند، می توانند جلسه را حضوری برگزار کنند.
25	احمدوند خاطرنشان کرد: پس از آنکه دانشگاه به شرایط عادی بازگشت، همان مهلتی که قبل از این تعطیلات به دانشجو داده شده بود، همان زمان نیز همین مهلت به او داده خواهد شد.
26	امیررضا اصنافی رئیس روابط عمومی دانشگاه شهید بهشتی به مهر خبر داده است که جلسه هیات رییسه دانشگاه ساعت ۱۴ آغاز شده و در این جلسه در خصوص برگزار شدن مجازی کلاس ها و همچنین دفاع از پایان نامه تصمیم گیری خواهد شد.
27	دانشجویان و اساتید با برگزاری الکترونیکی کلاس و حتی جلسات دفاع موافق هستند.
28	دانشگاه امیرکبیر در خصوص وضعیت برگزاری جلسات دفاع از پیشنهاد رساله و پایان نامه دانشجویان مقاطع تحصیلات تکمیلی اعلام کرده است در صورت توافق دانشجویان، اساتید راهنما و هیات داوران در این هفته بلامانع است و در صورت لغو جلسات، این موضوع باید از طریق معاونین تحصیلات تکمیلی دانشکده ها به مدیریت تحصیلات تکمیلی دانشگاه ارسال شود.
