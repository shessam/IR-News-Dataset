tabnak_data###کرونا ، پرونده لیگ برتر والیبال ایران را بست###https://www.tabnak.ir/fa/news/961493/کرونا-پرونده-لیگ-برتر-والیبال-ایران-را-بست###['ورزشی', 'ورزشی']###2020-02-24 19:00:00###۹۶۱۴۹۳###['ویروس کرونا', 'کرونا', 'تابناک ورزشی', 'لیگ برتر والیبال', 'تعطیلی لیگ', 'والیبال']
3
1	پرونده رقابت‌های لیگ برتر والیبال به دلیل شیوع ویروس کرونا بسته شد.
2	به گزارش تابناک ورزشی، نشست تصمیم‌گیری پیرامون نحوه برگزاری ادامه دیدار‌های مسابقات والیبال قهرمانی باشگاه‌های برتر ایران، جام سردار شهید سپهبد حاج قاسم سلیمانی عصر امروز از ساعت ۱۶ با حضور مدیران عامل و سرمربیان تیم‌های لیگ برتری در محل فدراسیون والیبال برگزار شد.
3	در این جلسه نماینده‌های باشگاه‌های مختلف نظرات خود را اعلام کردند و در نهایت مقرر شد پرونده مسابقات لیگ برتر والیبال باشگاه‌های کشور در سال جاری به دلیل شیوع ویروس کرونا بسته شود.
4	در این بین تنها موضوع مطالبات بازیکنان و مربیان باقی ماند که مقرر شد فدراسیون والیبال برای حل این موضوع جلسه‌ای را به مدیران عامل باشگاه‌ها برگزار کند تا طرفین به جمع‌بندی نهایی برسند.
