tabnak_data###نماینده مجلس و وزیر سابق احمدی نژاد در فدراسیون!###https://www.tabnak.ir/fa/news/980238/نماینده-مجلس-و-وزیر-سابق-احمدی-نژاد-در-فدراسیون###['ورزشی', 'ورزشی']###2020-05-23 16:19:00###۹۸۰۲۳۸###['نیکزاد', 'نماینده مجلس', 'فدراسیون تیراندازی', 'وزیرورزش', 'سلطانی فر', 'تابناک ورزشی']
3
1	علی نیکزاد ، با حکم وزیر ورزش و جوانان عضو هیات رئیسه فدراسیون تیراندازی منصوب شد.
2	به گزارش تابناک ورزشی و به نقل از وزارت ورزش و جوانان، با حکم سلطانی فر وزیر ورزش و جوانان، علی نیکزاد ثمرین نماینده مجلس یازدهم و وزیر سابق راه و شهرسازی که پروژه جنجالی مسکن مهر در دوره او کلید خورد، به عضویت هیات رئیسه فدراسیون تیراندازی درآمد.
3	این حکم چندمین انتصاب سیاسی وزیر ورزش در فدراسیون های ورزشی و دو باشگاه استقلال و پرسپولیس است که مشخص نیست به چه دلیل با این حجم از ورود سیاسی ها توسط سطانی فر به ورزش کشور مواجهیم.
4	در بخشی از حکم مسعود سلطانی فر آمده است:با استعانت از خداوند متعال به پیشنهاد ریاست محترم فدراسیون تیراندازی و به استناد بنده ۶ ماده ۸ اساسنامه فدراسیون‌های ورزشی آماتوری به موجب این حکم به عنوان عضو هیات رئیسه فدراسیون تیراندازی منصوب می‌شوید.
5	حضور نمایندگان مجلس در راس فدراسیون های ورزشی به عنوان اعضای هیات رییسه و یا حتی سرپرست فدراسیون از دهه قبل رواج پیدا کرد و در دولت حسن روحانی به شدت افزایش یافته است.
6	مسعود سلطانی فر طی سه سال فعالیت خود در وزارت ورزش، بارها احتمال استیضاح را از سر گذرانده و به رغم عملکرد پر از انتقاد هنوز توسط مجلس استیضاح نشده است.
