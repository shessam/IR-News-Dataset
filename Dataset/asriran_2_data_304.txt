asriran_2_data###آقای تاج! هرکس شام دعوتت کرد، مربی خوبی است؟###https://www.asriran.com/fa/news/702155/آقای-تاج-هرکس-شام-دعوتت-کرد-مربی-خوبی-است###['ورزشی']###2019-12-07 11:57:00###۷۰۲۱۵۵###['تاج', 'مربی', 'ویلموتس']
6
1	وقتی مهدی تاج به دیدار لوپتگی رفت و با او پای میز مذاکره نشست، سرمربی سابق تیم‌ملی اسپانیا قطعا پیش خودش فکر نمی‌کرد حساب کردن پول هتل رئیس فدراسیون ایران و همراهانش، آنگونه تاج را شیفته‌اش کند.
2	به گزارش خبر آنلاین، رئیس به قدری تحت تاثیر قرار گرفته بود که در بازگشت به تهران، در جلسه هیات رئیسه گفت: «اخلاق لوپتگی را پسندیدم، او خیلی مهربان‌تر از کی‌روش است و چیز بدی از او ندیدم، لوپتگی خیلی به ما احترام گذاشت و حتی پول هتل ما را حساب کرد.
3	»در ابتدا همه فکر می‌کردند این یک مورد است و حالا تاج تحت تاثیر قرار گرفته ولی وقتی دیروز او به خاطر دعوت به شام ویلموتس، سر ذوق آمده بود، خیلی‌ها تصور کردند ظاهرا از فوت و فن مربیگری، این چیزها برای رئیس فدراسیون از سایر چیزها مهمتر است.
4	رئیس فدراسیون فوتبال که ماچ و بوسه با ویلموتس را شهادت گرفت برای جلسه دوستانه‌اش با او، در ادامه گفت: «ایشان حتی من را به شام گرفت که گفتم چون در بلژیک نیستیم نه.
5	» به شام گرفتن و پول هتل دادن، انگار بسیارمهمتر از آن فاکتورهایی است که دیگر روسای فدراسیون فوتبال جهان، برای انتخاب مربی‌شان لحاظ می‌کنند.
6	اینکه در جنگ فعلی فدراسیون و ویلموتس، تاج به شام گرفتنش را اینقدر بزرگ می‌کند و در وسط مصاحبه می‌گوید باخت به عراق روی یک اتفاق بود و مرد بلژیکی مربی کوچکی نیست، فقط یک کارکرد دارد؛ جریحه‌دار کردن طرفداران فوتبال را.
