roozno_data###صدای مهیب انفجار در آسمان سیستان و بلوچستان؛ ماهواره ظفر در زاهدان سقوط کرد؟###http://roozno.com//fa/news/412867/صدای-مهیب-انفجار-در-آسمان-سیستان-و-بلوچستان-ماهواره-ظفر-در-زاهدان-سقوط-کرد###[]###2020-02-10 12:02:00###۴۱۲۸۶۷###['اسمان سیستان', 'ماهواره ظفر']
1
1	صداهای مهیب شنیده شده در منطقه سرجنگل و چاه احمد زاهدان برخی از مردم منطقه را دچار نگرانی کرده است که به گفته معاون امنیتی انتظامی استاندار سیستان و بلوچستان این صدا احتمالا ناشی از سقوط برخی قطعات جدا شده از ماهواره ظفر است و جای هیچگونه نگرانی نیست.
2	به گزارش روز نو :برخی منابع محلی از شنیدن صدای مهیب در آسمان منطقه سرجنگل و چاه‌احمد در حومه زاهدان خبر می دهند.
3	این منابع گفتند: پس از شنیدن حداقل ۸ صدای مکرر آسمان منطقه هم روشن شده است.
4	احتمال سقوط برخی قطعات ماهواره ظفر در اطراف زاهداندر پی شنیده شدن این صداها معاون امنیتی انتظامی استاندار سیستان و بلوچستان گفت: منشا این اتفاق خارح از استان است و در حال بررسی دقیق جزئیات هستیم.
5	محمدهادی مرعشی افزود: در بررسی های اولیه احتمال داده می شود که صدای شنیده شده ناشی از سقوط قطعات جدا شده از ماهواره ظفر باشد.
6	این قطعات در منطقه فاقد سکنه حومه شهرستان زاهدان سقوط کرده و جای هیچ گونه نگرانی برای شهروندان وجود ندارد.
7	این در حالیست که بنا به اخبار منتشر شده در برخی رسانه ها وزیر ارتباطات و فناوری اطلاعات گفته است: ماهواره ظفر موفق به استقرار در مدار نشد.
8	محمدجواد آذری جهرمی در پایگاه فضایی امام خمینی(ره) افزوده است: ماهواره ظفر نیز شبیه ماهواره پیام پس از آنکه از ماهواره‌بر جدا شد موفق به استقرار در مدار نشد.
9	وی بیان کرد: این ماهواره حتی از مدار ۵۳۰ کیلومتر هم عبور کرد و به مدار ۵۴۰ کیلومتری رسید اما از نظر سرعت کم آورد و با وجود اینکه باید به سرعت ۷ هزار و ۴۰۰ کیلومتر می رسید در سرعت ۶ هزار و ۵۰۰ کیلومتر در ساعت متوقف شد.
10	وزیر ارتباطات و فن آوری اطلاعات تصریح کرد: ما ناامید نمی‌شویم و در خردادماه ماهواره ظفر۲ را با ماهواره‌بر سیمرغ به فضا ارسال می کنیم.
