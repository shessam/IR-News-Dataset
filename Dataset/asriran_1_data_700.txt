asriran_1_data###پردیس از مرحله دوم ثبت نام مسکن تهران حذف شد###https://www.asriran.com/fa/news/718588/پردیس-از-مرحله-دوم-ثبت-نام-مسکن-تهران-حذف-شد###['اقتصادی']###2020-03-13 20:49:00###۷۱۸۵۸۸###['وزارت راه', 'پردیس', 'مسکن']
5@@@6@@@7
1	معاونت مسکن و ساختمان در اطلاعیه از آغاز مرحله دوم ثبت نام طرح ملی مسکن ۵ استان از جمله تهران خبر داد.
2	در این مرحله ثبت نام شهر پردیس حذف شده است.
3	دبه گزارش اطلاعیه معاونت مسکن و ساختمان وزارت راه و شهرسازی به شرح زیر است؛متقاضیان گروه چهارم ثبت نام مرحله دوم طرح ملی مسکن در شهرهای دارای ظرفیت ثبت نام در استان های(آذربایجان شرقی، سمنان، تهران، قم و جنوب سیستان و بلوچستان) می توانند از ساعت 10 صبح روز شنبه مورخ 1398/12/24 تا ساعت 24 روز یکشنبه مورخ 1398/12/25 نسبت به ثبت نام در این طرح اقدام کنند.
4	با توجه به تمهیدات اندیشیده شده برای ثبت نام از طریق پیامک، ضرورتی به حضور در کافی‌نت ها برای ثبت نام وجود ندارد.
5	متقاضیان برای ثبت نام در طرح اقدام ملی مسکن، صرفاً از طریق سامانه طرح اقدام ملی مسکن به آدرس tem.
6	mrud.
7	ir یا سامانه پیامکی به سرشماره 300073640اقدام کنند.
8	به گزارش تسنیم در این مرحله متقاضیان استان تهران می توانند برای شهرهای جدید پرند، هشتگرد و ایوانکی ثبت نام کنند و شهر پردیس حذف شده است.
9	متقاضیان استان تهران همچنین می توانند در شهرهای شهریار، پاکدشت، ورامین، قرچک، اسلامشهر، پیشوا، دماوند، کیلان، آبسرد، شریف آباد، فیروزکوه، پرند، هشتگرد و ایوانکی ثبت نام کنند.
10	متقاضیان سمنانی نیز علاوه بر شهرهای دامغان، گرمسار، شهمیرزاد، مهدی شهر، آرادان، سرخه، شاهرود، مجن، کلاته خیج، بیارجمند و میامی می توانند برای طرح ملی مسکن شهر ایوانکی مانند تهرانی ها ثبت نام کنند.
