asriran_2_data###وزارت خارجه آمریکا: ایران عامل حمله به پایگاه آمریکایی ها در عراق است###https://www.asriran.com/fa/news/702197/وزارت-خارجه-آمریکا-ایران-عامل-حمله-به-پایگاه-آمریکایی-ها-در-عراق-است###['سیاست خارجی']###2019-12-07 13:29:00###۷۰۲۱۹۷###['وزارت خارچه', 'پایگاه بلد']
3@@@4
1	یک مقام ارشد وزارت خارجه آمریکا طی مواضعی بی‌اساس، ایران را عامل حمله به پایگاه «بلد» در عراق دانست.
2	به گزارش ایلنا به نقل از یورونیوز، «دیوید شنکر» دستیار وزیر خارجه آمریکا در امور خاور نزدیک طی مواضعی بی‌‌اساس بدون ارائه هیچ مدرکی، گفت که احتمالا ایران در حملۀ پنجشنبه به پایگاه هوایی «بلد» در عراق دست داشته است.
3	وی در ادامه ادعاهای خود افزود: «ما منتظر دریافت شواهد کامل‌تری هستیم.
4	اما اگر به اتفاق‌های گذشته توجه کنیم، احتمال زیادی وجود دارد که ایران پشت این حمله باشد».
5	ارتش عراق پنجشنبه گذشته از حمله به پایگاه هوایی «بلد» در ۸۰ کیلومتری شمال بغداد، با دو راکت کاتیوشا خبر داده بود.
6	این پایگاه میزبان نیروها و پیمانکاران آمریکایی است.
7	این حمله خسارت جانی در پی نداشته و هنوز هیچ گروه یا فردی مسئولیت آن را برعهده نگرفته است.
