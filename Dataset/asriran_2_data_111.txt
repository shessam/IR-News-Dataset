asriran_2_data###پرداخت بخشی از قرارداد استقلالی‌ها تا 48 ساعت ‌آینده###https://www.asriran.com/fa/news/697965/پرداخت-بخشی-از-قرارداد-استقلالی‌ها-تا-48-ساعت-‌آینده###['ورزشی']###2019-11-12 11:25:00###۶۹۷۹۶۵###['استقلال', 'بدهی']
3@@@4
1	باشگاه استقلال تا 48 ساعت آینده بخشی از مطالبات بازیکنان این تیم را پرداخت خواهد کرد.
2	به گزارش فارس،بازیکنان تیم استقلال بعد از دیدار مقابل نفت آبادان و تعطیلی 4 روزه تمریناتشان دست به اعتصاب یک روزه زده و راضی نشدند تمرینات تاکتیکی را برگزار کنند البته این اعتراض 24 ساعته زود به پایان رسید اما آبی‌پوشان همچنان از شرایطی که از نظر مالی بابت پرداختی‌های این فصل داشتند ناراحت هستند.
3	مسئولان باشگاه استقلال نیز شب گذشته جلسه‌ای را برگزار کرده و مقرر شد طی 48 ساعت آینده بخشی از قرارداد استقلالی‌ها به حساب آنها واریز شود.
4	این تصمیم در جلسه شب گذشته هیأت مدیره استقلال اتخاذ شد.
5	تیم فوتبال استقلال با گذشت 10 هفته از رقابت‌های لیگ برتر با 18 امتیاز در رده چهارم جدول قرار دارد.
