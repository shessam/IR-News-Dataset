roozno_data###روحانی: با معترضان آمریکایی همدردی می‌کنیم/ تکیه‌کردن به انجیل برای صدور فرمان قتل مردم شرم‌آور است###http://roozno.com//fa/news/429841/روحانی-با-معترضان-آمریکایی-همدردی-می‌کنیم-تکیه‌کردن-به-انجیل-برای-صدور-فرمان-قتل-مردم-شرم‌آور-است###[]###2020-06-04 14:22:00###۴۲۹۸۴۱###['روحانی']
1
1	رییس جمهوری گفت: ما با مردم آمریکا و کسانی که در خیابان‌ها تظاهرات می‌کنند و اعتراضات خود را به گوش می‌رسانند همدردی و کاخ سفیدی را که فرمان این جنایت‌ها را صادر می‌کند، محکوم می‌کنیم.
2	حجت الاسلام و المسلمین حسن روحانی طی سخنانی در آیین بهره‌برداری از طرح‌های ملی وزارت نیرو با تاکید بر کنترل مصرف آب و انرژی در کشور، اظهار کرد: بحث آب و برق یکی از مسائل مهم همیشگی ماست و اگر یکی از این دو در یک شهر قطع شود مشکلاتی را در شرایط خاص امروز به وجود می‌آورد.
3	مثلاً در مورد برق، قطع شدنش بیمارستانها را با مشکل مواجه می‌کند و اگر آب قطع شود بهداشت مردم و شست‌وشوی دست‌ها به مشکل می‌خورد.
4	وی افزود: تا پایان امسال ۱۸ واحد نیروگاهی افتتاح می‌شود و امروز هم یکی در بوشهر،عسلویه افتتاح شد که ۲۰۴۰ میلیارد برایش هزینه شده است.
5	روحانی با بیان اینکه برای ما خوشحال کننده است که امسال ۹ سد را تا پایان سال افتتاح می‌کنیم، گفت: امروز سومین سد را افتتاح کردیم و ۹ سد دیگر را هم آبگیری می‌کنیم و تا پایان سال ۶ سد نیز افتتاح خواهد شد.
6	وی تأکید کرد: تبادل با همسایگان فقط در دنیای سیاست نیست بلکه همکاری‌های اقتصادی، فرهنگی، گردشگری، علمی، فناوری و دانشگاهی نیز در ارتباط ما با همسایگان‌مان بسیار مهم است و به اعتقاد من هیچ رابطه‌ای در سیاست خارجی مهمتر از رابطه ما با همسایگان‌مان نیست.
7	رییس جمهوری با تاکید بر مدیریت مصرف آب و برق از سوی مردم، اظهار کرد: ما امروز مراودات خوبی در زمینه برق با همسایگان خود داریم و هروقت ما نیاز به برق داشته باشیم آنان کمک می‌کنند و هروقت آنان نیاز داشته باشند ما کمک می‌کنیم.
8	روحانی با تاکید بر اینکه ما باید با ۱۵ همسایه خود روابط خوبی داشته باشیم، گفت: ما از این ۱۵ همسایه با ۱۳ همسایه ارتباط خوبی داریم و با چند مورد روابط مان واقعاً نزدیک و خیلی خوب است اما یکی دو همسایه در جنوب داریم که خودشان از مردم خوب ایران فاصله گرفته‌اند.
9	وی افزود: سرچشمه برخی از رودخانه‌های کشورهای همسایه در ایران است و سرچشمه برخی از رودخانه‌های ما در کشورهای همسایه است و به این ترتیب یک صادرات و واردات طبیعی آب انجام می‌شود.
10	رییس جمهوری تاکید کرد: ما آماده هستیم که گاز را به هند و پاکستان صادر کنیم.
11	در زمینه برق ارتباط خوبی با عراق و ترکمنستان داریم و هم در زمینه برق نیازمندی‌های ما در داخل بسیار مهم است و هم در خارج.
12	روحانی گفت: ما امسال به خاطر شرایط خاص شیوع کرونا و تحریم‌های سنگین، بیش از هر سال دیگری به همکاری ملت با دولت نیازمندیم و مردم هم مطمئن باشند که دولت با همه سختی‌ها توجه فراوانی به مسائل اقتصادی و کارهای زیرساختی دارد و در کنار ما بخش‌های خصوصی و بخش‌های عمومی و غیردولتی هم کار می‌کنند تا مشکلات کمتر شود.
13	وی با اشاره به برگزاری تجمعات اعتراضی و تظاهرات در شهرهای مختلف آمریکا در پی کشته ‌شدن جورج فلوید به دست پلیس اظهار کرد: در شرایطی که وضع آمریکا یکی از بدترین روزهای تاریخ سیاسی و اجتماعی‌اش را پشت سر می‌گذارد، ما شاهد ظلم بزرگی به سیاهپوستان و مردمی هستیم که تفکر کاخ سفید را رد می‌کنند و داستان عجیبی به وجود آورده است.
14	روحانی یادآور شد: یک فرد سیاهپوست با وحشیانه‌ترین طریق و با شدت فراوانی از مظلومیت کشته شد و می‌بینم که همه دنیا بعد از این واقعه نسبت به آن واکنش نشان دادند و چه تجمعاتی در کشورهای مختلف برای اعتراض به این رویه در آمریکا رخ داد.
15	این نشان می‌دهد اگر دنیا مظلومیتی را ببیند، دیگر برای مردم مهم نیست آن مظلوم چه دینی داشته یا چه از نژادی بوده است، همه می‌آیند و از مظلوم دفاع می‌کنند.
16	رییس جمهوری تصریح کرد: ما با مردم آمریکا احساس همدردی می‌کنیم، با کسانی که در خیابان‌ها تظاهرات می‌کنند و اعتراضات خود را به گوش می‌رسانند همدردی می‌کنیم و کاخ سفیدی که فرمان این جنایت‌ها را صادر می‌کند محکوم می‌کنیم.
17	روحانی در پایان گفت: انجیل کتاب مقدسی است که مردم را به صلح و مهربانی دعوت می‌کند؛ شرم.
18	آور است که رییس‌جمهوری آمریکا برای اینکه فرمان جنایت و قتل را علیه شهروندان آمریکایی صادر کند، دست به انجیل می‌برد.
19	انجیل کتاب مقدس یک دین ابراهیمی است و چنین دیدی به آن همه ادیان ابراهیمی را خشمگین می‌کند، چرا که همه ادیان ابراهیمی انجیل و عیسی مسیح را قبول دارند و به آن احترام می‌گذارند.
