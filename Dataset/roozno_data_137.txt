roozno_data###ترامپ پس از ترور سردار سلیمانی یک جنگ نیابتی جدید علیه ایران به راه انداخته / حملات هوایی اسرائیل در سوریه بخشی از این جنگ است / این حملات دامن روسیه را هم گرفته / پوتین با یک تلفن، می‌تواند بخشی از جنگ آمریکا را به شکست بکشاند###http://roozno.com//fa/news/413389/ترامپ-پس-از-ترور-سردار-سلیمانی-یک-جنگ-نیابتی-جدید-علیه-ایران-به-راه-انداخته-حملات-هوایی-اسرائیل-در-سوریه-بخشی-از-این-جنگ-است-این-حملات-دامن-روسیه-را-هم-گرفته-پوتین-با-یک-تلفن-می‌تواند-بخشی-از-جنگ-آمریکا-را-به-شکست-بکشاند###[]###2020-02-13 14:44:00###۴۱۳۳۸۹###['ترامپ', 'جنگ نیابتی']
1
1	از زمانی که ترامپ تصمیم به صدور دستور ترور سردار قاسم سلیمانی و ابو مهدی المهندس را گرفت، پیش بینی کردیم که ایالات متحده قصد اعلان جنگ علیه ایران را دارد و تاکید نمودیم که این جنگ، ضرورتا در داخل ایران بوقوع نمی پیوندد و ممکن است ایالات متحده در میدانهای مختلف محور مقاومت، وارد جنگ با ایران شود؛ که این میادین، عبارتند از: عراق، سوریه، یمن، فلسطین و لبنان.
2	بسام ابو شريف در رای الیوم نوشت: از زمانی که ترامپ تصمیم به صدور دستور ترور سردار قاسم سلیمانی و ابو مهدی المهندس را گرفت، پیش بینی کردیم که ایالات متحده قصد اعلان جنگ علیه ایران را دارد و تاکید نمودیم که این جنگ، ضرورتا در داخل ایران بوقوع نمی پیوندد و ممکن است ایالات متحده در میدانهای مختلف محور مقاومت، وارد جنگ با ایران شود؛ که این میادین، عبارتند از: عراق، سوریه، یمن، فلسطین و لبنان.
3	مشخصا ذکر کردیم که ایالات متحده به صورت مستقیم، با سربازان خود وارد جنگ نمی شود، بلکه از طریق هم پیمانان و نیروهای وابسته اش در منطقه، جنگ را آغاز می کند؛ که در رأس آنها، اسرائیل و دستگاههای سرّی آن قرار دارند.
4	به گزارش روزنو ، در ادامه این مطلب آمده است: در ادامه، در مورد استفاده آمریکا و هم پیمانان آن به ضربات پنهان، هشدار داده و پیشنهاد کردیم که برای حفظ دستاوردهای محور مقاومت، معادله «حمله دفاعی»، اتخاذ شود، تا نیروهای استعمارگر و هم پیمانان آن را مجبور به عقب نشینی کنند.
5	اگر در حال حاضر به نقشه منطقه و نیروهایی که در آن، با یکدیگر درگیرند، توجه کنیم، در می یابیم نشانه های پرونده ای که ترامپِ صهیونیست آن را رهبری می کند، کاملا آشکار شده است:* اسرائیل بعنوان وسیله ای برای استعمارگری آمریکاست و ترامپ هر بهایی که لازم بود را برای حمایت از اسرائیل، پرداخت، از جمله آنکه قوانین و معاهدات بین المللی را نقض کرد.
6	* طرح ترامپ، مبتنی بر دادن چیزهایی به اسرائیل است که لایق آن نیست؛ همانطور که در مورد معامله قرن این مساله مشخص شد.
7	در مقابل، وی از اسرائیل می خواهد یک جنگ فرسایشی را در سوریه، علیه نظام اسد و هم پیمانان آن، آغاز کرده و بویژه مانع از تثبیت حضور ایران در این کشور عربی شود.
8	* آمریکا، اسرائیل، ریاض و امارات، در مورد به راه انداختن چنین جنگی در سوریه، عراق، حزب الله و حماس، توافق کرده اند و براساس این توافق، مأموریتها بین این طرفها تقسیم می شود.
9	در این میان، ایفای نقش قاطعی از سوی مسکو، ضروری می نماید.
10	همانطور که گذشت، حمله دفاعی و اجرای اقدامات پیش گیرانه، از سوی محور مقاومت، برای مقابله با نقشه های آمریکا و هم پیمانان آن، بویژه اسرائیل، لازم است.
11	ایالات متحده، مأمور به راه انداختن جنگ فرسایشی در عراق است، اما باید بر نقش اسرائیل در تجاوز به سوریه، غزه و حزب الله، تمرکز کنیم.
12	به ظاهر، هدف بمباران های اسرائیل علیه سوریه و حزب الله، مبارزه با ایران است، اما در میان این حملات، یکی از هواپیماهای روسی نیز مورد اصبات موشکهای اسرائیل قرار گرفت.
13	پیش از آنکه حملات اسرائیل به یک جنگ فرسایشی منجر شود، روسیه می تواند با تماس تلفنی بین پوتین و نتانیاهو، اسرائیل را مهار کرده و بخشی از جنگ ترامپ علیه محور مقاومت را تعطیل کند.
14	در صورتی که روسیه به اسرائیل فشار وارد کرده و اجازه ادامه حملات هوایی آن به سوریه را ندهد، بخش های متعددی از جنگ مورد نظر ترامپ، از حرکت می ایستد و اجرای نقشه های تل آویو و واشنگتن با مشکل مواجه می شود.
15	در حال حاضر، نبردها برای ازادی ادلب و شمال سوریه در جریان است و اسرائیل از این شرایط برای ایفای نقشی که واشنگتن از آن خواسته است، سوء استفاده می کند و مدعی است که حملاتش، تنها حضور ایران در سوریه و در ادامه، حزب الله را هدف گرفته است.
16	این در حالی است که پمپئو علنا تصریح کرده ست که حزب الله، ابزار ایران در سوریه و لبنان است.
