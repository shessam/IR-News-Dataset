tabnak_data###سفر هیاتی از جنبش جهاد اسلامی فلسطین به مسکو###https://www.tabnak.ir/fa/news/965196/سفر-هیاتی-از-جنبش-جهاد-اسلامی-فلسطین-به-مسکو###[]###2020-03-11 15:18:00###۹۶۵۱۹۶###['فلسطین', 'جهاد اسلامی', 'روسیه']
1
1	منابع خبری از سفر هیئتی از جنبش جهاد اسلامی فلسطین به مسکو و دیدار اعضای آن با وزیر خارجه روسیه خبر دادند.
2	به گزارش ایسنا، شبکه خبری المیادین اعلام کرد که یک هیئت از جنبش جهاد اسلامی فلسطین به ریاست زیاد نخاله، دبیرکل این جنبش صبح امروز (چهارشنبه) وارد مسکو شد.
3	طبق این گزارش، قرار است که اعضای این هیئت در مقر وزارت خارجه روسیه با سرگئی لاوروف، وزیر امور خارجه این کشور و میخائیل بوگدانوف، معاون وی دیدار و گفت‌وگو کنند.
4	طبق اعلام المیادین پرونده آشتی ملی فلسطین، روابط دوجانبه و طرح ضد فلسطینی موسوم به "معامله قرن" در رأی گفت وگوهای میان هیئت جهاد اسلامی و مقامات روسیه در مسکو قرار دارند.
5	این سفر به دعوت وزارت خارجه روسیه صورت گرفته است.
