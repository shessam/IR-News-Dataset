asriran_1_data###نامه علی مطهری به شورای نگهبان: دایه دلسوزتر از مادر نباشید / شورای نگهبان گفت باید جمله آقا را درباره 9 دی بگویید###https://www.asriran.com/fa/news/710553/نامه-علی-مطهری-به-شورای-نگهبان-دایه-دلسوزتر-از-مادر-نباشید-شورای-نگهبان-گفت-باید-جمله-آقا-را-درباره-9-دی-بگویید###['سیاسی']###2020-01-25 12:12:00###۷۱۰۵۵۳###['علی مطهری', 'شورای نگهبان']
10@@@11
1	نماینده مردم تهران در مجلس شورای اسلامی با اشاره به مراجعه حضوری خود به شورای نگهبان برای بررسی پرونده رد صلاحیتش در انتخابات آینده،‌ گفت: مواردی که در پرونده اینجانب آمده هیچ ‌کدام مصداق عدم التزام عملی به نظام جمهوری اسلامی نیست و بعید می‌دانم کسی از اعضای آن شورا دلسوزتر از من برای نظام و انقلاب اسلامی و مقام رهبری باشد.
2	به گزارش ایسنا،‌ علی مطهری در نامه‌ای به شورای نگهبان که نسخه‌ای از آن را در اختیار ایسنا قرار داد،‌ نوشت:«بسم الله الرحمن الرحیم«دایه دلسوزتر از مادر نباشید»شورای محترم نگهبانسلام، به درخواست آن شورا روز جمعه چهارم بهمن به محل آن شورا آمدم و به حضور یکی از حقوقدان‌های آن شورا رسیدم.
3	بعد از بحث کلی درباره روش بررسی صلاحیت‌ها، ایشان سه مورد را به عنوان نمونه برای عدم التزام عملی اینجانب به نظام جمهوری اسلامی ذکر کرد که هیچ‌کدام وارد نبود.
4	مثلاً گفت شما در نطق خود گفته‌اید «نهم دی اگر بنا باشد موجب تفرقه شود، دیگر یوم الله نیست بلکه یوم الشیطان است».
5	گفتم درست است، الآن هم همین را می‌گویم.
6	گفت شما باید همان جمله آقا را بگویید.
7	گفتم من جمله خودم را گفته‌ام، جمله ایشان هم به جای خود.
8	و البته از اینکه چنین نگاهی در یک عضو شورای نگهبان وجود دارد متأسف شدم.
9	به طور کلی مقام عمل را نباید با مقام نظر مخلوط کرد.
10	ممکن است کسی در موضوعی نظری غیر از نظر رسمی کشور داشته باشد و بیان هم بکند اما در عمل به خاطر مصلحت اسلام و انقلاب و نظام تابع نظر رسمی باشد.
11	باب اظهارنظر و آزادی بیان نباید بسته شود.
12	التزام عملی به نظام شامل اظهارنظرها نمی‌شود.
13	عدم التزام عملی زمانی است که کسی ضمن بیان نظر مخالف خود دست به اقدامات عملی بزند، مثلاً آشوب درست کند، دست به تخریب اموال عمومی بزند و یا اقدام مسلحانه انجام دهد.
14	رهبر انقلاب نیز چند بار گفته‌اند ممکن است کسی نظری مخالف نظر من داشته باشد، باید آزاد باشد که حرفش را بزند.
15	به هرحال مواردی که در پرونده اینجانب آمده است هیچ ‌کدام مصداق عدم التزام عملی به نظام جمهوری اسلامی نیست.
16	نباید دایه دلسوزتر از مادر شد.
17	بعید می‌دانم کسی از اعضای آن شورا دلسوزتر از من برای نظام و انقلاب اسلامی و مقام رهبری باشد.
18	والسلامعلی مطهری5بهمن 98»
