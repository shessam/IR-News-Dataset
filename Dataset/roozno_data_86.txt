roozno_data###اصلاح‌طلبان تایید شوند لیست می‌دهند/اصولگرایان می‌خواهند ما را با دست خالی به میدان بکشانند###http://roozno.com//fa/news/412860/اصلاح‌طلبان-تایید-شوند-لیست-می‌دهنداصولگرایان-می‌خواهند-ما-را-با-دست-خالی-به-میدان-بکشانند###[]###2020-02-10 11:25:00###۴۱۲۸۶۰###['اصلاح طلبان', 'لیست']
1
1	یک فعال سیاسی اصلاح‌طلب گفت: اگر کاندیداهای ما تایید شوند بلافاصله جلسه‌ای تشکیل داده و با وجود این کاندیداهای تایید شده لیست خواهیم داد.
2	به گزارش روز نو :«علی صوفی» فعال سیاسی اصلاح طلب و دبیرکل حزب پیشرو اصلاحات در پاسخ به این سوال که چرا اصلاح طلبان نمی‌خواهند لیست بدهند؟ به خبرنگار سیاسی برنا گفت: اصلاح‌طلبان از موضع سال 94 عبور کردند و به هیچ وجه حاضر نیستند که لیست غیراصلاح‌طلبانه یا تلفیقی یا ائتلافی را ببینند از آن عبور کردند.
3	اصلاح‌طلبان راهبردی هم که تصویب کردند در آن راهبرد جز کاندیدای خاص اصلاح طلب و توانمند برای اجرای برنامه‌‌ها، راه دیگری وجود ندارد.
4	اساسا راه لیست دادن اصلاح‌طلبان بسته شده است و چون این کاندیداهایی که ثبت نام کردند اکنون ردصلاحیت شدند عملا آن لیست نیز حذف شد.
5	نه اینکه اصلاح طلبان لیست نخواهندلیست دهند بلکه لیستی داشتند اما آن لیست حذف شد.
6	او در مورد لیست انتخاباتی کارگزارانی‌ها نیز عنوان کرد: احزاب البته در تهران فقط براساس مصوبه شورای عالی سیاست‌گذاری عمل می‌کنند.
7	برای تهران لیستی داده نمی‌شود ولی چون تعدادی از دبیران کل احزاب اصلاح‌طلب عضو شورای عالی سیاست‌گذاری تأیید شدند بنابراین احزاب می‌توانند در تهران برای کاندیداهایشان به نام خودشان فعالیت کنند یعنی کارگزاران می‌تواند به نام خودش فعالیت کند.
8	صوفی با بیان اینکه ردصلاحیت شده است افزود: از اعضای شورای مرکزی حزب پیشرو اصلاحات نیز همه رد شده‌اند و هیچ کس تأیید نشد.
9	دبیر کل حزب پیشرو اصلاحات دراین باره که گویا اصولگرایان بیشتر از اصلاح‌طلبان می‌دانند چه تعداد از اصلاح طلبان تأیید صلاحیت شدند و گمانه‌زنه‌های زیادی دارند مبنی بر اینکه اصلاح‌طلبان حتما لیست خواهند دارد توضیح داد: این تصور کاملا اشتباهی است.
10	چون ما هم در حزب‌ خود کسانی را داریم که کاندیدا شدند و تأیید صلاحیت شدند ولی آن شاخص‌هایی که در راهبرد است بدین معنا است که صاحب آن توانمندی‌ها باشند و از طرف دیگر هم رأی‌آور باشند.
11	وقتی ما می‌خواهیم روی آن کاندیدا سرمایه‌گذاری کنیم باید بتوانیم رقابتی درباره آن شکل دهیم تا بتوانیم امیدی به پیروزی داشته باشیم اما وقتی که شکست‌مان از ابتدا قطعی است و آن کاندیدا نیز اساسا نه چهره مطرحی است نه توانی برای رقابت دارد نمی‌توانیم آن کاندیدا را معرفی کنیم.
12	صوفی افزود: در حال حاضر برای مثال در تهران وقتی لیست داده نمی‌شود اگر احزاب می‌خواهند کسی را کاندیدا کنند خودشان سرمایه‌گذاری کنند و اگر آن فرد بخواهد کاندیدا شود باید توان مالی کاملی برای تبلیغات داشته باشد.
13	حداقل این است که آن کاندیدا چهره‌ مطرحی باشد که مردم آن را بشناسند.
14	مثلا اگر روی آقای مطهری سرمایه‌گذاری شود او به احتمال زیاد موفق شود یا مثلا دبیران کل احزاب باز به همین گونه ممکن است این توان را داشته باشند و حتی چهره‌هایی باشند که مردم آنها را می‌شناسند و توان رقابت داشته باشند.
15	اما وقتی مثلا یک فرد گمنامی در یک حزبی از شهرستانی به تهران می‌آید و هیچ کس هم او را نمی‌شناسد و آن را تأیید می‌کنند، نمی‌توان بر روی او سرمایه‌گذاری کرد چرا که باید شناخته شده و رای آور باشد.
16	این فعال سیاسی اصلاح طلب ادامه داد: در حال حاضر اصولگرایان می‌دانند افرادی که از احزاب مختلف تأیید شدند از این دسته افراد هستند و می‌خواهند با این ترتیب این رسوایی شکست خودشان را که با حذف کاندیداهای رقیب به دست می‌آید تبدیل به شکست اصلاح‌‍ طلبان کنند.
17	اگر این‌گونه است اشکالی ندارد تمام کاندیداهای ما را تأیید کنند.
18	اگر اصولگرایان فکر می‌کنند ما می‌ترسیم به صحنه انتخابات بیاییم به این دلیل که مردم رأی نمی‌دهند ابتدا کاندیداهای ما را تأیید کنند تا ما نیز حضور پیدا کنیم و لیست دهیم.
19	اگر کاندیداهای ما تایید شوند بلافاصله جلسه‌ای تشکیل داده و با وجود این کاندیداهای تایید شده لیست خواهیم داد.
20	اما اصولگرایان تلاش می‌کنند دو بعد داشته باشند یکی این که اصلاح طلبان را حذف کنند و مجلس را در اختیار خود بگیرند.
21	دوم اینکه اصلاح طلبان را با دست خالی به میدان بکشانند بدون اینکه صلاح و شمشیر و زرهی داشته باشیم و مثل گلادیاتورها در میدان سر ما را ببرند.
22	او در پاسخ به این سوال که به نظر شما آیا افرادی مثل مجید انصاری، سهیلا جلودارزاده، آقای مازنی به نظر شما چهره‌هایی هستند که اصلاح طلبان از آنها حمایت کنند؟ گفت: اصلاح طلبان یعنی شورای عالی سیاست‌گذاری.
23	شورای عالی اعلام کرد که ما در تهران کاندیدا نمی‌دهیم با وجود آقای مجید انصاری و غیره که نام برده شد اما تعداد کاندیداهای ما برای لیست دادن در تهران کافی نیستند.
24	همچنین 21 نفر از دبیران کل احزاب که عضو شورای عالی سیاست‌گذاری نیز هستند ردصلاحیت شدند.
25	علی صوفی در باره تأیید صلاحیت تعدادی تا 22 بهمن و سخنان آقای کدخدایی نیز تاکید کرد: آقای کدخدایی قبلا نیز گفته بود سیاسیون واکنش نشان ندهند و هنوز تأیید صلاحیت‌هایی در راه است.
26	اما به صورت قطره چکانی تا 22 بهمن.
27	در حال حاضر دو نفر از اصلاح طلبان یعنی آقایان مقیمی و افشانی در تهران تأیید شدند.
28	طبیعتا هم اگر اصلاح طلبان لیست ندهند تأیید صلاحیت‌شان برای آنها نتیجه‌ای نخواهد داشت و شهرستان‌ها و غیره خبری نیست.
29	اگر اینها بخواهند صلاحیت واقعی افراد را درنظر بگیرند بسیاری را می‌توانند تأیید کنند اما اگر بخواهند مهندسی انتخابات و رقابت‌ها در حوزه‌های انتخابیه را در نظر بگیرند آن وقت این تأیید صلاحیت‌ها هم چندان اثری نخواهد داشت.
30	او عنوان کرد: بهتر است شورای نگهبان طبق همان شاخص‌هایی که مقام معظم رهبری هم در فرمایشاتشان فرمودند و 5 شاخص تعیین کردند از جمله انقلابی بودن، جهادی بودن، مومن بودن و کارآمد بودن و غیرهعمل کنند.
31	بنابراین افراد فارغ از مسائل جناحی اصولگرا یا اصلاح‌طلب هرکسی واجد این شرایط است تایید شوند و اجازه دهند رقابت شکل گیرد یعنی انتخابات رقابتی شود و بعد از آن، هر ترکیبی در مجلس تشیکل شد ترکیب کارآمدی خواهد بود و در غیر این صورت اگر بخواهند رانتی برای یک جریان سیاسی درست شود و جریان سیاسی دیگر اساسا امکان رقابت وجود نداشته باشد هرچقدر تعداد هم تأیید کنند فایده نخواهد داشت و باید انتخابات را رقابتی کنند.
