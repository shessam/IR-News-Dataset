roozno_data###مجلس یکدست به کام اصولگرایان###http://roozno.com//fa/news/415108/مجلس-یکدست-به-کام-اصولگرایان###[]###2020-02-24 09:31:00###۴۱۵۱۰۸###['مجلس یکدست', 'اصولگرایان']
1@@@2@@@3@@@4@@@5
1	انتخابات یازدهمین دوره مجلس شورای اسلامی در حالی به پایان رسید که در این دوره سهم اصلاح‌طلبان به حدی ناچیز و پایین بود که گویی اصلا این جریان در انتخابات حضور نداشت.
2	درواقع هرچه در انتخابات دوره قبل تمامی لیست ۳۰ نفره به مجلس راه یافت در این مرحله شاید در تمامی حوزه‌ها تعداد آنها به ۲۰ نفر هم نرسد.
3	اصلاح‌طلبان در این دوره نه تنها مانع سخت شورای نگهبان را در مقابل خود داشتند بلکه از سوی پایگاه اجتماعی خود نیز دچار ریزش شدید شدند به نوعی که سطح مشارکت در انتخابات که همیشه به نفع آنها بود کاهش چشمگیری داشت.
4	با این حال روز گذشته وزیر کشور آمار مشارکت در انتخابات را ۲۴ میلیون و ۵۱۲ هزار و ۴۰۴ نفر اعلام کرد.
5	وی با بیان اینکه ۴۲/۵۷ درصد از واجدین شرایط در انتخابات شرکت کردند، گفت: این درحالی بود که ما هم ورود بیماری کرونا را داشتیم و هم شرایط سیاسی و مسائلی مثل سقوط هواپیما، حوادث آبان و دی را داشتیم و در این شرایط این میزان حضور و مشارکت مردم کاملا قابل قبول است.
6	به گزارش روز نو :رحمانی فضلی با اشاره به درصد مشارکت مردم در تهران گفت: درصد مشارکت مردم در استان تهران ۲ میلیون و ۵۳۹ هزار و ۷۶۳ نفر بود که ۲۶/۲ درصد است.
7	در کل شهر تهران و شمیرانات نیز ۱ میلیون و ۸۴۱ هزار و ۸۹۱ نفر برابر با ۲۵/۴ درصد مشارکت کردند.
8	مشارکت مردم در دوره‌های مختلف انتخابات مجلس شورای اسلامی با فراز و فرودهایی همراه بوده است.
9	در طول این سال‏ها، بیشترین میزان مشارکت به پنجمین دوره از انتخابات پارلمان بازمی‌گردد.
10	این دوره از انتخابات که در تاریخ ۱۸ اسفندماه سال ۷۴ برگزار شد؛ مشارکت ۷۱ درصد بود و ۲۴ میلیون ایرانی پای صندوق‌های رای رفتند تا وکلای خود را راهی پارلمان کنند، جامعه روحانیت مبارز جناح پیروز در این دوره از انتخابات بود.
11	اما کمترین میزان حضور مردم در انتخابات به نام مجلس یازدهم ثبت شده است.
12	در این انتخابات ۲۴.
13	۵۱۲.
14	۴۰۴ نفر در سراسر کشور پای صندوق رای رفتند و آمار مشارکت ۴۲.
15	۵۷ درصد ثبت شد.
16	اصولگرایان پیروز این دوره از انتخابات مجلس بودند.
17	درواقع آنچه در چهار سال گذشته با حضور حداکثری برای اصلاح‌طلبان رخ داد حالا با مشارکت پایین به نفع اصولگرایان و با پیروزی آنها رخ داد.
18	یعنی هر چه در انتخابات دوره دهم مجلس اصلاح‌طلبان توانستند با سطح مشارکت بسیار بالا بر رقیب خود پیروز شوند و همه ۳۰ نفره لیست امید به مجلس راه پیدا کند، در این دوره اصولگرایان در غیاب رقیب خود و مشارکتی پایین همه نامزدهای خود را با صدرنشینی قالیباف راهی مجلس یازدهم کرد.
19	یعنی لیست وحدت دقیقه نودی اصولگرایان، پیروز ماراتن بدون رقیب در انتخابات مجلس یازدهم در تهران شد و توانست ۳۰ کرسی تهران را از اصلاح‌طلبان پس بگیرد.
20	در انتخابات مجلس دهم عبدالرضا هاشم‌زایی با یک میلیون و ۷۸ هزار و ۸۱۷ رای نفر سی‌ام تهران شده بود و در انتخابات این دوره عزت الله اکبری تالارپشتی تنها با کسب ۶۴۲۲۱۴ رای توانسته به عنوان نفر ۳۰ وارد مجلس یازدهم شود.
21	بر اساس آخرین آمار ستاد انتخاباتی کشور ۳۰ نماینده مردم تهران در مجلس یازدهم هم با کسب بیشترین رای انتخاب شده‌اند که به ترتیب عبارتند از:محمدباقر قالیباف، سیدمصطفی‌ آقا میرسلیم، مرتضی آقاتهرانی، الیاس نادران، سید محسن دهنوی، سید محمود نبویان، سید احسان خاندوزی، اقبال شاکری، ابوالفضل عمویی، بیژن نوباوه وطن، مجتبی توانگر، فاطمه رهبر، محسن پیرهادی، روح‌اله ایزدخواه، احمد نادری، عبدالحسین روح‌الامینی نجف آبادی، سید نظام‏الدین موسوی، زهره الهیان، مالک شریعتی نیاسر، مهدی شریفیان، سید رضا تقوی، سمیه رفیعی، سید علی یزدی‌خواه، علی خضریان، رضا تقی‌پور انوری، فاطمه قاسم‌پور و مجتبی رضاخواه، زهره سادات لاجوردی، غلامحسین رضوانی و عزت‏الله اکبری تالارپشتی.
22	انتخابات در کدام حوزه‌ها به دور دوم کشیده شد؟با گذشت ۳ روز از برگزاری انتخابات تکلیف ۲۰۷ حوزه مشخص شده و سرنوشت تعداد محدودی از حوزه‌های تک یا چند نماینده به دلیل نرسیدن به حد نصاب ۲۰ درصد آرا به دور دوم کشیده شد.
23	بهزاد علیزاده و صادق کرمی از حوزه انتخابیه دهلران، دره شهر و آبدانان، حمدالله کریمی و علیرضا زندیان از حوزه انتخابیه بیجار به دور دوم یازدهمین دوره مجلس شورای اسلامی راه یافتند.
24	در حوزه انتخابیه میانه استان آذربایجان شرقی مهدی اسماعیلی حائز اکثریت‌ آرا شد و علی شامی بهنام صفایی به مرحله دوم رفتند.
25	همچنین در حوزه انتخابیه کرمانشاه، محمد رشیدی و عبدالرضا مصری از حوزه انتخابیه استان کرمانشاه حائز اکثریت آرا شدند و ابراهیم عزیزی و سلمان محمدی بابازیدی به مرحله دوم راه یافتند.
26	سید کریم حسینی و مجتبی یوسفی از حوزه انتخابیه اهواز، باوی، حمیدیه و کارون استان خوزستان منتخب مردم معرفی شدند.
27	این در حالی است که احمد سراج ‌و نسیب خویخزی در همین حوزه انتخابیه به مرحله دوم رفتند.
28	همچنین حسین رجایی ریزی و علی یوسف‌پور از حوزه انتخابیه لنجان اصفهان به مرحله دوم راه پیدا کردند.
29	حوزه انتخابیه سمیرم استان اصفهان هم رقابت رحیم کریمی و اصغر سلیمی به دور دوم کشیده شد.
30	بهزاد علیزاده و صادق کرمی از حوزه انتخابیه دهلران و دره شهر و آبدانان و بدره استان ایلام به مرحله دوم رفتند.
31	مجتبی بخشی‏پور و نادر نادری هم از حوزه انتخابیه اسلام آباد غرب و دالاهو به مرحله دوم انتخابات راه یافتند.
32	مهدی عسگری از حوزه انتخابیه کرج، اشتهارد و فردیس استان البرز بیشترین رای را کسب کرد و به دلیل دو نماینده بودن این حوزه، فاطمه آجرلو و علیرضا عباسی از همین حوزه به دور دوم رقابت‌ها می‌روند.
33	عبدالجلال ایری و رجب محمد آبادی از حوزه انتخابیه کردکوی، ترکمن، بندرگز و گمیشان استان گلستان هم در دور دوم انتخابات یازدهمین دوره مجلس شورای اسلامی برای تصدی کرسی مجلس باهم رقابت خواهند کرد.
34	منتخبان مجلس خبرگان رهبریهمچنین منتخبان حوزه‌های انتخابیه تهران، قم، فارس، خراسان شمالی و رضوی در نخستین میان‌دوره‌ای پنجمین دوره مجلس خبرگان رهبری مشخص شدند.
35	«آیت الله محمد یزدی» با ۲۴۹ هزار و ۱۳۰ رای از مجموع ۲۹۱ هزار و ۱۳۰ رای صحیح و «حجت‌السلام غلامرضا فیاض» با کسب ۱۰۶ هزار و ۶۸۹ رای از مجموع ۳۲۲ هزار و ۷۱۷ رای صحیح به ترتیب منتخب قم و خراسان شمالی در مجلس خبرگان شدند.
36	همچنین «آیت‌الله لطف الله دژکام» از حوزه انتخابیه استان فارس از مجموع ۱ میلیون و ۲۳۴ هزار و ۴۸۶ رای صحیح این استان، با کسب ۹۱۹ هزار و ۶۸۸ رای به عنوان نماینده مردم این استان در انتخابات میان دوره ای خبرگان رهبری انتخاب شد.
37	«آیت الله محمدتقی مصباح یزدی» با کسب یک میلیون و ۹۳۴ هزار رای از مجموع یک میلیون و ۷۵۳ هزار و ۶۴۴ رای صحیح، نماینده خراسان رضوی در مجلس خبرگان رهبری شد.
38	در ادامه «علی مومن‌پور» با ۹۶۳ هزار و ۶۰۵ رای، «عباسعلی اختری» با ۹۶۱ هزار و ۷۷۳ رای و «غلامرضا مصباحی‌مقدم» با ۷۰۸ هزار و ۷۷۴ رای از حوزه انتخابیه تهران به مجلس خبرگان رهبری راه یافتند.
