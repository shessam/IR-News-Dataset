roozno_data###احمدی نژادی ها با لیست «ائتلاف مردم» آمدند###http://roozno.com//fa/news/412934/احمدی-نژادی-ها-با-لیست-ائتلاف-مردم-آمدند###[]###2020-02-10 15:40:00###۴۱۲۹۳۴###['احمدی نژادی ها', 'ائتلاف مردم']
1
1	جمعی از وزرا، معاونین رئیس جمهور و معاونین وزرای دولتهای نهم و دهم با نام "ائتلاف مردم" لیست انتخاباتی می‌دهند.
2	به گزارش روزونو :احمدی نژادی ها با لیست «ائتلاف مردم» آمدندجمعی از وزرا، معاونین رئیس جمهور و معاونین وزرای دولتهای نهم و دهم و برخی شخصیت‌های سیاسی و نخبگان جوان در بیانیه‌ای از ارائه لیست انتخاباتی با نام "ائتلاف مردم" خبر دادند.
3	متن بیانیه به شرح زیر است:قُلْ إِنَّمَا أَعِظُکُمْ بِوَاحِدَةٍ أَنْ تَقُومُوا لِلَّهِ مَثْنَی وَفُرَادَیملت شریف و بزرگوار ایران،چهل و یکمین سال پیروزی انقلاب شکوهمند اسلامی ایران که فصل نوین و برگ زرینی در تاریخ کشور بزرگ ایران است بر شما مبارک باد.
4	امید است با استعانت از خداوند متعال، همت مسئولین و تلاش ملت شاهد تحقق بیش از پیش اهداف انقلاب و پیشرفت روزافزون کشور باشیم.
5	به استحضار می‌رساند، در آستانه یازدهمین دوره انتخابات مجلس شورای اسلامی، جمعی از مدیران خدمتگزار شما در دولتهای نهم و دهم برآن شدند که تجارب موفق خود را این‌بار در مجلس شورای اسلامی در خدمت به کشور و انقلاب به کار گرفته و با شکستن حلقه بسته مدیریتی از طریق تشکیل یک مجلس مردمی، پویا، کارآمد، فساد ستیز و عدالت‌خواه، آن را در جایگاه واقعی خود قرار دهند.
6	به‌گونه‌ای که مجلس در راس امور کشور قرار گرفته و اراده ملت بر تمامی شئون اداره کشور حاکم گردد.
7	با تحقق این مهم می‌توان اقدامات اساسی در زمینه رفع فقر و محرومیت، کاهش فاصله طبقاتی، مبارزه همه جانبه با فساد، توسعه همه‌جانبه عدالت، رونق اقتصادی، رفع بیکاری، کاهش تورم، تقویت قدرت خرید مردم، افزایش نشاط و رفاه عمومی جامعه صورت داد.
8	مردم مجلس ضعیف و بدور از درک واقعی از مسائل و مشکلات کشور نمی‌خواهند.
9	از این رو، شرایط کشور ایجاب می‌کند که در انتخابات پیش رو، مردم از حق قانونی و ذاتی خود به نحو شایسته و کامل استفاده کرده و به تشکیل یک مجلس قوی، برخاسته از ارزشهای والای انقلاب اسلامی و منبعث از اراده ملی اقدام نمایند.
10	خدمات ارزشمند دولت‌های نهم و دهم بارها و به کرات در بیانات ارزشمند مقام معظم رهبری ذکر شده است.
11	ایشان در دیدار با اعضای دولت دهم در تیرماه سال ۹۲ تاکید فرمودند:۱ کاری که باید برآن همت بگمارید این است که رشته خدمت را رها نکنید.
12	صحنه کشور،صحنه تلاش و کار است.
13	۲ این دولت توانست شعارهای انقلاب را سر دست بگیرد و به آن افتخارکند و آنها را در جامعه مطرح کند؛ این خیلی کار بزرگی بود.
14	۳ حجم کار بالا و تلاش خستگی‌ناپذیر و اعراض از آسایشها و آسودگی‌ها و امتیازاتی که معمولاً مسئولان کشورها در دنیا دارند؛ استراحت میکنند، تفریح می‌روند، امتیاز می‌گیرند؛ اینها را نخواستن و طلب نکردن، امتیاز بزرگی است که این دولت بحمدالله از این امتیاز برخوردار بود.
15	۴ همه فهمیدند که رئیس جمهور محترم و همکارانشان در دولت حجم کارشان بسیار بالا و پرشتاب نسبت به همه‌ی دوره‌های دیگر بوده و هست؛ این نقطه‌ی برجسته‌ای است که نباید این را نادیده گرفت.
16	با توجه به مطالب ذکر شده و در راستای تحقق اهداف و آرمانهای والای انقلاب اسلامی، جمعی از خدمتگذاران شما در دولتهای نهم و دهم با رویکرد به‌کارگیری تمامی تجارب خود و با شناخت کامل از ظرفیتهای کشور و توجه ویژه به منافع ملی، در جهت افزودن بر قدرت انتخاب مردم در انتخابات مجلس شورای اسلامی ثبت نام کرده‌اند.
17	بدیهی است که حضور گسترده و پر شور مردم در انتخابات و با انتخاب افراد شایسته، مشکلات کشور به‌تدریج حل شده و تداوم این روند سبب افزایش امید مردم به آینده، پشت‌گرمی مسئولین و یاس دشمنان ملت ایران خواهد شد.
18	ملت بزرگ ایران!
19	این کشور متعلق به شما و فرزندان شماست، پدران و مادران همگی ما در این آب و خاک زندگی کردند و با هزاران امید آنرا به ما سپرده‌اند، ملت عزیز در صحنه انتخابات با تمام قوا حضور یابید و از حق قانونی و ذاتی خود در انتخاب افراد شایسته، خدوم و مردمی در جهت آبادانی و سرافرازی هر چه بیشتر کشور استفاده نمائید.
20	با توجه به اینکه گزینش افراد شایسته در دست اقدام و نهایی شدن است، انشاء‌الله بزودی نامزدهای پیشنهادی مجلس شورای اسلامی جهت انتخاب مردم شریف ایران معرفی می‌گردند.
21	والسلام علیکم و رحمة الله و برکاتهائتلاف مردم (جمعی از مدیران دولتهای نهم و دهم)
