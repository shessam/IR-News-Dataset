tabnak_data###آمریکا حضور چین در نشست سه‌جانبه تسلیحات اتمی را خواستار شد###https://www.tabnak.ir/fa/news/953594/آمریکا-حضور-چین-در-نشست-سه‌جانبه-تسلیحات-اتمی-را-خواستار-شد###[]###2020-01-22 01:10:00###۹۵۳۵۹۴###['آمریکا', 'چین', 'تسلیحات اتمی']
1
1	آمریکا روز سه‌شنبه از چین خواست به مذاکرات سه‌جانبه تسلیحات اتمی بپیوندد.
2	به گزارش خبرگزاری«رویترز»«رابرت وود» نماینده آمریکا در زمینه خلع سلاح‌ در مراسم افتتاحیه نشست خلع سلاح با میزبانی سازمان ملل متحد در شهر «ژنو» به خبرنگاران گفت: «با توجه به تخمین‌ها بر این باوریم که ذخایر هسته‌ای چین در 10 سال آینده دو برابر شود، اکنون زمان آن است که گفت‌وگوهای سه جانبه انجام شود.
3	»وی با اشاره به عدم تحمل آمریکا در این زمینه گفت که واشنگتن هفته گذشته در دیدار با روسیه در زمینه برگزاری مذاکرات سه‌جانبه احتمالی گفت‌وگو کرده بود و به تفاهم‌هایی رسیده بود.
4	رابرت وود در پاسخ به این سئوال در زمینه ترغیب چین برای پیوستن به مذاکرات، ابراز امیدواری کرد که روسیه و سایرین در این زمینه بتوانند کمک کنند.
5	این در حالی است که «سرگئی لاوروف» وزیر امور خارجه روسیه هفته گذشته با تاکید بر حضور روسیه در مذاکرات سه جانبه، گفت که چین را وادار به تغییر مواضع کنونی خود نخواهد کرد.
6	چین پیشتر گفته که سلاح‌هایش پایین‌ترین سطح نیازهای امنیت ملی بوده و قابل مقایسه با تسلیحات روسیه و آمریکا نیست.
7	سازمان ملل متحد به دنبال از بین بردن کامل تسلیحات هسته‌ای است اما مذاکرات بیش از 20 سال به بن‌بست رسیده است.
8	مذاکرات دیگر بین پنج قدرت هسته‌ای حاضر در«ان پی تی» که شامل چین ، ایالات متحده، روسیه، فرانسه و انگلیس هستند، ادامه دارد و نشستی برای ماه آینده در لندن برنامه ریزی شده است.
9	به گزارش رویترز، نماینده چین نیز در این نشست بدون اشاره به ذخایر هسته‌ای کشورش، خواستار همکاری بین قدرت‌های هسته‌ای شد.
10	«دونالد ترامپ» رئیس‌جمهور آمریکا بعد از خروج کشورش از معاهده منع موشک‌های هسته‌ای میان‌برد با روسیه گفت توافق موشکی جدید باید میان آمریکا، روسیه و چین باشد
