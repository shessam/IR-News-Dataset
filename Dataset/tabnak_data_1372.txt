tabnak_data###چه کشور‌هایی تاکنون به ایران برای مقابله با کرونا کمک کرده اند؟! / چینی‌ها پیشتاز کمک‌ها###https://www.tabnak.ir/fa/news/966711/چه-کشور‌هایی-تاکنون-به-ایران-برای-مقابله-با-کرونا-کمک-کرده-اند-چینی‌ها-پیشتاز-کمک‌ها###[]###2020-03-18 17:17:00###۹۶۶۷۱۱###['ایران', 'کرونا', 'کشورهای خارجی', 'کمک ها', 'چین', 'روسیه', 'ترکیه', 'ژاپن']
1@@@2
1	در شرایطی که ایران تحت شدیدترین تحریم‌های آمریکاست، مقابله با کرونا نیز با مشکلاتی مواجه است و بسیاری نیز خواستار کمک به ایران برای مقابله با این ویروس شدند.
2	در همین رابطه و به رغم تحریم‌های ایالات متحده، کشور‌های زیادی کمک‌های انسان دوستانه خود را به ایران ارسال کردند.
3	سید عباس موسوی، سخنگوی وزارت امور خارجه جمهوری اسلامی ایران در توئیترش به کمک‌های ارسالی از سوی برخی کشورها برای مقابله ایران با شیوع کرونا اشاره کرد و نوشت: «در پی توئیت و تماس تلفنی ظریف و همچنین تلاش‌های سفارتخانه‌های ایران، علاوه بر کمک‌های چین، ترکیه، امارات عربی متحده، آلمان، فرانسه و انگلیس، کمک‌های مالی و تجهیزات پزشکی از ژاپن، قطر، جمهوری آذربایجان و روسیه دریافت شده است.
4	»وی افزود: «دولت و مردم ایران هرگز دوستان دوران‌ سختی‌ را فراموش نمی‌کنند.
5	»چینی ها با ارسال پنج محموله، پیشتاز کمک های بشردوستانه به مردم ایران بوده اند.
6	در همین راستا، پنجمین محموله کمک‌های اهدایی مردم چین به ایران برای مقابله با کرونا، شب گذشته (سه‌شنبه‌شب) از طریق سرکنسولگری جمهوری اسلامی ایران در شانگهای به تهران ارسال شد.
7	کمک‌های اهدایی قشرهای مختلف مردم شرق چین به وزن دو تن شامل ۲۲۰ هزار ماسک، صد هزار دستکش و ۵ هزار کیت تشخیص ویروس کرونا از طریق هواپیمای باری ماهان به تهران ارسال شد؛ این اقلام توسط مردم و شرکت‌های تجاری شرق چین به نمایندگی جمهوری اسلامی ایران در شانگهای اهدا شده است.
8	تاکنون سیزده محموله هوایی از کمک‌های بهداشتی و پزشکی دولت و مردم چین به مردم ایران برای مقابله با ویروس کرونا به تهران ارسال‌ شده و کمک‌های دیگری هم در نوبت ارسال است.
9	روز سه شنبه، سفیر جمهوری اسلامی ایران در چین با انتشار توئیتی نوشت: روز ‌یکشنبه، یک هواپیما حامل بیش از ۱۵ تن کمک های مردمی چین به تهران ارسال شده و امشب نیز به همین میزان کمک ارسال خواهد شد.
10	همچنین روز دوشنبه کمک‌های بهداشتی و دارویی شامل مقادیری اقلام بهداشتی و درمانی به منظور مبارزه با شیوع ویروس کرونا توسط دو فروند هواپیمای اماراتی از مبدأ ابوظبی تحویل کشورمان شد.
11	«محمد کشاورز زاده» روز سه شنبه در توئیتر نوشت:‌یکشنبه یک هواپیما حامل بیش از ۱۵ تن کمک های مردمی چین شامل یک هزار و ۵۱۲ کارتن کیت تشخیص، دستگاه اکسیژن ساز و تنفسی، مانیتور کنترل دمای بدن، دستگاه ضدعفونی بیمارستان، ماسک معمولی و N۹۵، لباس، دستکش و عینک محافظ، مواد ضدعفونی به تهران ارسال و امشب نیز به همین میزان کمک ارسال خواهد شد.
12	اوپیشتر هم در توئیتی شور و اشتیاق مردم چین برای ارسال کمک های بهداشتی و پزشکی به ایران برای مقابله با ویروس کرونا را «تحسین برانگیز» خوانده بود.
13	به گزارش اداره کل اطلاع‌رسانی و امور سخنگویی وزارت امور خارجه، بعدازظهردوشنبهاین کمک هاشامل مقادیریاقلام بهداشتی و درمانی به منظور مبارزه با شیوع ویروس کرونا توسط دو فروند هواپیمای اماراتی از مبدا ابوظبی تحویل کشورمان شد.
14	سفارت جمهوری اسلامی ایران در دوحه نیز از ارسال نخستین محموله کمک‌های بهداشتی کشور به میزان بیش ازپنج و نیم تن اقلام بهداشتی و درمانی به ایران خبر داد.
15	گفتنی است، این محموله وارد ایران شده و قرار است برای توزیع در مراکز بهداشتی و بیمارستانی کشور در اختیار وزارت بهداشت و ستاد فرماندهی عملیات مدیریت بیماری کرونا قرار گیرد.
16	صندوق توسعه قطر (QFFD) در بیانیه‌ای اعلام کرده بود که قطر به‌ منظور حمایت از مقابله ایران با ویروس جدید کرونا «کووید۱۹» به این کشور حدود ۶ تن بسته حاوی تجهیزات و لوازم پزشکی ارسال و تأکید کرد که قطر به حمایت از تلاش‌های بین‌المللی به منظور مقابله با کرونا ادامه خواهد داد.
17	وزیر امور خارجه از کمک انسان‌دوستانه ۱۰ میلیون دلاری این کشور به ایران برای مقابله با کرونا خبر داد.
18	به گزارش اداره کل اطلاع‌رسانی و امور سخنگویی وزارت امور خارجه، «شیخ احمد ناصر الجابر الصباح» وزیر امور خارجه کویت پیش از ظهر سه شنبه در گفت‌وگوی تلفنی با «محمد جواد ظریف» ضمن اعلام همبستگی با دولت و ملت ایران در مبارزه با شیوع کرونا از کمک انسان‌دوستانه ۱۰ میلیون دلاری کویت به ایران برای مقابله با کرونا خبر داد.
19	در این گفت‌وگو وزیر امور خارجه ضمن قدردانی از دولت و ملت کویت، مبارزه با کرونا را مساله‌ای جهانی و مستلزم همکاری منطقه‌ای و جهانی دانست.
20	سرویس فدرال خدمات بهداشتی روسیه اعلام کرد که این کشور حدود ۸۰۰ سیستم تست برای تشخیص نوع جدیدی از ویروس کرونا به کشور‌های ایران، کره شمالی، مغولستان و همچنین کشور‌های جامعه مشترک المنافع و اعضای اتحادیه اقتصادی اورآسیا ارسال کرده است.
21	بر اساس اطلاعات منتشره، امروز، پنجشنبه در سایت رسمی سرویس فدرال خدمات بهداشتی روسیه، «این ارگان سیستم‌های تست توسعه یافته برای تشخیص آزمایشگاهی ویروس جدید کرونا (COVID۱۹) به کشور‌های عضو اتحادیه اقتصادی اوراسیا، جمهوری آذربایجان، ازبکستان، تاجیکستان، ترکمنستان، مغولستان، کره شمالی و ایران ارسال کرده است.
22	در مجموع حدود ۸۰۰ سیستم تست به این کشور‌ها داده شده که به متخصصان آن‌ها اجازه می‌دهد تا ۸۰ هزار آزمایش و مطالعه به روی افراد آلوده را انجام دهند.
23	»در این گزارش یادآوری شده است که تنها ۵۰۰ سیستم تست کرونا برای بیش از ۵۰ هزار مطالعه به ایران اهدا شده که از جمله کشور‌های درگیر با شیوع گسترده ویروس کروناست و طرف روسی وعده داده تا در مبارزه با این بیماری به مقامات تهران کمک کند.
24	پیش از این نیز این سیستم‌های تست به ده کشور تحویل داده شده بود که با کمک آنها، موارد بیماری عفونت کرونا در کشور‌های ارمنستان و بلاروس تشخیص داده شده است.
25	چند روز قبل سفارت جمهوری اسلامی در مسکو اعلام کرده بود که محموله کمک‌های پزشکی روسیه شامل: ماسک‌های سه لایه پزشکی، فیلتر‌های هوا، لباس‌های مخصوص جراحی و تست‌های ویروس کرونا، به‌ زودی به ایران تحویل داده می‌شود.
26	در همین رابطه، معاون وزیر خارجه روسیه از ارسال کمک‌های بشردوستانه برای کمک به مبارزه با ویروس کرونا به ایران خبر داده گفت: در حال بررسی اقدامات بیشتری در این رابطه هستیم و مسکو آماده کمک به تهران در این زمینه است.
27	سه کشور انگلیس، فرانسه و آلمان نیز دو هفته پیش با صدور بیانیه‌ای، ضمن اعلام همبستگی با قربانیان ویروس کرونا در ایران، از ارسال کمک‌های پزشکی و مالی به کشورمان برای مقابله با شیوع سریع این ویروس خبر دادند.
28	بر اساس این بیانیه که یک نسخه آن در تارنمای وزارت امور خارجه انگلیس منتشر شده، محموله کیت‌های آزمایشگاهی، دستکش و لباس‌های مخصوص حفاظتی سریعا با هواپیما به تهران منتقل خواهد شد.
29	سه کشور اروپایی همچنین متعهد شده‌اند که حدود ۵ میلیون یورو از طریق سازمان بهداشت جهانی و سایر آژانس‌های بین‌المللی برای ایران ارسال کنند.
30	حمید بعیدی نژاد، سفیر کشورمان در لندن نیز پیشتر با انتشار پیامی در توییتر این خبر را اعلام کرد و افزود: در کنار تلاش مهندسان و فن آوران ایرانی برای تامین نیاز‌های داخلی، هماهنگی با مقامات انگلیسی برای خرید برخی از اقلام مهم فوری پزشکی مقابله با کورونا از بازار این کشور نیز در جریان است.
31	وزارت بهداشت ترکیه نیز اعلام کرد در راستای همکاری‌ها و روابط دوجانبه، حجم قابل توجهی از تجهیزات پزشکی مورد نیاز برای مقابله با کرونا به ایران اعزام کرده است.
32	در این ارتباط گفته شده این کمک‌ها شامل یک هزار کیت تشخیص ویروس کرونا، ۴۷۱۵ قلم لباس محافظتی و ۲۰ هزار گان جراحی، ۲۰۰۴ عینک ایمنی و محافظتی، ۴۰۰۰ ماسک ان ۹۵ و ۷۸۰۰۰ ماسک سه لایه است.
33	کمک‌های یونیسف علاوه بر اقلام پزشکی است.
34	علاوه بر این دستورالعمل‌های این صندوق برای حمایت از کودکان در مقابل کرونا و ایجاد فضایی امن برای کودکان در خانه در شرایط شیوع کرونا بر روی وب سایت یونیسف قرار گرفته است.
35	یونیسف هم درخصوص محموله سوم اقلام یونیسف برای کمک به کادر بهداشت و درمان برای کنترل همه گیری ویروسکرونا به ایران اعلام کرد: این محموله با وزن تقریبی سه و نیم تن شامل تجهیزات محافظت شخصی از جمله دو نوع ماسک جراحی با فیلترینگ بالا، ماسک n۹۵ و لباس جراحی است.
36	بر اساس گزارش سایت یونیسف، از یازدهم اسفند تاکنون، این نهاد جمعا هشت تن تجهیزات محفاظت شخصی برای کمک به کادر درمان ایران در مقابله با ویروس کرونا با هزینه منابع مالی جهانی یونیسف برای بحران، ارسال کرده است.
37	وزارت بهداشت این اقلام را بر اساس فهرستی از بیمارستان‌های تحت نظارت دانشگاه‌های علوم پزشکی که بیشترین نیاز را دارند، توزیع می‌کند.
38	جمهوری آذربایجان نیز ده روز پیش اعلام کرد کمک‌های بشردوستانه‌ای برای مقابله با کرونا به ارزش ۵ میلیون دلار به ایران اختصاص داده است.
39	دولت آذربایجان دستور تخصیص این مبالغ را از بودجه ذخیره ملی برای سال ۲۰۲۰ صادر کرده است.
40	سفارت جمهوری اسلامی ایران در توکیو در پیامی در صفحه توئیتر این سفارتخانه، به تصمیم دولت ژاپن برای حمایت از ایران در پی شیوع ویروس کرونا اشاره و بر ضرورت همبستگی جهانی برای کنترل کامل شیوع این ویروس جدید تاکید کرده است.
41	این سفارتخانه از تصمیم دولت ژاپن برای کمک پزشکی به میزان ۲ و نیم میلیارد ین (واحد پول ژاپن) به ایران و حمایت این کشور در راستای کنترل شیوع کرونا قدردانی کرده است.
42	صبح روز دوشنبه کمک‌های انسان دوستانه ازبکستان شامل مقادیری اقلام بهداشتی و درمانی به منظور مبارزه با شیوع ویروس کرونا توسط یک هواپیمای این کشور عازم ایران شد.
