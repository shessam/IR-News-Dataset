asriran_1_data###الکویت خواهان بازی با استقلال در زمین بی‌طرف شد###https://www.asriran.com/fa/news/709088/الکویت-خواهان-بازی-با-استقلال-در-زمین-بی‌طرف-شد###['ورزشی']###2020-01-16 09:30:00###۷۰۹۰۸۸###['استقلال', 'الکویت']
2@@@3
1	باشگاه الکویت کویت با ارسال درخواستی به کنفدراسیون فوتبال آسیا خواهان بازی با استقلال ایران در زمین بی‌طرف شد!به گزارش تسنیم و به نقل از روزنامه الرای کویت، مدیران باشگاه الکویت کویت به دنبال تنش اخیر میان ایران و آمریکا و شرایط بحرانی در منطقه خاورمیانه تصمیم گرفتند تا با ارسال درخواستی به کنفدراسیون فوتبال آسیا خواهان برگزاری بازی با استقلال در زمین بی‌طرف به جای ورزشگاه آزادی تهران شوند.
2	تیم فوتبال الکویت کویت سه‌شنبه شب با پیروزی 2 بر یک برابر تیم الفیصلی اردن در ماراتن 120 دقیقه‌ای حریف استقلال در مرحله بعدی پلی‌آف لیگ قهرمانان آسیا شد.
3	این بازی طبق برنامه باید روز اول بهمن ماه در ورزشگاه آزادی برگزار شود.
4	باشگاه الکویت انتظار دارد که کنفدراسیون فوتبال آسیا با گرفتن حق میزبانی نماینده ایران، قطر را به عنوان محل برگزاری این بازی انتخاب کند.
