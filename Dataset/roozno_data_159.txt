roozno_data###رهبر معظم انقلاب: وظیفه جامعه مداح، مدیریت شادی و عزای جامعه است/ گریه‌ در مجالس شهیدان گریه‌ ضعف نیست،‌ گریه‌ اراده‌ است؛ ببینید در مراسم تشییع شهید سلیمانی چه حادثه‌ عظیمی را به وجود آورد###http://roozno.com//fa/news/413646/رهبر-معظم-انقلاب-وظیفه-جامعه-مداح-مدیریت-شادی-و-عزای-جامعه-است-گریه‌-در-مجالس-شهیدان-گریه‌-ضعف-نیست‌-گریه‌-اراده‌-است-ببینید-در-مراسم-تشییع-شهید-سلیمانی-چه-حادثه‌-عظیمی-را-به-وجود-آورد###[]###2020-02-15 13:25:00###۴۱۳۶۴۶###['رهبرانقلاب', 'جامعه مداح']
1
1	جامعه‌ی مدّاح یک کار بزرگی بر عهده دارد و آن عبارت است از مدیریّت شادی و عزای جامعه؛ شما در حقیقت شادی‌های معنوی، و عزاهای اساسی و قلبی و عمیق را مدیریّت میکنید، جهت میدهید، هدایت میکنید.
2	رهبر معظم انقلاب: وظیفه جامعه مداح، مدیریت شادی و عزای جامعه است / سنت این کار از زمان ائمه پایه‌گذار شد و تا به امروز ادامه داردهزاران نفر از ذاکران اهل‌بیت (ع) با رهبر معظم انقلاب اسلامی دیدار کردند.
3	به گزارش روزنو ، مهمترین بیانات رهبر معظم انقلاب به شرح زیر است:جامعه‌ی مدّاح یک کار بزرگی بر عهده دارد و آن عبارت است از مدیریّت شادی و عزای جامعه؛ شما در حقیقت شادی‌های معنوی، و عزاهای اساسی و قلبی و عمیق را مدیریّت میکنید، جهت میدهید، هدایت میکنید.
4	آن جوامعی که این وضعیّت را ندارند، این مجالس را ندارند، این گریه‌ها را، این شادی‌ها را ندارند، آنها این خلأ را احساس میکنند و بنده اطّلاع دارم یک جوری میخواهند این خلأ را درست کنند، پُر کنند، و نمیشود؛ این کار شما است.
5	سنّت این کار هم مربوط به امروز و دیروز نیست؛ از زمان ائمّه (علیهم السّلام) است.
6	اینکه شما می‌بینید دعبل را یا امثال این بزرگواران را این جور تشویق میکنند، تحریص میکنند، پای شعرشان می‌نشینند، آنها را وادار میکنند به ادامه‌ی این کار، این همین کاری است که امروز شما دارید میکنید.
7	از بعد از حادثه‌ی کربلا یک کار رایجی شد که عزاداری کنند برای شهیدان و ائمّه (علیهم السّلام) این را ترویج میکردند، که تا امروز هم باقی‌ مانده.
8	و بر خلاف آنچه بعضی تصوّر میکردند ــ در یک برهه‌ای یک گرایشات روشنفکرانه‌ای در بعضی بود که [عزاداری] گریه و ضعف و مانند این چیزها است ــ گریه‌ی در مجالس شهیدان گریه‌ی ضعف نیست،‌ گریه‌ی اراده‌ است، گریه‌ی عزم است، گریه‌ی تبیین احساسات عالی یک انسانِ وسطِ میدان است.
9	عزاداریِ شهدا امروز همین جور است؛ امروز تشییع جنازه‌ی شهدا، مجلس عزای شهیدان، تکرار نام شهیدان، عزا است، گریه هم در آن هست، امّا وسیله‌ای برای احساس عزّت، احساس قدرت و احساس شجاعت است.
10	[در تشییع] همین شهید عزیز اخیرمان، شما ببینید چه اتّفاقی در سرتاسر کشور افتاد؛ نه فقط کشور ما، در بیرون از این کشور هم [تشییع] این شهدای عزیز اخیر ــ شهید سلیمانی و ابومهدیِ مهندس و دیگران ــ چه حادثه‌ی عظیمی را به وجود آورد!
11	جهت‌یابی و جهت‌دهی مجالس عزا به این معنا است؛ یعنی شماها مجالس عزا را و عزاهای مردم را در آن جهتی که مورد نظر ائمّه (علیهم السّلام) است و مورد نیاز جامعه است میتوانید هدایت کنید و پیش ببرید.
