asriran_1_data###راه اندازی هتل جنگلی حبابی برای همنشینی با فیل‌ها (+عکس)###https://www.asriran.com/fa/news/710103/راه-اندازی-هتل-جنگلی-حبابی-برای-همنشینی-با-فیل‌ها-عکس###['خواندنی ها و دیدنی ها']###2020-01-22 11:16:00###۷۱۰۱۰۳###['هتل جنگلی حبابی']
3@@@4
1	راه اندازی هتل‌هایی با اتاق‌های حبابی شکل و شفاف پدیده تازه ای نیست، اما به تازگی یکی از این هتل‌ها در جنگل‌های تایلند افتتاح شده تا مسافران بتوانند از همنشینی در چند متری فیل‌ها لذت ببرند.
2	به گزارش نیواطلس، هتل آنانترا دارای اتاق‌های شفاف و حبابی شکل است که به ساکنان خود امکان می‌دهد تا در درون جنگل به خواب روند و حیات وحش را از نزدیک تجربه کنند.
3	اتاق‌های شفاف حبابی شکل این هتل به شکلی بسیار راحت طراحی شده اند و دارای حمام و نیز سیستم تهویه مطبوع هستند.
4	اقامتگاه‌های یادشده حباب‌های جنگلی نام گرفته اند و از جنس پلی استر بوده و مساحت هر یک از آنها ۲۲ متر مربع است.
5	ورودی هر یک از این اتاق‌ها به شکل یک تونل است و در آنها تخت و صندلی و دیگر لوازم راحتی وجود دارد.
6	مساحت کل این مجموعه ۶۵ هکتار است و در شمال تایلند و در نزدیکی رودخانه‌های مکونگ و روآک واقع است.
7	در این منطقه حدود ۶۰ فیل زندگی می‌کنند.
8	همچنین در منطقه یادشده ۵۰ نفر نیز زندگی روستایی دارند.
9	حداقل هزینه اقامت در این حباب‌های جنگلی ۵۸۰ دلار به ازای هر شب است.
10	البته این رقم در صورت اقامت به مدت یک هفته به حداقل ۱۲۰۰ دلار کاهش می‌یابد.
11	تمامی ارقام یادشده مربوط به زمان‌های عادی است.
