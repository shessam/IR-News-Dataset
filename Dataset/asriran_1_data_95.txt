asriran_1_data###آزادراه تهران- شمال بهمن‌ماه افتتاح می‌شود###https://www.asriran.com/fa/news/709921/آزادراه-تهران-شمال-بهمن‌ماه-افتتاح-می‌شود###['اقتصادی']###2020-01-21 11:12:00###۷۰۹۹۲۱###['آزادراه', 'تهران شمال', 'نوبخت']
1
1	رییس سازمان برنامه و بودجه گفت: دولت تدبیر و امید برای ساخت قطعه نخست آزادراه تهران شمال که همین ماه افتتاح می‌شود بیش از یک میلیارد دلار هزینه کرده است.
2	به گزارش ایرنا، «محمد باقر نوبخت» در حاشیه بازید از آخرین مراحل ساخت و تکمیل قطعه یک آزادراه تهران شمال در جمع خبرنگاران افزود: زمان تحقق وعده‌های دولت در ارتباط با طرح‌های عمرانی به ویژه آزادراه تهران شمال فرا رسیده و امروز این خبر را می‌دهم که در همین ماه آزادراه تهران شمال افتتاح می‌شود.
3	وی تاکید کرد که با وجود تلاش دشمن برای فشار اقتصادی و توقف طرح‌های عمرانی هیچ طرح عمرانی در کشور متوقف نشده است و قطعه یک آزادراه سرانجام به بهره برداری می‌رسد.
4	به گفته نوبخت از سال ١٣٧٥ تا مدتی پیش، وضعیت پیشرفت آزادراه تنها ١٧ درصد بود و با تلاش دولت تدبیر و امید قطعه یک آزادراه اکنون با پیشرفت ٩٩ درصدی در آستانه بهره‌برداری قرار گرفته است.
5	نوبخت در خصوص برنامه دولت برای ساخت قطعه دوم آزادراه گفت: تا اوایل سال ١٤٠٠ قطعه دوم نیز مورد بهره برداری قرار می‌گیرد.
6	وی گفت: همچنین برای ساخت قسمتی از قطعه چهارم که به قطعه سوم آزادراه متصل می شود، دستور تخصیص ۸۵ میلیارد تومان اعتبار صادر شد.
7	به گزارش ایرنا، آزادراه تهرانشمال مسیری ۱۲۱ کیلومتری در چهار قطعه است که مراحل مطالعاتی آن از سال ۱۳۵۳ آغاز شده و حدود ۲۰ سال از اجرای عملیات ساخت آن می‌گذرد، قطعه اول از تقاطع غیر همسطح بزرگراه شهید همت و بزرگراه آزادگان شروع می‌شود و در امتداد دره کن پس از عبور از حاشیه روستای سولقان به تدریج از منطقه کوهستانی توچال عبور کرده و سپس توسط تونل بلند تالون به طول ۴۸۷۰ متر این رشته کوه را قطع کرده و در دامنه های شمالی آن در منطقه دو آب شهرستانک قرار می‌گیرد.
8	از آن پس، مسیر به موازات جاده قدیم کرج چالوس امتداد می یابد و در دره سرهنگ وارد تونل البرز بطول ۶۴۰۰ متر شده و در پل زنگوله خارج می شود، سپس با عبور از ارتفاعات البرز به موازات جاده موجود کرجچالوس تا شهر چالوس ادامه یافته و در نهایت با یک تقاطع غیر همسطح به کمربندی چالوس تنکابن متصل می‌شود.
