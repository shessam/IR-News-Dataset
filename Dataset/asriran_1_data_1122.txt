asriran_1_data###شگرد جدید کلاه‌برداری از بیمه‌شدگان تامین اجتماعی###https://www.asriran.com/fa/news/735164/شگرد-جدید-کلاه‌برداری-از-بیمه‌شدگان-تامین-اجتماعی###['اجتماعی ']###2020-06-28 13:05:00###۷۳۵۱۶۴###['تامین اجتماعی', 'کلاهبرداری']
4@@@5@@@6@@@5@@@8
1	سازمان تأمین اجتماعی ضمن تأکید بر اینکه این سازمان هیچگاه تماسی برای دریافت وجه در قبال خدمات از گروه هدف انجام نمی‌دهد، اعلام کرد: متاسفانه شاهد فریب برخی از بازنشستگان و بیمه شدگان تامین اجتماعی توسط افراد کلاه‌بردار هستیم.
2	به گزارش خبرآنلاین، سازمان تامین اجتماعی با صدور اطلاعیه‌ای بار دیگر از بیمه‌شدگان و بازنشستگان سازمان تأمین اجتماعی خواست توجه داشته باشند که هر نوع تماس تلفنی یا مراجعه حضوری افراد یا نمایندگان شرکت‌هایی با عنوان همکاران سازمان تأمین اجتماعی به منازل و تقاضای وجه برای ارائه هر نوع خدمتی، قطعا کلاهبرداری است و هرگز از سوی این سازمان انجام نمی‌شود.
3	در این اطلاعیه آمده است: عدم نیاز به تمدید اعتبار دفترچه‌های تأمین اجتماعی نیز به هیچ عنوان منجر به دریافت وجه از بیمه‌شدگان و بازنشستگان نخواهد شد و روش‌های ۶ گانه استعلام غیرحضوری اعتبار دفترچه‌ها به منظور تسهیل امور بیمه شدگان طراحی شده است که سه روش آن اینترنتی و سه روش نیز غیر اینترنتی است و همه این روشها در حال حاضر در دسترس بیمه شدگان است.
4	اعتبار دفترچه‌های درمانی که در اختیار بیمه‌شدگان این سازمان قرار دارد از طریق بارکدخوان تعبیه شده( با استفاده از دوربین موبایل) و یا ورود کدملی در وب اپلیکیشن به نشانی pwa.
5	tamin.
6	ir، از طریق بستر USSD با شماره گیری کد دستوری #۱*۱۴۲۰*۴* یا #۱۴۲۰*۴*، کد دستوری #۱۶۶۶*بیمه سلامت و سامانه اینترنتی به نشانی medical.
7	tamin.
8	ir قابل استعلام است.
9	بیمه‌شدگان و بازنشستگان سازمان تأمین اجتماعی در صورت مواجهه با تماس تلفنی یا مراجعه حضوری افرادی برای دریافت وجه، موضوع را به پلیس و مراجع قضایی اطلاع دهند و برای کسب اطلاع بیشتر و دریافت مشورت با مرکز ارتباطات مردمی سازمان تأمین اجتماعی با شماره تلفن ۱۴۲۰ تماس بگیرند.
