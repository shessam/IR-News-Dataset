roozno_data###آمریکا: دستگیری دختر شهردار نیویورک در اعتراضات/ کشته شدن فوتبالیست سابق با شلیک گلوله در تظاهرات/ وعده ترامپ به سرکوبِ سخت‌تر###http://roozno.com//fa/news/429702/آمریکا-دستگیری-دختر-شهردار-نیویورک-در-اعتراضات-کشته-شدن-فوتبالیست-سابق-با-شلیک-گلوله-در-تظاهرات-وعده-ترامپ-به-سرکوبِ-سخت‌تر###[]###2020-06-02 16:51:00###۴۲۹۷۰۲###['دستگیری شهردار نیویورک', 'اعتراضات']
1@@@2
1	ترامپ به فرمانداران آمریکا گفت: "شما اشتباه می‌کنید و خود را مانند احمق‌ها نشان می‌دهید.
2	دختر شهردار نیویورک شنبه شب در جریان ناآرامی‌ها در محله منهتن شهر نیویورک آمریکا از سوی پلیس دستگیر شده است.
3	به گزارش روز نو " کیارا د بلاسیو" دختر 25 ساله "بیل د بلاسیو" شهردار نیویورک به اتهام تجمع غیرقانونی بازداشت شده است.
4	شهردار نیویورک در جریان کنفرانس خبری امروز (دوشنبه) از دخترش دفاع کرد و گفت : او مرتکب هیچ کار اشتباهی نشده است.
5	شهردار نیویورک گفت:" من به دخترم اعتماد دارم و او را خوب می‌شناسم.
6	او یک انسان فوق‌العاده خوب است.
7	.
8	او کسی نیست که مرتکب هیچ گونه خشونتی شود غیره او معتقد است کاملا به دستورالعمل‌های افسران پلیس عمل کرده و آنچه را که می‌خواستند انجام داده است.
9	من مایلم او از خودش دفاع کند.
10	"شهردار نیویورک و دخترش/ عکس آرشیوی/ نیویورک دیلی پستاعتراضات آمریکا: دستگیری دختر شهردار نیویورک در اعتراضات/ کشته شدن یک فوتبالیست سابق با شلیک گلوله در تظاهرات/ وعده ترامپ به سرکوب سخت‌تربازیکن سابق فوتبال آمریکایی به ضرب گلوله کشته شداز سوی دیگر "کریس بیتی" فوتبالیست سابق تیم فوتبال آمریکایی "ایندیانا" شنبه شب در جریان تظاهرات اعتراضی به قتل "جورج فلوید" در شهر ایندیاناپولیس آمریکا به ضرب گلوله کشته شده است.
11	وب سایت شبکه "سی‌ان‌ان‌ترک" به نقل از شاهدان عینی نوشته است او به ضرب چند گلوله که از سوی نیروهای پلیس شلیک شد، کشته شده است.
12	کریس بیتی 38 ساله از سال 2000 تا 2004 در پست مهاجم تیم فوتبال "ایندیانا" بازی کرده است.
13	"کریس بیتی"بازیکن سابق تیم فوتبال "ایندیانا" آمریکا/عکس:شبکه های اجتماعیاعتراضات آمریکا: دستگیری دختر شهردار نیویورک در اعتراضات/ کشته شدن یک فوتبالیست سابق با شلیک گلوله در تظاهرات/ وعده ترامپ به سرکوب سخت‌ترباشگاه فوتبال ایندیانا بدون اشاره به نحوه مرگ، در حساب توییتری خود بابت مرگ او تسلیت گفته است.
14	انتقادات شدید ترامپ از فرماندارانهمزمان دونالد ترامپ از آنچه که "برخورد ضعیف" فرمانداران ایالت‌ها با تظاهرات کنندگان خوانده، به شدت انتقاد کرده است.
15	او در یک جلسه ویدئو کنفرانسی با تعدادی از فرمانداران ایالات آمریکا از برخورد انفعالی فرمانداران و شهرداران با تظاهرات‌کنندگان انتقاد کرد و از آنها خواست با استفاده از ظرفیت نیروهای گارد ملی آمریکا، با شدت عمل بیشتری آشوبگران را سرکوب کنند.
16	او گفت: "شما اشتباه می‌کنید و خود را مانند احمق‌ها نشان می‌دهید.
17	روزهای خوبی برای کشورمان نیست.
18	"او همچنین از فرمانداران خواست قوانینی تصویب کنند تا بتوانند با افرادی که پرچم آمریکا را در تظاهرات به آتش می‌کشند، برخورد کنند.
19	ترامپ همچنین وعده سرکوب سخت تظاهرات‌کنندگان در پایتخت آمریکا را داد و گفت: هزاران نیروی جدید را به کار می‌گیریم و محکم برخورد خواهیم کرد.
