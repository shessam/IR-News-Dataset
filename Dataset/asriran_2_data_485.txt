asriran_2_data###انشاالله کالدرون می‌رود؛ همه با هم آمین###https://www.asriran.com/fa/news/704572/انشاالله-کالدرون-می‌رود-همه-با-هم-آمین###['اجتماعی ']###2019-12-21 09:57:00###۷۰۴۵۷۲###['کالدرون', 'پرسپولیس']
12@@@13
1	پرسپولیس تا به حال سه بار به جم سفر کرده و هر سه بار یک بر صفر برده، اما دو مرتبه اول معجزه تاکتیکی کادرفنی بوده و این بار آخر، اعجاز بخت و اقبال.
2	به گزارش آی اسپورت، بازی بی‌کیفیت و بکش زیرش پارسال را بگذارید به حساب استرس مسابقه قهرمانی، اما بیایید به آذر دو سال پیش برگردیم؛ به روزی که پرسپولیس برانکو با کمال و مسلمان و منشا در جم صرفا با گل اتفاقی شایان مصلح در ثانیه آخر برنده شد.
3	خب البته گل دقیقه نودوپنج برانکو از چشمه‌های جوشان استراتژی‌های فنی سرچشمه می‌گرفت، اما گل دقیقه نودوپنج تیم کالدرون، قضا قورتکی و تخیلی است.
4	آمار پرسپولیس در بازی دو سال پیش: شصت درصد مالکیت، پانصدوهفتاد پاس، چهار شوت، دو موقعیت گل و یک کرنر.
5	آمار پرسپولیس در بازی دیروز: هفتاد درصد مالکیت، ششصدوسی پاس، شانزده شوت، پنج موقعیت گل و هشت کرنر.
6	چیز بیشتری می‌خواهید؟ پس اجازه بدهید اضافه کنیم در بازی دو سال پیش ضربه پنالتی محسن فروزان هم بعد از برخورد به هر دو تیر دروازه از دست رفت.
7	آهان یادمان نبود بردن تیم بدون سرمربی هنر نیست، فقط متحیریم چهار هفته پیش وقتی استقلال استراماچونی میلیمتری نساجی بدون مهاجری را برد، چطور آن همه مدح و ثنا خرج مرد خوشتیپ ایتالیایی کردند.
8	حالا اما بعد از دهمین برد فصل قرمزها، جمشید شاه‌محمدی می‌گوید بازی پرسپولیس به درد تخمه‌فروش‌ها می‌خورد و البته فرزاد آشوبی مثلا روشنفکرتر عقیده دارد تاثیر را استراماچونی روی تیمش گذاشته نه کالدرون؛ راست می‌گوید خب، یکی از تاثیرات استرا، لگدی بود که دیروز ستار همدانی به خاطر تعویض از راه دور سرمربی در رختکن خورد!کالدرون بهتر از برانکو نتیجه گرفته، اما دنبال‌کننده‌های صفحه‌اش حتی از زلاتکو، اخوی سرجهازی پروفسور هم کمتر است.
9	در حالی که از لحظه به لحظه خشم و خوشحالی استراماچونی هزاران عکس وجود دارد، عکاس‌ها در تمام طول فصل فقط یک تصویر از شادی گل کالدرون در داربی شکار کرده‌اند؛ لحظاتی بعد از آنکه بازیکن تعویضی‌اش گل زد و البته حتی این تعویض هم هرگز دیده نشد.
10	محمد خاتمی در یکی از آخرین سخنرانی‌هایش خطاب به کسانی که او را وعده‌فروش صدا می‌کردند، گفت: «انشالله بعد از ما کسانی می‌آیند که به حرف‌های خودشان عمل می‌کنند و شما نتیجه عمل آنها را خواهید دید.
11	» و البته که چه قشنگ دیدیم!
12	انشالله کالدرون هم می‌رود و بعد از او کسانی خواهند آمد که با بازآفرینی لیورپول در ورزشگاه شهید کاظمی، لشکر غرولند را راضی کنند.
13	همه با هم آمین.
