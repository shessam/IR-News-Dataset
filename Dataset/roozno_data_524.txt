roozno_data###موافقت رهبر انقلاب با «شهید خدمت» محسوب شدن مدافعان سلامت###http://roozno.com//fa/news/417719/موافقت-رهبر-انقلاب-با-شهید-خدمت-محسوب-شدن-مدافعان-سلامت###[]###2020-03-10 16:29:00###۴۱۷۷۱۹###['رهبر انقلاب', 'مدافعان سلامت']
1
1	رهبر معظم انقلاب با پیشنهاد وزیر بهداشت مبنی بر شهید خدمت محسوب شدن کادر پزشکی، پرستاری،‌ بهداشتی و خدماتی که در جبهه خدمت‌رسانی به بیماران مبتلا به کرونا جان خود را از دست دادند موافقت کردند.
2	به گزارش روزنو ، رهبر معظم انقلاب با پیشنهاد وزیر بهداشت مبنی بر شهید خدمت محسوب شدن کادر پزشکی، پرستاری،‌بهداشتی و خدماتی که در جبهه خدمت‌رسانی به بیماران مبتلا به کرونا جان خود را از دست دادند موافقت کردند.
3	متن نامه قدردانی وزیر بهداشت از مقام معظم رهبری برای موافقت با این پیشنهاد به شرح زیر است:«چند روز قبل با داغی که در­ از دست دادن عزیزان پزشک­، پرستار­، کادر بهداشتی و خدماتی که در مراکز درمان بیماران مبتلا به ویروس کرونا ( COVID۱۹) جانشا­ن را نثار خدمت به بیماران کرده بودند در سینه داشتم، عریضه‌­ای تقدیم مقام معظم رهبری نمودم که موافقت فرمایند این برباد رفتگان در یاد مانده به‌عنوان شهدای خدمت محسوب شوند گرچه سوز جانگداز شهادت این عزیزان همواره مغز استخوانم را خواهد گداخت، مع­الوصف موافقت محبت آمیز ایشان که مدافعان سلامت همچون مدافعان حریم مرزهایمان در دفاع مقدس و مدافعان حرم ستارگان تابناک آسمان و شهادت می­‌مانند و می­‌درخشند­، افتخاری است برای جامعه بهداشت و درمان کشور که شبانه روز در دفاع از حریم سلامت مردم سرزمینشان جانفشانی می­‌کنند.
4	امید است روح بلند این عزیزان همنشین سالار شهیدان حضرت اباعبدالله الحسین (ع) باشد.
5	این ابراز لطف و قدرشناسی محبت آمیز رهبر فرزانه انقلاب، خدمتگزاران صدیق نظام سلامت را بیش از پیش و دلسوزانه در عرصه خدمت نگاه خواهد داشت­.
6	برای این عزیزان علو درجات و برای همکاران ارجمندم در سراسر کشور تندرستی و بهروزی مسئلت دارم.
7	»دکتر سعید نمکی
