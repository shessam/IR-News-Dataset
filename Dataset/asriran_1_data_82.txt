asriran_1_data###دومین غرامت میلیون دلاری در انتظار استقلال/ وکیل استراماچونی: غرامت می خواهیم###https://www.asriran.com/fa/news/709751/دومین-غرامت-میلیون-دلاری-در-انتظار-استقلال-وکیل-استراماچونی-غرامت-می-خواهیم###['ورزشی']###2020-01-20 12:15:00###۷۰۹۷۵۱###['استراماچونی', 'استقلال']
18
1	چند ماه بعد از برکناری پرسرو صدای مربی آلمانی از استقلال این بار نوبت به مرد ایتالیایی رسید که با قطع همکاری خود بار دیگر باشگاه تهرانی را وارد جنگی حقوقی کند.
2	به گزارش "ورزش سه"، نهم اردیبهشت ماه 98 مسئولان وقت باشگاه استقلال حکم به برکناری وینفرد شفر از نیمکت رهبری این تیم دادند.
3	شکست برابر پدیده در مشهد عملا بهانه ای شد تا پیرمرد آلمانی با وجود داشتن قراردادی پرسرو صدا و سنگین از نظر مالی از باشگاه کنار گذاشته شود.
4	واکنش آن روزهای شفر به این تصمیم جالب بود به خصوص روزی که به تهرانسر رفت اما با ممانعت حراست ورزشگاه جهت ورود مواجه و تصاویری نیز از این اقدام ثبت کرد.
5	وینفرد شفر بعد از ترک استقلال مدعی شد استقلال را وارد جنگی حقوقی برای دریافت مطالباتش خواهد کرد.
6	آن روزها رقم یک میلیون دلار غرامت پیرمرد آلمانی مطرح بود که با گذشت چند ماه از این حواشی هنوز هم مشخص نیست چه تبعاتی از سوی سرمربی حال حاضر بن یاس امارات در انتظار باشگاه استقلال و طرفدارانش است؟ پرونده ای که اگر به موقع بسته نشود قطعا بار دیگر چالش های بزرگ و خطرناکی برای استقلال در پی خواهد داشت.
7	اما ماجرای پرونده های حقوقی حالا تنها به پیرمرد آلمانی ختم نمی شود چون دیگر مربی خارجی امسال استقلالی ها نیز بعد از ماراتن یک ماهه جنجالی در راه ترک تهران و بازگشت دوباره از رم در پی کشاندن این باشگاه به پرونده دریافت مطالباتش تا آخرین روز قرارداد است، قراردادی که پایان فصل آینده اعتبار دارد و وکلای استراماچونی در تلاش هستند تا با محکوم کردن استقلال ایران در کمیته حقوقی فیفا کل پول مد نظر استراماچونی را از طرف ایرانی دریافت کنند.
8	آندره آ استراماچونی با ارسال نامه ای از طریق وکلای خود به باشگاه استقلال که نامه به دست اعضای هیات مدیره هم رسیده است، جنگ حقوقی خود با این باشگاه را آغاز کرد.
9	در این جنگ بزرگ استراماچونی خواستار دریافت تمام پول قراردادش تا پایان سال دوم شده است، خواسته ای که حسابی استقلالی ها را به تکاپو انداخته تا بلافاصله برای دفاع از خود آماده شوند.
10	عدد این جنگ حقوقی چیزی در حدود 1.
11	5 میلیون دلار(1.
12	3 میلیون یورویی که نقل محافل رسانه ای شده بود) تخمین زده می شود که می تواند شوک بزرگی برای باشگاه آن هم در این روزهای بی پولی باشد.
13	این جنگ حقوقی را بگذارید کنار جنگی که وینفرد شفر وعده آغاز آن علیه باشگاه استقلال برای دریافت مطالبات یک میلیون دلاری تا پایان قراردادش داده بود، یعنی پرونده ای دو و نیم میلیون دلاری که با قیمت این روزهای ارز در ایران می شود از آن به عنوان جنگی 34 میلیارد تومانی نام برد که کاملا استقلال را به چالش کشیده و وارد بحرانی ویرانگر خواهد نمود.
14	این رقم که نیمی از بودجه یک فصل باشگاه است آن هم در جنگ حقوقی با دو مربی خارجی قطعا تبعات و حواشی زیادی در پی خواهد داشت به همین خاطر هم هست که از باشگاه خبر می رسد مسئولان به فکر تشکیل تیم حقوقی قدرتمند و کارکشته گرفته اند تا آماده مبارزه ای سنگین در رینگ با شاکیان خارجی شوند.
15	باشگاه استقلال با تشکیل تیم حقوقی کارکشته و زبردست دو هدف بزرگ در نظر دارد اول این که ثابت کنند مشکلات پیش آمده برای فسخ یک طرفه قرارداد از سوی آندره آ استراماچونی و ترک ایران تنها به دلیل تحریم های اخیر علیه ایران بوده است و نه چیز دیگر.
16	همچنین آنها در پی آن هستند که طرف ایتالیایی خود را نیز به این محکوم کنند که بدون هماهنگی و برخلاف قرارداد ثبت شده اقدام به ترک ایران و باشگاه کرده و باید خسارات ناشی از این تصمیم غیرحرفه ای وارد شده به استقلال را نیز برعهده بگیرد.
17	حتی در این راه گفته می شود باشگاه استقلال ادله و مستندات محکمی هم دارد که می تواند کمیته حقوقی فیفا را قانع کند.
18	با این وجود نمی توان هیچ پیش بینی در این پرونده های حقوقی استقلال با مربیان خارجی انجام داد چون مشخص نیست در نهایت حق به کدام طرف داده می شود اما آن چه محرز است این که استقلالی ها وارد جنگ های بزرگ حقوقی شده اند که در ماه های آتی می تواند سایه بسیار سنگین و سهمگینی روی سر آنها بیافکند!
19	سایه ای پر از گمانه زنی های ترسناک که در صورت باختن در این جنگ حقوقی عملا آینده باشگاه را تحت الشعاع خود قرار خواهد داد چون این دفعه پای چند صد هزار دلار در میان نیست پای میلیون ها دلار در میان است که تامین آن با غرامت های جانبی عملا کمر هر باشگاهی را خم خواهد کرد آن هم در این روزها که تامین منابع مالی حتی یک تا دو میلیارد هم کار ساده ای نیست.
