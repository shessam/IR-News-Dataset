roozno_data###حمله توئیتری جوانان اصولگرا به لیست شورای ائتلاف /قالیباف به شرط و شروط پایداری‌ها تن خواهد داد؟ /مداحان هم با لیست می آیند###http://roozno.com//fa/news/413191/حمله-توئیتری-جوانان-اصولگرا-به-لیست-شورای-ائتلاف-قالیباف-به-شرط-و-شروط-پایداری‌ها-تن-خواهد-داد-مداحان-هم-با-لیست-می-آیند###[]###2020-02-12 12:08:00###۴۱۳۱۹۱###['جوانان اصولگرا', 'قالیباف']
1
1	اصولگرایان در ماراتن انتخاباتی که رقیبی هم در میدان ندارند این روزها گرفتار لیست‌های متعدد و البته نفاق‌آفرین هستند و این میان تشخیص دعوای زرگری آنها برای گرم شدن تنور انتخابات با تکرار تجربه‌های دعواهای لیستی گذشته مبهم به نظر می‌رسد.
2	بهگزارش روز نو :انتشار فهرست سی نفره شورای ائتلاف نیروهای انقلاب (شانا) برای حوزه انتخابیه تهران آغاز جدال‌های ناتمام مجازی و حقیقی در یکی دو روز اخیر بین طیف‌های مختلف اصولگرا بوده است.
3	شواهد نشان می‌دهد نه پیشکسوتان و نه جوانان حاضر در فهرست نتوانسته‌اند میان پیشکسوتان و جوانان اصولگرا اقبال بیابند و مورد تایید قرار گیرند.
4	یک نواصولگرا و یک موتلفه‌ای در فهرست شانا در بخش پیشکسوتان قرار دارند و همچنین دو تکنوکرات با سابقه کارهای اجرایی، یک نفر تقریبا ناشناس، یک نماینده پیشین مجلس و یکی از خانه احزاب پیشکسوتان دیگر لیست هستند.
5	بخش جوانان اما بسیار پرسرو صدا است.
6	انتظار قرار گرفتن نام‌هایی ناشناس در این بخش محتمل بود اما شدت این ناشناسی به قدری است که جاماندگان از فهرست به شدت منتقد آن شده‌اند.
7	بیشتر جوانان بیش و پیش از آنکه چهره‌ای سیاسی باشند، از فعالان رسانه‌ای و مجازی اصولگرا هستند.
8	واکنش‌های مجازی به فهرست شانا«از فهرست شورای ائتلاف کنار گذاشته شدم.
9	انصراف نخواهم داد» این واکنش یکی از چهره‌های رسانه‌ای عضو شانا بود که گمانه‌های زیادی برای قرار گرفتن نامش در فهرست بود.
10	دیگر چهره اصولگرا در حساب توییتری خود نوشته است: «آقایان محترم شورای ائتلاف، اگر آخرت برایتان معنا دارد، وجدان دارید و هنوز انقلابی هستید فقط به برخی از اسامی بیرون مانده نگاه کنید.
11	» در توییت کاندیدای دیگر جامانده از فهرست هم آمده است: «با خط ونشان محکمی که درباره اجرای ماده ۲۹ در مجلس آتی برای شورای ائتلاف کشیدم حدس می‌زدم که اسمم را از لیست‌شان خط بزنند اما انتظار نداشتم فقط ۲ اقتصاددان در لیست نهایی بگذارند.
12	انگار نه انگار مساله اصلی کشور اقتصاد است.
13	» حجت‌الاسلام «جلیل محبی» دبیر پرحاشیه این روزهای ستاد امر به معروف و نهی از منکر هم در توییتی آورده است: «این لیستی که برای جریان انقلاب زحمت کشیدید تهیه کردید به شدت نیازمند نهی از منکر هست.
14	» در واکنش دیگری از چهره اصولگرای دیگر می‌خوانیم: «بستن فهرست انتخاباتی برای جذب رای مردم و بستن فهرست انتخاباتی برای ارضای گروه‌های موتلف، تفاوت اساسی وجود دارد.
15	»در پاسخ به حجم این انتقادات «محسن پیرهادی» سخنگوی شورای ائتلاف نیروهای انقلاب اسلامی گفته است: نحوه انتخاب اعضای لیست مبتنی بر نظرسنجی است که در حوزه انتخابیه تهران، در مجمع بسیار بزرگی نظرسنجی الکترونیکی برگزار شده و فهرست نفرات سه برابر ظرفیت در تمام بخش‌ها اعم از چهره‌ها و افراد بالای ۴۹ سال، جوانان، بانوان و روحانیون مشخص شد.
16	»«محمد صالح مفتاح» از فعالان رسانه‌ای نزدیک به «محمدباقر قالیباف» شهردار اسبق تهران با بیان اینکه لیست ۳۰ نفره شورای ائتلاف نیروهای انقلاب انتظارات را برآورده نمی‌کند، تاکید کرده است: این لیست ممکن است با محوریت فرد دیگری شکل بگیرد و تنها کسی که می‌تواند برای لیست نو و انقلابی نقش محوری ایفا کند، کسی جز محمدباقر قالیباف نیست.
17	» شدت انتقادات اما شورای ائتلاف را وادار به تسلیم کرد و کانال روابط عمومی این شورا فهرست منتشر شده خود را حذف و در بیانیه‌ای تاکید کرد: با توجه به گمانه‌زنی‌های مختلف و انتشار فهرست‌های متفاوت با عنوان لیست شورای ائتلاف در تهران به زودی از طریق شورا رسماً به اطلاع عموم خواهد رسید.
18	درگیری‌های توییتری اصولگرایان اما واکنش چهره‌های رقیب را هم در پی داشت.
19	کاربری در توییتر نوشت: «شب لیستشان درآمد.
20	اولی که گفت انصراف نمی‌دهم و هستم، دوتای دیگر را که گرفتند و بردند تا توجیه کنند، از شیخ پایداری‌چی‌ها هم که خبری نبود، سر آخر سردار دکترخلبان هم دید کار بیخ پیدا کرد تکذیب‌کنان وارد شد.
21	» اکانت دیگری نوشته است: «در جنگ با دشمن فرضی سه بر هیچ عقب افتادند.
22	»ادامه داستان در زمین کاپیتان؟اشاره مفتاح به شکل‌گیری فهرست تازه با محوریت قالیباف گمانه‌زنی‌های تازه‌ای را تقویت کرد و همزمان چندین فهرست متفاوت هم با سرلیستی شهردار اسبق تهران منتشر شد.
23	بار دیگر توییت‌ها و کانال‌های خبری خط تازه‌ای علیه فهرستهای منتشر شده به راه انداختند.
24	یکی از کانال‌های اصولگرا در این زمینه نوشت: «قالیباف که همواره در سال‌های گذشته شکست خود را به گردن دیگران انداخته و با برچسب وحدت شکنی به سایر نیروهای انقلابی، ناکامی‌های خود را در انتخابات‌ها توجیه می‌کرده این بار خودش با وحدت‌شکنی در حال مقدمه چینی برای شکست اصولگرایان است.
25	»شرایط به گونه‌ای پیش رفت که کاپیتان قالیباف مجبور به واکنش شده و در حساب توییتری خود نوشت: «من به شما وعده داده بودم که دغدغه مجلس آینده همان دغدغه مردم یعنی اقتصاد است.
26	لیستی که به نام بنده اعلام شده است، مورد تایید نیست.
27	»با این تکذیب مشخص شد که حضور قالیباف در فهرست شانا برای او راضی و قانع کننده نبوده و هرگونه ریسکی در این زمینه را نمی‌پذیرد.
28	«محمد مهاجری» فعال سیاسی اصولگرا در تحلیل نوع واکنش قالیباف و احتمال ارائه فهرستی تازه از سوی او می‌گوید: «فکر نمی کنم قالیباف لیست جداگانه بدهد.
29	انتخابات مجلس یازدهم برای قالیباف بسیار مهم و سرنوشت ساز است و حتی اگر جبهه پایداری برایش شرط بگذارد، او می پذیرد و برای سرلیست شدن از هیچ معاهده‌ای روی برنمی‌گرداند.
30	»فهرست‌های نفاق آفرینشواهد حکایت از آن دارد که سیب فهرستی اصولگرایان در غیاب رقیب تا زمان انتخابات هزاران چرخ خواهد خورد اما گروهی بر این باورند که چنین کشمکش‌هایی میان اصولگرایان به نوعی مهندسی فضای انتخاباتی و پرشور نگه داشتن آن است و به اصطلاح عامیانه دعوایی از نوع زرگری.
31	در مقابل برخی این اختلافات را بسیار جدی و البته مسبوق به سابقه می‌دانند.
32	اصولگرایان پیش از این هم در مقاطعی که اصلاح‌طلبان به دلایل مختلف حضور شاخصی در انتخابات نداشتند چنین درگیری‌های درون جناحی را تجربه کرده‌اند.
33	این بار هم به نظر می‌رسد دو سال تلاش برای ایجاد اتحاد و ارائه یک فهرست مشترک دستکم در تهران با شکست روبرو شده است و در کنار شانا، فهرست‌هایی از دیگر منتسبان اصولگرا با نام‌هایی مانند مجلس مردم یا جهادگران یا مداحین منتشر می شود و رویای وحدت را برباد داده و کار را برای این جریان دشوارتر می‌کند.
34	با این حال باید منتظر ماند و دید تا روز انتخابات چند فهرست به نام اصولگرایان حداقل در حوزه انتخابیه تهران منتشر خواهد شد.
