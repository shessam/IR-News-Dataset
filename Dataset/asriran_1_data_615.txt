asriran_1_data###سایتی که با وب‌کم مراقب شیوع کرونا است###https://www.asriran.com/fa/news/717716/سایتی-که-با-وب‌کم-مراقب-شیوع-کرونا-است###['خواندنی ها و دیدنی ها']###2020-03-08 13:01:00###۷۱۷۷۱۶###['وب\u200cکم', 'شیوع کرونا']
1
1	به تازگی برای مقابله با شیوع بیشتر "کرونا ویروس"، وب‌سایتی طراحی شده که از طریق "وب‌کم" مراقب کاربران است.
2	هدف از طراحی این وب‌سایت جلوگیری از شیوع کرونا ویروس است.
3	از آنجا که یکی از مهم‌ترین راه‌ها برای شیوع بیماری "کووید ۱۹" تماس دست با صورت است، این وب‌سایت جدید از طریق مشاهده کاربران با یک "وب‌کم"(web cam) به کاربران کمک می‌کند که از تماس مداوم دستان خود با صورتشان جلوگیری کنند.
4	هنگامی‌که کاربری دست خود را به صورتش زد، وب‌سایت با صدای بلندی کلمه "نه" را پخش می‌کند.
5	این سایت " DoNotTouchYourFace.
6	com" (به صورت خود دست نزن) نامگذاری شده و به طور خودکار در پیش زمینه صفحه رایانه فعال می‌شود تا به این ترتیب کاربران کارهای روزمره خود با رایانه را هم انجام دهند.
7	قبل از شروع عملکرد سایت، در ابتدا از کاربران اجازه دسترسی به وب‌کم خواسته می‌شود.
8	سپس به مدت چند ثانیه موقعیت نشستن کاربر ضبط می‌شود و از وی خواسته می‌شود که به روش‌های مختلف صورت خود را لمس کند.
9	یک ابزار یادگیری ماشین در سایت قرار داده شده که حرکات خاصی که کاربر می‌تواند صورت خود را لمس کند را شناسایی می‌کند تا پس از آن، صدای هشدار سایت پخش شود.
10	همزمان با پخش هشدار "نه"، یک اعلان پاپ‌آپ هم در صفحه نمایش پخش می‌شود که محتوای آن "صورت خود را لمس کردی" است.
11	گفته شده که تاکنون ۴هزار وب‌سایت در رابطه با "کرونا ویروس" طراحی شده است.
12	استفاده از وب‌سایت " DoNotTouchYourFace.
13	com" رایگان بوده و برای استفاده از آن نیازی به وارد کردن اطلاعات شخصی کاربر نیست.
