tabnak_data###۱۱ میلیون دلار در مقابل ۲ سر/ آمریکا به دنبال حذف سرکردگان القاعده###https://www.tabnak.ir/fa/news/957651/۱۱-میلیون-دلار-در-مقابل-۲-سر-آمریکا-به-دنبال-حذف-سرکردگان-القاعده###[]###2020-02-08 15:11:00###۹۵۷۶۵۱###['آمریکا', 'القاعده', 'ترامپ']
1
1	دولت آمریکا برای شناسایی و ارائه اطلاعاتی که منجر به بازداشت دو سرکرده سازمان القاعده شود، ۱۱ میلیون دلار جایزه تعیین کرده است.
2	به گزارش ایسنا، به نقل از شبکه سعودی "العربیه"، دولت آمریکا به دنبال از بین بردن و بازداشت مهمترین سرکرده‌های گروه‌های تروریستی جهان به ویژه سرکرده‌های سازمان "القاعده" در یمن است.
3	پس از کشته شدن قاسم الریمی، رهبر القاعده در شبه‌جزیره عربستان در حمله هوایی آمریکا در یمن، وزارت امور خارجه آمریکا جایزه چندین میلیون دلاری در مقابل ارائه اطلاعات درباره دو تن از تروریست‌های دیگر سازمان القاعده تعیین کرد.
4	در همین راستا، یک مقام‌ آمریکایی گفته بود، اطلاعات این کشور اقامتگاه قاسم الریمی را از یک مخبر در یمن سال گذشته ردگیری کرد و این اطلاعات، آمریکا را قادر ساخت تا از طریق پهپادهای شناسایی این تروریست را ردگیری کند.
5	نیویورک تایمز نیز گزارش کرد، حمله پهپادی آمریکا اوایل ماه جاری میلادی علیه دو مظنون تروریستی در منطقه "وادی عبیده" در استان "مأرب" واقع در شمال شرق یمن صورت گرفته است.
6	الریمی از نیروهای قدیمی اردوگاه‌های آموزشی القاعده در افغانستان بود که به یمن برگشت.
7	وزارت امور خارجه آمریکا جایزه ۱۰ میلیون دلاری برای اطلاعات منجر به دستگیری الریمی تعیین کرده بود چون وی به چندین توطئه علیه شهروندان آمریکایی و تاسیسات این کشور مرتبط بود.
8	از سوی دیگر، برنامه "جایزه برای عدالت" در وزارت خارجه آمریکا صبح امروز (شنبه) در صفحه کاربری خود در توییتر، تصویر سعد بن عاطف العوقلی، سرکرده گروه القاعده در استان "شبوه" یمن را منتشر و جایزه شش میلیون دلاری در ازای اطلاعاتی تعیین کرد که منجر به دستگیری العولقی شود.
