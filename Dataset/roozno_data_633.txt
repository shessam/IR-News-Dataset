roozno_data###درسهای مهار ویروس کرونا در چین و کره‌جنوبی؛ نمودار ایران کی افقی می‌شود؟###http://roozno.com//fa/news/418454/درسهای-مهار-ویروس-کرونا-در-چین-و-کره‌جنوبی-نمودار-ایران-کی-افقی-می‌شود###[]###2020-03-15 14:38:00###۴۱۸۴۵۴###['ویروس کرونا', 'چین و کره جنوبی']
1@@@2@@@3
1	چین پس از حدود ۵۰ روز، به مرحله مهار ویروس کرونا نزدیک شده است.
2	کره‌ جنوبی با درس‌هایی که از تجربه مقابله چین با این ویروس گرفت، توانست طی حدود دو هفته، به این مرحله برسد.
3	ایران نیز می‌تواند با الگوبرداری از چین و کره‌جنوبی، با سرعت بیشتر و تلفات کمتری شیوع کرونا را کنترل کند.
4	به گزارش روز نو :بیش از ۵۰ روز از زمانی که اطلاع‌رسانی رسمی درباره ویروس کرونا در دنیا آغاز شد، می‌گذرد.
5	ویروسی که ابتدا در شهر ووهان چین دیده شد و تا این لحظه ۱۲۰ کشور را درگیر کرده است.
6	تجربه کشورها در کنترل شیوع این ویروس می‌تواند راه‌کارهایی را برای کشورهایی داشته باشد که در مراحل اولیه شیوع هستند یا موارد ابتلا به کرونا را با تأخیر، شناسایی کرده‌اند.
7	بررسی داده‌های مبتلایان به ویروس کرونا در چین، به‌عنوان کشوری که اولین بار با این مسئله مواجه شد و تاکنون بیش از ۶۰ درصد مبتلایان در سطح جهان، از این کشور هستند؛ اهمیت بیشتری دارد.
8	درسهای مهار ویروس کرونا در چین و کره‌جنوبی؛ نمودار ایران کی افقی می‌شود؟نمودار تعداد مبتلایان به ویروس کرونا در چین، به شکل یک S کشیده است به این معنا که در ابتدا، افزایش تعداد مبتلایان صعودی است و پس از آن به دلیل مداخلاتی که برای کنترل شیوع ویروس و بیماری انجام می‌شود، افزایش تعداد مبتلایان نزولی می‌شود تا زمانی که شیب نمودار افقی شود.
9	پایداری را در این وضعیت می‌توان به‌عنوان مهار شرایط در نظر گرفت، چرا که به معنای عدم شناسایی موارد جدید ابتلاست.
10	اژدهای زرد با کرونا چه کرد؟در کشور چین، تعداد موارد جدید شناسایی شده از ۱۳ فوریه / ۲۴ بهمن یعنی ۲۳ روز پس از اعلام رسمی اولین مورد ابتلا، روند کاهشی خود را آغاز کرد و در ۱۰ مارس / ۲۰ اسفند به ۴۰ مورد جدید در روز رسید.
11	چین که در روزهای ابتدایی، به‌نظر می‌رسید از شیوع این ویروس غافلگیر شده باشد، آموزش‌ به مردم را در زمان کوتاهی آغاز کرد و درباره علائم شایع ابتلا به ویروس کرونا یعنی تب و سرفه اطلاع‌رسانی کرد.
12	شناسایی نیز تأثیر مهمی در کنترل بیماری در چین داشت.
13	شناسایی افرادی که با مبتلایان در تماس بودند و اقدام برای قرنطینه آنها، از دیگر اقدامات چین برای کنترل این ویروس بود.
14	تولید کیت‌های تشخیصی و آزمایش در مناطق پرجمعیت نیز به شناسایی افراد مبتلا به ویروس کمک قابل توجهی کرد.
15	استفاده از خدمات آنلاین درمانی، دیگر اقدام چین برای جلوگیری از تجمع مردم در مراکز درمانی بوده است.
16	در کنار تمام این اقدامات، قرنطینه شهرها و در برخی موارد، قرنطینه خانه‌ها، کمک زیادی به تسریع فرآیند شناسایی و نیز کنترل گسترش ویروس کرد.
17	هر چند در روزهای ابتدایی قرنطینه، برخی نارضایتی‌های مردمی وجود داشت، اما با ارائه خدماتی مانند ارسال مواد غذایی و اقلام بهداشتی، هم اعتراضات کاهش پیدا کرد و هم تعداد مبتلایان، نزولی شد.
18	واکنش کره‌ای‌ها به مهمان ناخوانده چینیبا توجه به اعلام منابع رسمی، ویروس کرونا در ۱۵ فوریه / ۲۶ بهمن وارد کره جنوبی شد و به‌سرعت در این کشور همه‌گیر شد؛ به‌طوری که پس از سه روز، تعداد مبتلایان به ویروس کرونا از ۲۸ نفر به ۱۱۱ نفر رسید.
19	با وجود سرعت بالای گسترش ویروس کرونا در کره جنوبی، این کشور تاکنون توانسته‌ شرایط را در مقایسه با سایر کشورها، به‌خوبی مدیریت کند.
20	اولین مورد منجر به فوت در اثر ابتلا به ویروس کرونا در کره جنوبی، در ۲۰ فوریه/ اول اسفند یعنی پنج روز پس از شیوع ویروس در این کشور رخ داد.
21	همچنین کنترل رشد سریع تعداد مبتلایان، بر اثر آزمایش‌های گسترده و نیز اطلاع‌رسانی سریع و با دقت، رخ داد.
22	در کره جنوبی، اطلاع‌رسانی به‌صورت تاریخچه‌ای از اماکنی که افراد با آزمایش مثبت کرونا در آن حضور داشتند، منتشر می‌شود تا سایر افراد بتوانند درباره احتمال بیماری خود، بررسی دقیق علائم، قرنطینه در خانه و نیز مراجعه به مراکز درمانی به‌درستی اقدام کنند.
23	قرنطینه، دیگر راهکار مبازره با کرونا در این کشور بوده است.
24	علاوه بر این، پارک نیونگ هو، وزیر بهداشت این کشور انجام آزمایش گسترده و رایگان را یکی از عوامل موفقیت نسبی این کشور در مواجهه با شیوع این ویروس دانسته است.
25	به‌طور متوسط، روزانه ۱۵۰۰۰ نفر آزمایش‌های مربوط به شناسایی ابتلا به ویروس کرونا در کره جنوبی انجام می‌شود و تاکنون حدود ۱۹۶ هزار نفر در این کشور، آزمایش‌های مربوط را انجام داده‌اند.
26	مجموعه این اقدامات انجام شده برای مدیریت بحران در کره جنوبی منجر شده کنترل آن نسبت به چین با سرعت بیشتری انجام شود؛ به‌طوری که از ۵ مارس / ۱۵ اسفند یعنی حدود ۲ هفته پس از ورود کرونا به این کشور، روند افزایش تعداد مبتلایان نزولی شود.
27	کرونا چه زمانی از ایران می‌رود؟اولین موارد شناسایی‌شده ابتلا به ویروس کرونا در ایران که به‌صورت رسمی اعلام شد، مربوط به ۱۹ فوریه / ۳۰ بهمن است.
28	اطلاع از ابتلا به این ویروس در کشورمان، همزمان با فوت دو نفر از هم‌وطنان بود.
29	مقایسه روند تعداد مبتلایان در ایران با داده‌های چین و کره‌جنوبی نشان می‌دهد ایران پس از حداقل سه هفته، همچنان در بخش افزایشی نمودار ابتلا قرار دارد.
30	درسهای مهار ویروس کرونا در چین و کره‌جنوبی؛ نمودار ایران کی افقی می‌شود؟برخی اقدامات دیرهنگام درباره تصمیم به قرنطینه، تعطیلی مراکز آموزشی و مشاغل مختلف، می‌تواند عامل این روند افزایشی باشد.
31	از طرف دیگر، برخی رفتارهای شهروندان مانند سفر یا حضور در مراکز خرید در آستانه نوروز، از دلایل ادامه روند افزایش تعداد مبتلایان به ویروس کرونا در کشور است.
32	با توجه به‌سرعت بالای انتقال این ویروس، انتظار می‌رود افراد صرفاً برای موارد ضروری از منزل خارج شوند و کسب‌وکارها تا حد توان، فعالیت‌های خود را با کمترین حضور در محیط کار و به‌صورت دورکاری انجام دهند.
