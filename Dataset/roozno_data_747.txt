roozno_data###روحانی: مردم از فردا آمادگی سختگیری‌ها را داشته باشند / تصمیمات سخت برای حفاظت از جان مردم است / طرح فاصله‌گذاری اجتماعی ابلاغ می‌شود###http://roozno.com//fa/news/419626/روحانی-مردم-از-فردا-آمادگی-سختگیری‌ها-را-داشته-باشند-تصمیمات-سخت-برای-حفاظت-از-جان-مردم-است-طرح-فاصله‌گذاری-اجتماعی-ابلاغ-می‌شود###[]###2020-03-25 11:28:00###۴۱۹۶۲۶###['روحانی']
1
1	رئیس جمهور با اشاره به تدوین طرح فاصله‌گذاری اجتماعی برای سختگیری‌های بیشتر در زمینه سفرها، گفت: این ابلاغ ممکن است سختگیرانه باشد و برای سفرها مشکلات و محدودیت‌هایی را ایجاد خواهد کرد و از سفرهای موج بعدی ممانعت کند، اما این تصمیمات سخت برای حفاظت از جان مردم است.
2	حسن روحانی رئیس جمهور در جلسه صبح امروز (چهارشنبه) هیأت دولت، گفت: ما در روزهای گذشته مجبور شدیم بخش زیادی از اقتصاد را تعطیل کنیم و دلیل آن هم اهمیت سلامت مردم برایمان است.
3	وی ادامه داد: از ۲ میلیون و چهارصد و پنجاه هزار کارمند دولت، بخش اعظم سر کار نیستند و تعطیل شدند؛ به جز یک اقلیتی در بخش بهداشت و درمان که با تمام وجود در حال کار و فعالیت هستند.
4	ما گفتیم یک سوم کارمندان بصورت گردشی سرکار بیایدند که این کار هم به خوبی دارد انجام می‌شود.
5	رئیس جمهور در خصوص روند درمان بیماری کرونا در کشور، گفت: در زمینه درمان و مراجعه مردم به پزشکان یک کار خوبی در کشور در حال انجام است و تقریبا داریم غربالگری می‌کنیم که چه کسانی باید در خانه بمانند و چه کسانی باید به پزشک مراجعه کنند.
6	به حمد الله تا امروز کمبود تخت، پرستار و پزشک نداریم.
7	روحانی با بیان اینکه ۶۰ درصد تخت بیمارستانی ما در مشهد خالی است و ۳۰ درصد از تخت‌های بخش ویژه هم جای خالی دارد، عنوان کرد: دستورالعمل اولیه ما این بوده که هر کشوری می‌خواهد در زمینه مبارزه با کرونا به ما کمک کند، آن را دریافت می کنیم و هر کشوری هم از ما کمک بخواهد در حد توان به آنها هم کمک می‌کنیم.
8	وی با تشکر از وزارت امور خارجه، گفت: وزارت امور خارجه طرح نه به تحریم را راه انداخته است و تلاش بر این است که پول‌های بلوکه شده ما آزاد شود.
9	رئیس جمهور با بیان اینکه همه مقامات از مردم درخواست کردند در این ایام مردم به سفر نروند، تصریح کرد: دیروز آماری که استاندار خراسان رضوی به من داد نشان می‌دهد مردم همراهی کرده اند و استاندار خراسان رضوی گزارش داد که ۷۸ درصد سفرها در این استان کاهش پیدا کرده است.
10	این به معنای همکاری خوب در کشور است.
11	** تصمیمات سخت برای حفاظت از جان مردم استروحانی ادامه داد: دیروز در ستاد ملی مبارزه با کرونا بحث مفصلی شد که سختگیری‌ها باید بیشتر شود و طرح فاصله‌گذاری اجتماعی را وزارت بهداشت آورده بود تا سختگیری‌های بیشتری در بعضی جاها اعمال شود، چون این طرح نیاز به بحث‌های تخصصی و دقت بیشتر داشت این امر به کمیته امنیتی اجتماعی که وزیر کشور مسئول آن است محول شد.
12	طرحی آماده شده و تدوینش تا ظهر طول می‌کشد.
13	بهر حال این طرح تصویب و ابلاغ خواهد شد و این ابلاغ ممکن است سختگیرانه باشد، برای سفرها مشکلات و محدودیت‌هایی را ایجاد خواهد کرد و از مردم بخواهد که سریعتر به موطنشان برگردند و سفرهای موج بعدی ممانعت کند.
14	این تصمیمات سخت برای حفاظت از جان آنها است و ممکن است همه پارک‌ها بسته شود، سیزده‌به‌در مثل سال‌های قبل نباشد، اما چاره‌ای بجز این نداریم.
15	وی با تاکید بر اینکه سلامت مردم برای ما مهم است، اظهار داشت: ما باید موج دیگر کرونا را مدیریت کنیم و تا شنبه ۱۶ فروردین این طرح سختگیرانه باید اجرا شود.
16	** مردم از فردا آمادگی سختگیری‌ها را داشته باشندرئیس جمهور با اشاره به کمک دولت به صورت بسته های معیشتی، بیان داشت: مصوبات دیگری هم در زمینه کمک اقتصادی خواهیم داشت.
17	هر توانی داشته باشیم استفاده خواهد شد.
18	هر طرحی نیاز به کمک و مشارکت مردم دارد.
19	اگر همه در کنار هم باشیم راحت تر انجام می شود.
20	مردم باید از فردا آمادگی سخت گیری‌ها را داشته باشند.
