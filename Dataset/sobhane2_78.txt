sobhane2###nan###http://sobhanehonline.com/fa/news/203869/ارائه-خدمات-غذایی-در-قهوه-خانه‌ها-ممنوع-شد###گوناگون###2019-11-11 18:12:00###۲۰۳۸۶۹###['ممنوعیت', 'خدمات غذایی', 'قهوه خانه ها']
1
1	عضو کمیسیون شورا‌ها و امور داخلی مجلس شورای اسلامی ظهار داشت:ارائه خدمات غذایی مانند صبحانه و نهار در قهوه خانه‌های سنتی ممنوع شد.
2	حسین مقصودی تصریح کرد: بررسی طرح استفساریه تبصره ۱ ماده ۱۳ قانون جامع کنترل و مبارزه با دخانیات اعاده شده از شورای نگهبان در دستورکار امروز کمیسیون قرار داشت.
3	پیش‌تر کمیسیون مصوب کرد بود قهوه خانه ها، پایانه‌های مسافری و برخی کافه‌ها از قانون ممنوعیت مصرف قلیان و سیگار در اماکن عمومی مستثنا شوند که شورای نگهبان آن را رد کرده بود.
4	وی افزود: در صورت اعمال محدودیت‌های زیاد در استعمال دخانیات شاهد افزایش قهوه خانه‌های بدون مجوز خواهیم بود و امکان نظارت بر این اماکن وجود ندارد ضمن آنکه مالیات، آّب و برق تجاری، عوارض شهرداری و غیره.
5	از این واحد‌ها دریافت نمی‌شود و عملا بخش عمومی از فعالیت آن‌ها متضرر می‌شود لذا باید قانون به نحوی باشد که این اتفاقات رخ ندهد.
6	همچنین در صورت تعطیلی قهوه خانه‌ها ۴۲۰ هزار شغل رسمی مستقیم از بین می‌رود.
7	نماینده سبزوار ادامه داد: بر همین اساس، پس ازبحث‌های فراوان مقرر شد امکان مصرف قلیان و دخانیات در قهوه خانه‌ها و قلیان سرا‌ها وجود داشته باشد، اما این اماکن حق ارائه غذا نداشته باشند.
