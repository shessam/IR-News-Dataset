roozno_data###وزارت بهداشت: شیب نمودار ابتلا به کرونا در روزهای آینده کماکان صعودی خواهد بود###http://roozno.com//fa/news/415892/وزارت-بهداشت-شیب-نمودار-ابتلا-به-کرونا-در-روزهای-آینده-کماکان-صعودی-خواهد-بود###[]###2020-02-28 14:36:00###۴۱۵۸۹۲###['کرونا']
1
1	کیانوش جهانپور، رییس مرکز روابط عمومی و اطلاع رسانی وزارت بهداشت در توئیتی تاکید کرد: شیب نمودار ابتلا به کرونا در روزهای آینده کماکان صعودی خواهد بود.
2	جهانپور روز جمعه در صفحه شخصی خود در توئیتر نوشت: شیب نمودار ابتلا به کرونا در روزهای آینده کماکان صعودی خواهد بود، درخانه ماندن، محدودیت تردد، کاهش مراودات و رفت و آمدها، پرهیز از سفرهای غیرضروری، لغو هرگونه تجمع و اجتماع در سراسر کشور در کنار رعایت نکات بهداشت فردی، تنها راههای کنترل بیماری کووید۱۹ در هفته های آتی خواهد بود.
3	ویروس کرونا که تحت عنوان رسمی «کووید۱۹» از ۱۲ دسامبر سال گذشته میلادی (دی ماه) در استان هووی چین شیوع یافت، تاکنون ۸۰ هزار و ۹۹۷ نفر را مبتلا و جان ۲ هزار و ۷۶۴ نفر را گرفته است.
4	آمار ابتلای قطعی به ویروس کرونا در کشور تا ظهر پنجشنبه (روز گذشته) به ۲۴۵ نفر و فوت ناشی از آن در مجموع به ۲۶ نفر رسیده است.
