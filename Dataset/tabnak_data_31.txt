tabnak_data###سلطان قاچاق سوخت چگونه دستگیر شد؟###https://www.tabnak.ir/fa/news/953327/سلطان-قاچاق-سوخت-چگونه-دستگیر-شد###['صفحه نخست', 'اجتماعی']###2020-01-21 08:48:00###۹۵۳۳۲۷###['قاچاق سوخت', 'سلطان قاچاق سوخت', 'دستگیری', 'ستاد مبارزه با قاچاق', 'قاچاق کالا و ارز']
1
1	سخنگوی ستاد مرکزی مبارزه با قاچاق کالا و ارز با اشاره به جزئیات چگونگی شناسایی سلطان قاچاق سوخت گفت: برای این پرونده قاچاق حکم قطعی صادر و ۱۴۶ میلیارد تومان جریمه برای آن تعیین شد.
2	به گزارش «تابناک» به نقل از فارس، حمیدرضا دهقانی‌نیا در یک برنامه خبری در پاسخ به این سوال که سلطان قاچاق سوخت چگونه دستگیر شد، گفت: وقتی سامانه‌ها راه‌اندازی می‌شود و حلقه برای تشخیص کالای قاچاق بیشتر می‌شود، در نتیجه اطلاعات سپاه‌، وزارت اطلاعات، نیروی دریایی سپاه که مشخصا در حوزه دریایی برای کشف سوخت قاچاق مسئولیت مستقیم دارند، این کشف را انجام دادند.
3	وی افزود: حکم صادره در این مورد قطعی است و ۱۴۶ میلیارد تومان جریمه قطعی برای این قاچاقچی صادر شده است و این فرد در قالب صادرات فرآورده‌ها و مشتقات نفتی و به صورت کم اظهار قاچاق را انجام می داده است.
4	دهقانی‌نیا گفت: در حوزه مشتقات نفتی فرآیند به این صورت است که شخص یک سری از مشتقات را خریداری و ترکیب می‌کند و اظهار می‌کند که مشتق جدیدی ایجاد کرده که این مشتق قاعدتا باید به گمرک ایران اعلام و اظهار شود و اسناد مربوط به سامانه نفت الکترونیکی نفتی بارگذاری شود و میزان سوخت یارانه‌ای و غیر یارانه‌ای آن را مشخص کند، بنابراین وقتی کم اظهاری صورت می‌پذیرد و حجم بسیار زیادی از این مشتق یارانه‌ای است قاعدتا قاچاق قلمداد می‌شود و این پرونده کشف شد و حکم قطعی آن صادر شد.
