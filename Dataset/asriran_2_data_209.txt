asriran_2_data###ناآرامی ها در گلستان، کشته نداشت###https://www.asriran.com/fa/news/700527/ناآرامی-ها-در-گلستان-کشته-نداشت###['اجتماعی ']###2019-11-27 12:10:00###۷۰۰۵۲۷###['گلستان', 'پلیس']
8
1	فرمانده انتظامی استان گلستان گفت که اعتراض‌های صورت گرفته در گرگان پس از افزایش نرخ بنزین که به اغتشاش محدود منجر شد؛ هیچ تلفات انسانی نداشت.
2	سرتیپ دوم ستاد روح الامین قاسمی چهارشنبه در گفتگو با خبرنگار ایرنا اظهار داشت: مردم گرگان در همان روز اعتراضات همراهی خوبی با نیروی انتظامی مستقر در کف خیابان داشتند و اجازه تحرک به فرصت‌طلبان ندادند ضمن اینکه شخصا با حضور در بین معترضان و مذاکره آنها را دعوت به ترک محل و بیان اعتراضات از مجاری دیگر کردم که با همراهی صورت گرفته تجمع بدون مشکل خاصی پایان یافت.
3	فرمانده انتظامی گلستان گفت: اینکه چند روز پس از آن قضایا و در شرایطی که شاهد ثبات و آرامش عمومی هستیم، برخی مباحث و شایعات مبنی بر کشته شدن فرد یا افرادی در گرگان مطرح می شود، بنظر می‌رسد نوعی فضاسازی برای مقاصد خاص است.
4	سردار قاسمی افزود: روزی که تجمع اعتراضی در گرگان صورت گرفت، در حالیکه شرایط به سمت آرامش در حال پایان بود یک فرد شرور با تبر به تعدادی از شهروندان و عوامل انتظامی حمله کرد و بناچار با ابزار فیزیکی پلیس زمین گیر شد که آن فرد هم اکنون در صحت و سلامت تحت نظر مرجع قضایی برای رسیدگی به جرم است.
5	وی اضافه کرد: این فرد به همراه دوستش با یک دستگاه سواری وانت وارد میدان ولی عصر گرگان شده و با آتش زدن لاستیک و استفاده از سلاح سرد دیگر شهروندان را با تهدید مجبور به تعرض علیه پلیس کرد که عوامل انتظامی مقتدرانه برخورد لازم را کردند.
6	فرمانده انتظامی گلستان با تصریح بر اینکه اقتدار پلیس در آن روز خاص به رخ اشرار کشیده شد، اظهار کرد: در شرایط عادی هم اگر احدی بخواهد شرارت کند و امنیت مردم را به خطر اندازد، با برخورد مقتدرانه و در عین حال قانونمند انتظامی مواجه می شود و تاکید می کنم همواره مهربانانه در کنار مردم حافظ امنیت هستیم.
7	سردار قاسمی تصریح کرد: همکاری اهالی گرگان با پلیس برای مهار اغتشاش حاکی از شایستگی و شعور بالای آنان بود؛ مردم بعد از فرمایشات رهبری مبنی بر وفاق و همدلی سخنان معظم له را فصل الخطاب خود قرار داده و با وجود برخی دلخوری‌ها و اعتراضات صف خود را از آشوبگران جدا کردند.
8	گفتنی است پیش از این جانشین فرمانده انتظامی استان گلستان گفته بود ۲ نفر از عوامل اصلی اغتشاشات اخیر و تحریک مردم استان شناسایی و دستگیر شده‌اند.
9	استان گلستان به مرکزیت گرگان حدود ۱.
10	۹ میلیون نفر جمعیت دارد.
