sobhane2###nan###http://sobhanehonline.com/fa/news/203970/برگزاری-کنسرت-ویژه-بانوانِ-پارلا-در-تهران###گوناگون###2019-11-12 18:30:00###۲۰۳۹۷۰###['کنسرت', 'بانوان', 'موسیقی']
1
1	تهیه کننده گروه موسیقی بانوان «پارلا» از برگزاری کنسرت این گروه به همراه حرکات آیینی و سنتی آذربایجان ویژه بانوان در ۲۶ و ۲۷ آبان ماه در شهر تهران خبر داد.
2	غلامرضا میرزازاده تهیه کننده و مدیر برنامه گروه «پارلا» تبریز درباره کنسرت موسیقی این گروه آذربایجانی که ویژه بانوان برگزار خواهد شد، گفت: گروه موسیقی آذربایجانی «پارلا» که پیش از این اردیبهشت سال‌های ۱۳۹۶، ۱۳۹۷ و ۱۳۹۸ در تهران کنسرت هایی برگزار کرده بودند، این بار به خوانندگی ماریا یزدانی در تاریخ های ۲۶ و ۲۷ آبان ۱۳۹۸ در فرهنگسرای نیاوران روی صحنه خواهند رفت.
3	وی ادامه داد: این چهارمین کنسرت گروه «پارلا» در تهران خواهد بود و به همت موسسه ندای ایماژ تبریز برگزار می‌شود.
4	ناگفته نماند که فاطمه محمدی و ساناز جهانبخش نیز طراح و کارگردان این کنسرت هستند.
5	میرزازاده درباره ماریا یزدانی خواننده و سرپرست گروه «پارلا» عنوان کرد: شروع فعالیت موسیقایی ماریا یزدانی از سال ۱۳۷۶ در گروه کودک و نوجوان صدا و سیمای مرکز تبریز بوده است.
6	آواز، سلفژ و صداسازی را زیر نظر اساتیدی همچون اسفندیار قره باغی، خسرو نژادآریا، مسعود امیرسپهر و رضا رنج آزمای فرا گرفته است.
7	از فعالیت‌های این هنرمند می‌توان به همکاری با گروه‌های موسیقی «باریش»، «آوای شهریار»، «ایماژ» و «سس» به عنوان گروه کُر و بک وکال اشاره کرد.
8	وی ادامه داد: همکاری در تولید و اجرای ده‌ها موسیقی نمایش، فیلم و سریال، برنامه های تلویزیونی و آلبوم‌های موسیقی و حضور در جشنواره‌های متعدد داخلی و خارجی، اجرای موسیقی در هفته‌های فرهنگی ایران در کشورهای ترکیه، ترکمنستان و آذربایجان نیز از جمله ثبت شده‌ها در پرونده هنری ماریا یزدانی است.
9	مدیر عامل موسسه ندای ایماژ تبریز در پایان افزود: گروه حرکات فاطمه محمدی اولین گروهی است که با اسم گروه «پارلا» از تبریز در تالار وحدت تهران روی صحنه رفته و مخاطبان زیادی را به خود جلب کرده است.
10	او آرزو دارد که در شهر اولین‌ها (تبریز) به همراه پارلا روی صحنه رفته و برای همشهریانش به اجرای برنامه بپردازد.
11	سئودا مارالباشی (پیانو)، لیلا برزگر (ناغارا)، سمیرا مرکب سازی(قارمان)، سیما گنجه‌ای (سازهای کوبه ای)، ایپک تبریزی (تار)، چیچک تبریزی (کمانچه) پانیذ ستاری(قانون) و آیلین میرزازاده (پرکاشن و بک وکال) در این کنسرت به اجرا می‌پردازند.
12	این در حالی است که مریم نریمانی، ندا زرافشان، چیچک عمرانی فر، لیندا مهین، فاطمه شالی، فریبا سهرابی، ساناز صابری، آیدا امیرعصامی و الناز شمس زاده دیگر اعضای گروه اجرایی را تشکیل می‌دهند.
13	منبع:مهر
