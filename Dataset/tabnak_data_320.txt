tabnak_data###کشته شدن ۱۰ مامور پلیس افغانستان در حمله طالبان###https://www.tabnak.ir/fa/news/955404/کشته-شدن-۱۰-مامور-پلیس-افغانستان-در-حمله-طالبان###[]###2020-01-29 18:44:00###۹۵۵۴۰۴###['افغانستان', 'طالبان', 'پلیس']
1
1	مقامهای افغانستان امروز (چهارشنبه) اعلام کردند، در پی حمله شبه‌نظامیان طالبان به یک ایست بازرسی نیروهای پلیس در شمال این کشور دست کم ۱۰ مامور پلیس افغان کشته شدند.
2	به گزارش ایسنا، به نقل از خبرگزاری فرانسه، احمد جاوید بشارت، سخنگوی پلیس ولایت بغلان افغانستان ظهار کرد، شبه‌نظامیان طالبان حمله‌ای چند شاخه را در منطقه خواجه الوان در این استان به اجرا گذاشتند.
3	او خاطر نشان کرد: طالبان حمله به این ایست‌بازرسی پلیس افغانستان را از چند جهت اجرا کردند.
4	درگیری‌ها چند ساعت طول کشید و ۱۰ تن از ماموران پلیس جان خود را از دست دادند.
5	طالبان هم در این درگیری‌ها متحمل تلفات شدند.
6	وی افزود، طالبان همچنین چند مامور پلیسی که به جهت برای پشتیبانی به این ایست بازرسی اعزام شده بودند را در تله خود گرفتار کرد.
7	نصرت رحیمی، سخنگوی وزارت کشور افغانستان خطاب به شبکه طلوع نیوز افغانستان این تلفات را تایید کرد.
8	دکتر محب‌الله محب، مدیر بهداشت عمومی ولایت بغلان افغانستان آمار تلفات این حمله طالبان را هفت کشته و دو زخمی در میان ماموران پلیس اعلام کرد.
9	طالبان در توئیتر مسئولیت این حمله را پذیرفته و اعلام کرد، در این حمله ۱۷ مامور پلیس افغانستان از جمله یک فرمانده را کشته است.
10	در هفته‌های اخیر درگیری‌های مکرری میان نیروهای امنیتی و پلیس افغانستان و طالبان حتی به رغم برگزاری مذاکراتی میان آمریکا و این شبه‌نظامیان به هدف دستیابی به یک توافق مربوط به عقب‌نشینی نیروها رخ داده است.
