roozno_data###تست رانتی کرونا برای مدیران/ وقتی خون نمایندگان و مسئولان کشور رنگین‌تر از مردم است###http://roozno.com//fa/news/416240/تست-رانتی-کرونا-برای-مدیران-وقتی-خون-نمایندگان-و-مسئولان-کشور-رنگین‌تر-از-مردم-است###[]###2020-03-01 14:00:00###۴۱۶۲۴۰###['مدیران', 'نست رانتی کرونا']
1@@@2@@@3
1	در شرایطی که مردم عادی نگران تهیه ماسک و ژل ضد عفونی به عنوان ابتدایی‌ترین وسایل پیشگیری از ویروس کرونا هستند، تست کرونای مسئولان یکی یکی مشخص می‌شود و به نظر می‌رسد آنها در شرایط دیگری به رانتی دسترسی دارند که هر زمان که بخواهند تست بدهند.
2	در مجلس نیز پک‌های بهداشتی میان نمایندگان تقسیم شده است و پس از آن مجلس تعطیل شد.
3	با این حال مردم عادی باید سر کار بروند.
4	بسته بهداشتی کرونا نمایندگان مجلسبه گزارش روز نو :شیوع گسترده ویروس کرونا، بالاخره مجلس شورای اسلامی را با ۲۹۰ نماینده برای یک هفته آینده تعطیل کرد.
5	هفته گذشته و پس از پایان انتخابات مجلس و برگشت نمایندگان از حوزه‌های انتخابیه، به دلیل وجود چند مورد مشکوک به کرونا در میان آن‌ها، همگی مورد آزمایش و تست کرونا قرار گرفتند و تا این لحظه که نزدیک به ۱۰۰ نفر از آن‌ها آزمایش داده‌اند، جواب آزمایش ۵ نفر از آن‌ها مثبت اعلام شده است.
6	البته این تست دادن‌ها حواشی بسیاری هم به همراه داشت، از سر و صدا کردن نمایندگانی از جمله امیرآبادی فراهانی برای ضدعفونی کردن صندلی‌اش تا ناراحتی و نگرانی و انتقاد مردم از کیت‌های اختصاصی تست کرونا بدون هیچ محدودیتی برای نمایندگان.
7	شیوع و گسترش کرونا تاکنون ۶۰۰ نفر از هموطنانمان را مبتلا و ۴۳ نفر را به کام مرگ کشانده است.
8	در حالی که شرایط کشور روز به روز بحرانی‌تر و وضعیت به سمت قرمز بودن می‌رود، بعد از یک هفته بالاخره ممنوعیت خروج مبتلایان به کرونا از قم صادر شد، آن‌هم درحالی که نمایندگان مجلس فعلا در قرنطینه و تعطیلی به سر می‌برند.
9	نمایندگانی که در شرایط وخیم این روز‌ها به جای آنکه در مجلس در حال نظارت و قانونگذاری و رسیدگی به تخلفات و سایر امور مهم از جمله بررسی بودجه باشند، نگران از ویروس کرونا در خانه‌هایشان به سر می‌برند.
10	بسیاری از مردم در توییتر خود نسبت به این موضوع انتقاد کردند و نوشتند: «به خدا ما هم آدمیم!
11	نمایندگان جان خودشان برایشان اهمیت دارد، اما جان ما کارمندان که باید صبح به صبح با تاکسی، مترو و اتوبوس به محل کار برویم و روزانه با افراد زیادی سروکار داشته باشیم برایشان اهمیتی ندارد.
12	اگر شرایط جدی و وخیم است ماراهم مثل خودتان تعطیل کنید.
13	»سپنتا کاربر دیگری نوشت: «به نظرم ما خودمان باید دست به کار شویم و سرکار نرویم، وقتی نماینده‌ها تعطیل شده‌اند یعنی شرایط وخیم است.
14	»البته ناراحتی مردم به همین‌جا هم ختم نمی‌شود.
15	روز اولی که نمایندگان بعد از شیوع ویروس کرونا وارد مجلس شدند، برای هریک از آن‌ها روی میزشان کیفی حاوی یک بسته دستکش، یک بسته ماسک ومایع ضدعفونی کننده دست گذاشته شده بود.
16	در حالی که داروخانه‌های کشور با کمبود مواد ضدعفونی کننده و دستکش مواجهند و بسیاری از شهروندان برای خرید الکل، دست کش و ژل ضدعفونی کننده تمام داروخانه‌های سطح شهر را زیرپا گذاشته‌اند.
17	بیشتر بخوانید: سایه ویروس کرونا بر سر مقامات ایران/ همه چیز عادی است اما احتمال مرگ بالاست!یکی از کاربران توییتر نوشت: «وقتی نماینده‌ها جان و شرایط خودشان برایشان اهمیت بیشتری دارد، انتظار داریم که در سایر امور هوای ما را داشته باشند؟ چه خیال خامیغیره»پرستو نوشت: «چگونه است که برای نمایندگان به این راحتی دستکش، ماسک و لوازم ضدعفونی کننده می‌آورند، اما ما مردم عادی باید در به در دنبال یک الکل برای ضدعفونی کردن دست‌هایمان باشیم.
18	»کاربر دیگری نیز با اشاره به اختصاص کیت‌های تست کرونا به نمایندگان گفت: «می‌گویند اگر شرایط وخیم همراه با علائم داشتید به بیمارستان مراجعه کنید و آزمایش دهید، زمانی هم که می‌رویم صرفا یک عکسبرداری می‌کنند، آنوقت چطور از نمایندگان که حال وخیم یا علائم کرونا ندارند را با کیت‌های وارداتی که به قول خودشان محدود هم هست آزمایش می‌کنند؟»شرایط مجلس فرق می‌کند!عزت الله یوسفیان ملا نماینده مردم آمل در مجلس در گفت‌وگویی با رویداد۲۴ می‌گوید: مجلس تنها جایی است که ۲۹۰ نفر نماینده بایکدیگر در یک زیر سقف چندساعت را باهم به جلسه و گفتگو می‌پردازند.
19	همه نمایندگان از حوزه‌های انتخابیه خود آمده بودند و با توجه به تمام شدن انتخابات با افراد زیادی معاشرت داشتند و از همین رو تست کرونا دادند.
20	نمایندگان در مجلس نه تنها با نمایندگان دیگر در ارتباط هستند، بلکه به حوزه‌های انتخابیه خود می‌روند و با افراد زیادی در ارتباط هستند، بنابراین اگر ناقل باشند، می‌توانند به افراد زیادی این بیماری را منتقل کنند.
21	او ادامه داد: ما در مجلس درحال انجام کارهایمان بودیم و با توجه به مشکوک بودن چند تن از نمایندگان، زمانی که وزیر بهداشت به مجلس آمد، گفت شرایط خوب نیست و شما که از حوزه‌های انتخابیه آمده‌اید و جلسات متعددی در حوزه انتخابیه دارید، تست بدهید ببنیم اصلا شرایط شما چگونه است.
22	نزدیک به ۱۰۰ نفر از نمایندگان تست داده اند که جواب آزمایش ۵ نفر از آن‌ها مثبت بود و جواب مابقی نیامده است، البته برخی دیگر از نمایندگان هم هنوز تست نداده‌اند.
23	نمایندگانی که تست‌شان منفی شود به مجلس برمی‌گردندیوسفیان ملا در پاسخ به این سوال که چرا به شما پک بهداشتی داده شده است آنهم در شرایطی که مردم از چنین امکاناتی به دلیل کمبود برخوردار نیستند، گفت: هریک از ما در مجلس با ۲۸۹ در تماس هستیم و امکان سرایت و انتقال این ویروس در اینجا بیشتر است و ممکن است یک فاجعه ایجاد کند.
24	قرار شد نمایندگان تست بدهند و نمایندگانی که سالم هستند به مجلس برگردند و کار را ادامه دهند و افراد بیمار هم تحت درمان قرار بگیرند.
25	درباره آزمایش هم ما به درمانگاه مجلس رفتیم و همانند سایر مردم آزمایش دادیم.
26	نمی‌دانم در سایر بیمارستان‌ها با چه وسیله‌ای آزمایش می‌گیرند، اما ما مانند سایرین آزمایش انجام دادیم.
27	به گزارش رویداد۲۴ سخنان یوسفیان ملا در حالی مطرح می‌شود که طبق گفته مقامات وزارت بهداشت شرایط اینگونه نیست که هر کسی به درمانگاه برود و تست بگیرد.
28	آنگونه که اعلام شده ابتدا افراد باید ارتباط تلفنی برقرار کنند، در صورت داشتن علائم خاص، به درمانگاه مراجعه می‌کنند و در صورتی که درمانگاه تشخیص دهد؛ آنها را برای تست کرونا معرفی می‌کنند، در حالی که درباره نمایندگان وضعیت به این شکل بوده که مستقیم برای تست کرونا معرفی شده‌اند.
29	البته این مورد نه تنها برای نمایندگان که برای بسیاری از مقامات و مسئولان و حتی فرزندان آنها صادق بوده است.
30	بسیار از مسئولان و فرزندان آنها در روزهای گذشته در توییت‌های مختلف اعلام کرده‌اند کرونا دارند یا نوشته‌اند تست کرونای آنها منفی بوده است.
31	در این در حالی است که هیچکدام از این امکانات در اختیار مردم عادی نیست.
32	نکته جالی که در شبکه‌های اجتماعی مطرح می‌شد، نحوه اطلاع رسانی درباره مثبت بودن تست ویروس کرونا بود.
33	چهره‌هایی همچون محمود صادقی، مجتبی ذوالنوری، ایرج حریرچی و عجیب‌تر از همه فرید الدین حداد عادل با چهره‌ای خندان و شاد از مثبت بودن تست کرونای خود خبر می‌دادند.
34	کاربران نوشته بودند آنها حتی در مثبت بودن کرونا هم با مردم عادی تفاوت دارند؛ چه آنکه مردم عادی با ناراحتی و غصه از بیماری خود سخن می‌گویند اما آنها آنقدر به رسیدگی‌های خاص برای خودشان اطمینان دارند که کمترین نگرانی‌ای ندارند.
