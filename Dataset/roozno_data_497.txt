roozno_data###کاسبان کرونا را بشناسید/ فروش داروی تقلبی ضد کرونا در فروشگاه شهروند +اسناد###http://roozno.com//fa/news/417209/کاسبان-کرونا-را-بشناسید-فروش-داروی-تقلبی-ضد-کرونا-در-فروشگاه-شهروند-اسناد###[]###2020-03-07 15:28:00###۴۱۷۲۰۹###['کاسبام کرونا', 'داروی تقلبی']
1
1	فروشگاه شهروند، در فروشگاه‌های خود اقدام به فروش داروی ضد کرونا کرده است، دارویی که به کفته خود مدیران شهرداری حتی مجوز سازمان غذا و دارو را هم نداشته است.
2	به گزارش روز نو : شیوع ویروس کرونا در ایران پیامدهای مختلفی داشته است؛ یکی ماسک رایگان بین مردم توزیع می‌کند؛ یکی ماسک و الکل احتکار می‌کند.
3	یکی قیمت مواد شوینده را چند برابر می‌کند و دیگری روی محصولات خود واژه «ضد ویروس کرونا» می‌نویسد تا مشتری نگون‌بخت را فریب دهد.
4	اقدام اخیر، اقدامی بود که در فروشگاه‌های زنجیره‌ای شهروند زیرمجموعه شهرداری تهران انجام شده است.
5	البته این نخستین بار نبوده فروشگاه شهروند چنین رفتاری داشته است.
6	ماجرای تخلف عجیب فروش برنج‌های تقلبی یکی از همین موارد بود که پیش از این در فروشگاه شهروند انجام شده است.
7	به جز فروش برنج‌ها، ماجرای توزیع گوشت‌های فاسد هم از دیگر اتفاقاتی بود که یکی از بزرگترین فروشگاه‌های زنجیره‌ای کشور اتفاق افتاده است.
8	منتقدان می‌گفتند اتفاقات عجیب و غریب در مجموعه فروشگاه شهروند به خاطر مدیریت ژن‌های خوب در آن بوده است.
9	اتفاقات پیشین در دوره مسعود سریع القلم برادر مشاور رییس جمهور افتاده بود.
10	با این حال فروش داروی بدون مجوز در شهروند نشان داد در دوره مدیریت مهدی امراللهی هم همچنان در بر همان پاشنه می‌چرخد و نحوه نظارت شهرداری تهران بر این مجموعه عریض و طویل همچنان محل سوال است.
11	به گزارش رویداد۲۴ در روزهای اوج شیوع ویروس کرونا، محصولی در فروشگاه شهروند به فروش رفته که روی آن عبارت «ضد ویروس کرونا» درج شده است.
12	نخستین نکته‌ای که باید به آن اشاره کرد، این است که فروش موادی که جنبه درمانی دارند، می‌بایست در داروخانه انجام شود و همانطور که داروخانه حق ندارد مثلا کنسرو لوبیا بفروشد، یک بقالی یا مغازه خواربار فروشی حق ندارد، مثلا داروی ضد التهاب ریه بفروشد.
13	اما ماجرای اتفاق عجیب در فروشگاه شهروند بسیار بزرگتر اینهاست.
14	برخی از خریدارانی که محلول ضد عفونی ضد کرونا را از فروشگاه‌ها شهروند خریداری کرده‌اند، برای اطمینان خاطر مشخصات آن را به سازمان غذا و دارو داده‌اند و در کمال تعجب دیده‌اند چنین محصولی که در یکی از بزرگترین فروشگاه‌های زنجیره‌ای کشور توزیع می‌شده، مجوز سازمان غذا و داروی وزارت بهداشت را هم نداشته است.
15	مشتریانی که محلول را خریده‌اند در مراجعات مختلف گزارش داده‌اند که محلولی که از فروشگاه شهروند شعبه بیهقی خریده‌اند مجوز ندارد و پس از این بازرسی شهرداری در نامه‌ای از فروشگاه رفاه خواسته فروش این محصول به علت تقلبی بودن متوقف شود.
16	در این نامه آمده است: «بررسی‌های این سازمان نشان می‌دهد که محلول مذکور دارای معایب و نواقص فاحشی از جمله مغایرت ترکیبات درج شده روی کالا یا ترکیبات موجود در پروانه بهداشتی ساخت کالا، درج عبارت نانوسیلور روی کالا بدون اخذ دارا بودن مجوز‌های لازم، عدم درج آدرس و شماره تلفن کارخانه و صرفا درج یک سایت نامعتبر روی کالا، استفاده از عبارت عوام فریبانه ۹۹.
17	۹۹%kill corona، بدون ارائه مستندات لازم به منظور استفاده از شرایط موجود کنوین برای تبلیغات کالا.
18	خواهشمندیم دستور لازم مبنی بر حمع آوری محلول مذکور و بستن کلیه بارکد‌های تامین کننده اقدام لازم را معمول نمایند.
19	»به گزارش رویداد۲۴ مدیران فروشگاه شهروند در ظاهر دستور برخورد و رسیدگی داده‌اند.
20	مهدی امرالهی مدعامل فروشگاه شهروند در نامه‌ای به مدیر بازرسی شرکت خدمانی کالای شهروند دستور مسدود کردن بارکد‌های شرکت تامین کننده می‌دهد اما نکته عجیب آنجاست که این محصول همچنان در فروشگاه شهروند به فروش می‌رسد.
21	شاید بپرسید چرا هنوز این محصول که مجوز وزارت بهداشت ندارد و مدیرعامل شهروند هم دستور مسدود کردن آن را داده، چرا هنوز به فروش می‌رسد.
22	اطلاعات رویداد۲۴ نشان می‌دهد پس از بالا گرفتن اعتراضات و نامه‌های برخورد، فردی که خود را تولید کننده این محصول معرفی کرده، روی کاغذی به صورت دستنویس خطاب به معاونت بازرگانی شهروند اعلام می‌نویسد: «این محصول کاملا بهداشتی است و او حاضر است در تمامی مراجع و محاکم در این خصوص شهادت دهد.
23	»تولید کننده کالا در نامه خود نوشته محصولش مشکلی ندارد اما تعهد می‌دهد که از پس سایر محصولات خود را با استاندارد‌های مشخص سازمان غذا و دارو به این فروشگاه ارسال کند و به همین سادگی فروش این محلول ضد کرونا در فروشگاه شهروند همچنان ادامه دارد!تاریخ نامه‌ای که تولید کننده محصول به معاونت بازرگانی نوشته، دوازده اسفند بوده است؛ دقیقا همان تاریخی که فاکتورهای فروشگاه شهروند نشان می‌دهد هنوز فروش محصولات ادامه دارد.
