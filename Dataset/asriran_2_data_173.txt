asriran_2_data###خبرگزاری قوه قضاییه: محدودیت‌های قضایی و حقوقی برای کارکنان شبکه ایران اینترنشنال###https://www.asriran.com/fa/news/700371/خبرگزاری-قوه-قضاییه-محدودیت‌های-قضایی-و-حقوقی-برای-کارکنان-شبکه-ایران-اینترنشنال###['سیاسی']###2019-11-26 15:02:00###۷۰۰۳۷۱###['قوه قضاییه', 'ایران اینترنشنال', 'ایران']
3
1	قوه قضاییه اعلام کرد که محدودیت‌های قضایی و حقوقی در مورد اموال اعضای شبکه ایران اینترنشنال اعمال شده است.
2	به گزارش ایسنا، مرکز رسانه قوه قضاییه اعلام کرد:«در پی اقدامات شبکه سعودیصهیونیستی به منظور ساماندهی اقدامات تروریستی، براندازانه و تجزیه طلبانه و تشویق به تخریب اموال مردم و رصد دقیق این تحرکات از سوی سربازان گمنام امام زمان (عج) در وزارت اطلاعات جمهوری اسلامی ایران محدودیت‌های قانونی علیه عناصر کلیدی این شبکه معاند اعمال شده است.
3	بنابر این گزارش؛ شبکه‌های فارسی زبان و معاند که وابستگی‌های مالی و اطلاعاتی به کشور‌های غربی و برخی از مرتجعین منطقه دارند بر تشویق اشرار و بازو‌های رسانه‌ای خود در جریان هر چه بدتر کردن اوضاع داخلی ایران سعی داشتند.
4	در همین رابطه شبکه سعودیصهیونیستی «ایران اینترنشنال» با رصد دقیقی که از سوی نهاد‌های امنیتی و اطلاعاتی صورت گرفته است تلاش‌هایی در جهت برهم زدن امنیت کشور، تشویق و تحریک اشرار، ساماندهی اقدامات تروریستی، اقداماتی با ماهیت براندازانه و تجزیه طلبانه و حمایت همه جانبه از اشرار داشته و بخشی از شبکه‌ای است که اقدامات آن منجر به تخریب اموال مردم شده است.
5	با توجه به موارد فوق الذکر و رصد دقیق عناصر کلیدی این شبکه، اقدامات سازماندهی شده این شبکه و عناصر آن در انفاقات روز‌های اخیر به وضوح قابل مشاهده است، بر همین مبنا عناصر کلیدی و موثر این شبکه معاند که در خارج از کشور مشارکت مستقیم در تخریب اموال عمومی و شهروندان داشتند با محدودیت‌های قضایی و حقوقی در مورد اموال خود مواجه شده‌اند.
6	همچنین اخبار حکایت از انجام اقدامات بین المللی در مورد این شبکه دارند که در مورد آن‌ها در آینده اطلاع رسانی خواهد شد.
7	»
