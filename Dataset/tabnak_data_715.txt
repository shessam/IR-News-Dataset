tabnak_data###مادورو: از نبرد نمی‌ترسیم###https://www.tabnak.ir/fa/news/959956/مادورو-از-نبرد-نمی‌ترسیم###[]###2020-02-18 13:44:00###۹۵۹۹۵۶###['مادورو', 'ونزوئلا', 'آمریکا']
1
1	رئیس جمهوری ونزوئلا گفت، از بابت نبرد نظامی در کشورش نمی‌ترسد و رئیس جمهوری ایالات متحده را به توطئه چینی برای حمله به ونزوئلا با حمایت متحدان منطقه‌ای متهم کرد.
2	به گزارش ایسنا، به نقل از خبرگزاری فرانسه، نیکولاس مادورو، رئیس جمهوری ونزوئلا در یک سخنرانی تلویزیونی گفت: ما خواهان جنگ نیستیم.
3	ما خشونت نمی‌خواهیم.
4	ما تروریسم نمی‌خواهیم.
5	اما از نبرد نظامی نمی‌ترسیم و به دنبال تضمین صلح هستیم.
6	وی ادامه داد: دونالد ترامپ، رئیس جمهوری آمریکا متقاعد شده که می‌تواند به آسانی وارد ونزوئلا شود.
7	ایالات متحده نیروی مزدور برای حمله به ونزوئلا جمع می‌کند.
8	ایالات متحده یکی از ۵۰ کشوری است که خوآن گوآیدو، رهبری اپوزیسیون ونزوئلا را رئیس جمهوری مشروع این کشور می‌داند.
9	رئیس جمهوری ونزوئلا همچنین گفت، گروه‌هایی از سربازان فراری ارتش در کلمبیا برای ورود مخفیانه و حمله به واحدهای نظامی آموزش می‌بینند.
10	آموزش‌ها و مانورهای نظامی در طول هفته انجام می‌شود.
11	به گفته تعدادی از مقام‌های ونزوئلایی، حدود ۲.
12	۴ میلیون سرباز و عضو شبه نظامیان دولتی در سراسر این کشور مستقر شده‌اند.
13	وزیر دفاع ونزوئلا نیز که در این سخنرانی تلویزیونی حضور داشت، گفت: این عملیات بر مبنای تهدیدهای واقعی نه فرضی انجام می‌شوند.
