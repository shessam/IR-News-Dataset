roozno_data###درخواست رفع تحریم های ایران به خاطر کرونا، کار دست «عدنان الزرفی» داد / آمریکا: رفتار الزرفی حساب شده نبود؛ دیگر از او حمایت نمی کنیم / چه شد که گروه های مختلف عراقی روی «مصطفی الکاظمی» برای نخست وزیری به اجماع رسیدند؟###http://roozno.com//fa/news/421201/درخواست-رفع-تحریم-های-ایران-به-خاطر-کرونا-کار-دست-عدنان-الزرفی-داد-آمریکا-رفتار-الزرفی-حساب-شده-نبود-دیگر-از-او-حمایت-نمی-کنیم-چه-شد-که-گروه-های-مختلف-عراقی-روی-مصطفی-الکاظمی-برای-نخست-وزیری-به-اجماع-رسیدند###[]###2020-04-09 14:00:00###۴۲۱۲۰۱###['رفع تحریم های ایران', 'کرونا']
1
1	احزاب شیعه در حال حاضر بر نامزدی مصطفی الکاظمی، برای نخست وزیری، به جای الزرفی، اصرار دارند و به نظر می رسد الزرفی نتوانسته است اعتماد این احزاب را به خود جلب کند، بویژه آنکه وی به شکلی کاملا واضح، به واشنگتن نزدیکتر بود.
2	درخواست رفع تحریم های ایران در میانه ی بحران کرونا، کار دست «عدنان الزرفی» داد / آمریکا: رفتار الزرفی حساب شده نبود؛ دیگر از او حمایتی نمی کنیم / چه شد که گروه های مختلف عراقی روی «مصطفی الکاظمی» برای نخست وزیری به اجماع رسیدند؟عربی پست نوشت: به نظر می رسد احزاب شیعه پس از ماهها کش و قوس و مذاکره، در نهایت در مورد یک نامزد برای نخست وزیری عراق به توافق رسیدند.
3	این در حالی است که ایالات متحده به دنبال ارائه امتیازهایی به ایران از سوی الزرفی، پیش از تشکیل کابینه اش، دست از حمایت از وی برداشت.
4	به گزارش روز نو ؛ در ادامه این مطلب آمده است: احزاب شیعه در حال حاضر بر نامزدی مصطفی الکاظمی، برای نخست وزیری، به جای الزرفی، اصرار دارند و به نظر می رسد الزرفی نتوانسته است اعتماد این احزاب را به خود جلب کند، بویژه آنکه وی به شکلی کاملا واضح، به واشنگتن نزدیکتر بود.
5	نامزدی الکاظمی برای شکست دادن الزرفینامزدی الکاظمی از سوی نیروهای شیعه، در واقع با هدف شکست دادن عدنان الزرفی صورت گرفت؛ به این دلیل که گروه های شیعه نزدیک به ایران، معتقدند الکاظمی از الزرفی بهتر بوده و روابط مثبت تری با تهران دارد.
6	الکاظمی اما یک شخصیت پیچیده محسوب می شود که ارتباطات سیاسی ندارد و در دولتهای سابق در عراق، هیچ منصب سیاسی اجرایی نداشته است.
7	الکاظمی نقطه مقابل الزرفی است.
8	مردی که استاندار نجف بوده و از آمریکایی ها در جنگ علیه ارتش المهدی، شبه نظامیان وابسته به مقتدی صدر در سال 2004، حمایت کرد و پس از آن، بعنوان نماینده در پارلمان عراق مشغول فعالیت بود.
9	وی همچنین رئیس فراکسیون النصر در پارلمانی است که نخست وزیر سابق عراق، حیدر العبادی در رأس آن قرار دارد.
10	دست کشیدن واشنگتن از حمایت الزرفییکی از مسئولان سفارت آمریکا در بغداد، در گفتگو با «عربی پست» گفت: «واشنگتن الزرفی را شخصیت مناسبی برای عهده داری منصب نخست وزیر عراق می دانست؛ بویژه آنکه وی نقش فعالی در جنگ ارتش آمریکا با شبه نظامیان وابسته به مقتدی صدر داشت.
11	تایید و حمایت واشنگتن از نامزدی الزرفی، در مقابل آن بود که وی حق استفاده از سلاح را تنها به دولت منحصر کرده و شبه نظامیان مسلحی که باعث بر هم زدن امنیت و سلامت عراقی ها هستند را خلع سلاح کند».
12	اما زمانی که عدنان الزرفی خواستار رفع تحریمهای اقتصادی ایران برای مدتی معین، تا پایان شیوع ویروس کرونا شد، دولت آمریکا غافلگیر شد.
13	علاوه بر اینکه الزرفی امتیازهایی به احزاب و تشکلهای سیاسی نزدیک به ایران داد، تا از حمایت آنها برای تشکیل دولتش برخوردار شود.
14	به گفته این مسئول آمریکایی، به دنبال رفتارهای حساب نشده الزرفی و دفاع وی از ایران، واشنگتن اعلام کرد که دیگر از وی حمایت نمی کند.
15	وی تصریح می کند که دولت آمریکا با نخست وزیری مصطفی الکاظمی، به جای الزرفی، مخالفتی ندارد.
16	تشکلهای شیعه اتفاق نظر دارندعامر الفایز، نماینده ائتلاف الفتح، در گفتگو با عربی پست می گوید:«نیروهای شیعه که نمایندگان آنها الفتح، به ریاست هادی العامری، دولت قانون، به رهبری نوری مالکی، حکمت، به رهبری عمار الحکیم، العقد الوطنی به ریاست فالح الفیاض و الفضیله، به ریاست عبدالحسین الموسوی هستند، با برگزاری جلسه ای در منزل العامری، موضع خود در قبال نخست وزیری عدنان الزرفی را مشخص کردند».
17	وی خاطر نشان کرد که افراد حاضر در این جلسه، در مورد مخالفت با نخست وزیری عدنان الزرفی به توافق رسیدند؛ به این دلیل که مکانیسم انتخاب او از سوی برهم صالح، خلاف قانون اساسی است.
18	در ادامه، ایشان مصطفی الکاظمی را به عنوان جایگزین الزرفی انتخاب کردند.
19	به گفته الفایز، عمار الحکیم، رئیس جریان حکمت، یک نامه رسمی امضا شده توسط حاضران در این جلسه را تقدیم رئیس جمهور کرد، که در آن، الکاظمی بعنوان جایگزین الزرفی برای منصب نخست وزیری و تشکیل دولت آینده، انتخاب شده بود.
20	این جلسات، با هماهنگی قبلی بین هادی العامری و مقتدی صدر، مسئول ائتلاف سائرون، برگزار شد و صدر در جریان این جلسات که در پایتخت عراق برگزار شد، بود.
21	احزاب شیعه مدت یک هفته به الزرفی فرصت داده اند، تا زمان قانونی به پایان برسد و در صورتی که وی نتواند رأی اعتماد نمایندگان مجلس را بگیرد، الکاظمی به صورت رسمی از سوی رئیس جمهور، مسئول تشکیل کابینه می شود.
22	موافقت مقتدی صدر با نامزدی الکاظمیاز سوی دیگر، تشکل سائرون، که مورد حمایت مقتدی صدر است، بر اطلاع از نتایج نشستهای قوای شیعه تاکید کرد و نماینده این تشکل، ریاض المسعودی، به عربی پست گفت:« السائرون در این جلسات احزاب شیعه که در روزهای گذشته برگزار شد، حاضر نبود؛ اما این احزاب، نامه هایی را در خصوص محتوای جلسات، به محل اقامت صدر می رساندند».
23	موافقت اهل سنت و کردهادر این میان، قوای کرد و اهل سنت، موافقت خود با نخست وزیری عدنان الزرفی را مرهون موافقت گروه های شیعه کرده اند.
24	به گفته دیلان غفور، نماینده حزب اتحاد ملی کردستان، قوای کرد و اهل سنت، در امکان اقناع احزاب شیعه، از سوی الزرفی، تردید ندارند؛ آنچه که تا این لحظه اتفاق نیفتاده است!احزاب سنّی موافق نامزدی الکاظمیاین احزاب نیز اعلام کرده اند که موافقتشان با دادن رأی اعتماد و تشکیل حکومت، در گرو موافقت قوای شیعه است؛ به این دلیل که این قوا، مسئولیت اصلی نامزدی شخصیتها برای نخست وزیری را بر عهده دارند.
25	نامزدی الکاظمیاز سوی دیگر، به گفته یک منبع نزدیک به الکاظمی، وی طی ارسال نامه ای به احزاب شیعه، تاکید کرده است که موافقتش با نامزدی برای نخست وزیری، وابسته به استعفای الزرفی یا پایان مهلت قانونی او برای تشکیل کابینه است.
26	ضمن آنکه الکاظمی خواستار حمایت جمعی احزاب شیعه، کرد و سنی با این نامزدی است.
27	مصطفی الکاظمی کیست؟الکاظمی در سال 1967 در بغداد متولد شد.
28	دو فرزند دارد.
29	حقوق خوانده و قبل از سال 2003، به دلیل مخالفت با حکومت صدام حسین و حزب بعث، به اروپا رفت.
30	در ادامه، وی مدتی ستون نویس و مدیر بخش عراق در سایت المانیتور بود.
31	علاوه بر اینکه کتابهای متعددی در مورد عراق نوشته است.
32	الکاظمی در سال 2016، در زمان نخست وزیری العبادی، عهده دار ریاست دستگاه اطلاعات شد.
33	پس از ترور ابومهدی المهندس و سردار سلیمانی، برخی گروههای حشد الشعبی الکاظمی را به صورت غیر رسمی، متهم به دست داشتن در این ترور کردند.
34	اما لازم به ذکر است که انتخاب الکاظمی بعنوان جایگزین الزرفی، نه از سوی گروههای حشد الشعبی، بلکه توسط سیاستمدارانی که در رأس آنها رئیس ائتلاف الفتح، هادی العامری قرار دارد، صورت گرفته است.
35	نامزدی الکاظمی برای منصب نخست وزیری عراق، بعنوان راه حل میانه و توافقی بود، تا عراق را از بحران خارج کند؛ با اینکه وی شخصیتی پیچیده و تقریبا ناشناخته دارد.
