tabnak_data###عادل الجبیر: قتل خاشقجی اشتباه غیر قابل توجیهی بود###https://www.tabnak.ir/fa/news/958717/عادل-الجبیر-قتل-خاشقجی-اشتباه-غیر-قابل-توجیهی-بود###[]###2020-02-13 18:57:00###۹۵۸۷۱۷###['عادل الجبیر', 'خاشقجی', 'عربستان']
1
1	عادل الجبیر امروز (پنجشنبه) اعتراف کرد، قتل روزنامه‌نگار و منتقد سعودی یک اشتباه بود که نباید اتفاق می‌افتاد.
2	به گزارش ایسنا، به نقل از خبرگزاری اسپوتنیک، عادل الجبیر، وزیر مشاور عربستان در امور خارجه در حاشیه سفرش به رومانی در نشست خبری گفت: قتل جمال خاشقجی، روزنامه‌نگار و منتقد سعودی اشتباه غیرقابل توجیهی بود که نباید رخ می‌داد.
3	عربستان در خصوص این پرونده قتل تحقیقاتی را انجام داده و این وضعیت بی‌سابقه است.
4	عربستان اخیرا در خصوص پرونده قتل خاشقجی برای پنج تن حکم اعدام و برای سه تن دیگر حکم حبس صادر کرد.
5	همچنین دادگاه اتهام سه تن دیگر را به دلیل عدم اثبات محکومیت آن‌ها رد کرد.
6	ترکیه در واکنش به این احکام صادره اعلام کرد: نتایج محاکمه عادلانه نبوده و نوعی اهانت به هوش هر بیننده منصفی است.
7	قتل خاشقجی خشم جهانی را برانگیخت و بسیاری از کشورها معتقد هستند که ولیعهد سعودی دستور قتل این روزنامه‌نگار را داده است.
