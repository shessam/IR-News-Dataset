roozno_data###تا پایان فروردین موج شیوع بیماری در کشور ما وجود دارد/ باید برای روزهای بعد از کرونابرنامه داشته باشیم###http://roozno.com//fa/news/416841/تا-پایان-فروردین-موج-شیوع-بیماری-در-کشور-ما-وجود-دارد-باید-برای-روزهای-بعد-از-کرونابرنامه-داشته-باشیم###[]###2020-03-05 10:23:00###۴۱۶۸۴۱###['پایان فرودین', 'بیماری کرونا']
1
1	یک نماینده مجلس شورای اسلامی بیان کرد: درست است که بیماری کرونا بر اقتصاد تاثیر گذاشته است اما اگر اقدامات صورت گرفته در خصوص این بیماری انجام نمی‌گرفت خسران و ضررش بیشتر بود.
2	به گزارش روز نو :مهرداد بائوج لاهوتی، درباره تاثیر شیوع کرونا ویروس بر اقتصاد کشور و کسب و کار اقشار مختلف جامعه بیان کرد، گفت: بدیهی است بیماری که شیوع پیدا کرده قطعا تاثیراتی را بر جای خواهد گذاشت و تا زمانی که مراحل اولیه این شیوع طی نشود نمی‌توان به قطعیت اثراتش را برشمرد.
3	نماینده مردم لنگرود در مجلس شورای اسلامی تاکید کرد: امروز عده‌ای بیان می‌کنند ادارات نیروهایشان را برگردانند و یا کارگاه‌های تولیدی کارگران را به سر کارشان فرا بخوانند؛ این کار مشکلاتی به وجود خواهد آورد که خسران و ضرر بیشتری خواهد داشت.
4	وی ادامه داد: حداکثر تا پایان فروردین این موج از شیوع ویروس کرونا در کشور ما وجود خواهد داشت.
5	این عضو کمیسیون برنامه و بودجه خاطر نشان کرد: خوشبختانه عزم و اراده ملی و جدی برای مبارزه با کرونا در کشور به وجود آمده است و اگر همین‌گونه ادامه پیدا کند می‌توانیم هرچه زودتر به روال عادی زندگی برگردیم.
6	وی در خصوص اقدامات صورت گرفته از سوی بانک مرکزی و وزارت اقتصاد و دارایی، بیان کرد: اقداماتی صورت گرفته است و مصوباتی هم صادر شد اما باید گفت این مصوبات کافی نیست‌.
7	لاهوتی یادآور شد: این تصمیمات برای یک ماه گرفته شده‌ است و تا زمانی که پیامدها ادامه داشته باشد می‌تواند ادامه‌دار باشد.
8	وی ادامه داد: کارگاهی که در این شرایط کارگرانش سر کار نیستند و یا به یک سوم تقلیل داده قطعا نمی‌تواند به تعهدات اقساطش پایبند باشد باید فکری هم روزهای بعد از بیماری کرد.
9	لاهوتی در پایان گفت: البته کارهایی که می‌شد در این مدت انجام داد همان‌هایی بود که صورت گرفت؛ اما باید برای روزهای بعداز کرونا برنامه‌ریزی داشته باشیم.
