tabnak_data###بلاتکلیفی استقلالی‌ها برای سفر به امارات###https://www.tabnak.ir/fa/news/954057/بلاتکلیفی-استقلالی‌ها-برای-سفر-به-امارات###['صفحه نخست', 'ورزشی']###2020-01-24 09:59:00###۹۵۴۰۵۷###['تیم استقلال', 'امارات', 'لیگ قهرمانان آسیا', 'مجوز پرواز', 'مهرآباد', 'فرودگاه امام خمینی']
1
1	مجوز پرواز کاروان باشگاه استقلال برای سفر به امارات صادر نشد.
2	به گزارش «تابناک» به نقل از ایسنا، کاروان تیم فوتبال استقلال بامداد امروز (جمعه) قصد سفر به دوبی را داشت تا روز شنبه در چارچوب مرحله پلی‌آف لیگ قهرمانان آسیا به مصاف الکویت برود.
3	با این حال مجوز پرواز برای هواپیمای استقلالی‌ها که قرار بود از فرودگاه مهرآباد به امارات برود، صادر نشد تا آن‌ها نتوانند به دوبی برسند.
4	پس از این اتفاق استقلالی‌ها به هتل فرودگاه امام خمینی رفتند تا امروز صبح (جمعه) به امارات سفر کنند؛ اتفاقی که هنوز رخ نداده است.
