tabnak_data###از «ساخت نخستین خودروی فورد» تا « جزئیات دستور رهبری درباره اصلاحات ساختار بودجه»###https://www.tabnak.ir/fa/news/958657/از-ساخت-نخستین-خودروی-فورد-تا-جزئیات-دستور-رهبری-درباره-اصلاحات-ساختار-بودجه###['اقتصادی', 'داخلی']###2020-02-13 09:40:00###۹۵۸۶۵۷###['اقتصاد در گذر زمان', 'تاریخ اقتصاد', 'اقتصاد ایران', 'اصلاحات ساختار بودجه', 'خودرو']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و چهارمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	24 بهمن 1281، نخستين خودرو 750 دلاري فورد در كارخانه اش در خيابان ماك واقع در شهر ديترويت ميشيگان ساخته شد كه بعدا به يك پزشك فروخته شد.
4	نام اين خودرو مدل ــ اِ 1903 بود.
5	موتور اين خودرو ِ بنزين سوز داراي دو سيلندر و توان آن هشت اسب بخار بود و مي توانست تا سرعت 45 كيلومتر در ساعت حركت كند.
6	24 بهمن 1300، سفارت آمريكا در تهران به چاپ مقاله اي در روزنامه «نهضت شرق» اعتراض كرد.
7	اين مقاله با اشاره به واگذاري امتياز نفت شمال به كمپاني آمريكايي استاندارداويل دو دولت آمريكا و انگليس را رقيب يكديگر در چپاول منابع و ذخاير ايران خوانده بود.
8	24 بهمن 1347، وزارت خارجه آمريكا در نامه اي به «آرمين ماير» سفير آن كشور در تهران خاطر نشان كرد "شاه در مورد خط لوله نفت ايران به اسرائيل گفته است كه اين خط براي ايران سود مالي دارد و ايران در نظر دارد بدون توجه به شكايات اعراب، استفاده از آن را ادامه دهدغیره اسرائيل براي ايران به منزله يك دوست است".
9	24 بهمن 1358، دکترحسن عباسپور وزیر نیرو در گفت‌ وگویی اعلام کرد: طبق مصوبه دولت و شورای انقلاب نام بسیاری از سدهای ایران تغییر می‌ کند.
10	وی اسامی تغییر کرده را به این شرح اعلام کرد: سد محمدرضا شاه به سد «دز»، سد فرح به سد «سفیدرود»، سد شهناز پهلوی به «اکباتان»، سد فرحناز پهلوی به سد «لتیان»، سد شاه اسماعیل به سد «گلپایگان»، سد شاه عباس کبیر به «زاینده ‌رود»، سد شاپور اول به «مهاباد»، سد کورش کبیر به «زرینه ‌رود»، سد داریوش کبیر به «درودزن» و سد رضاشاه به سد «کارون» تغییر نام یافته ‌اند.
11	24 بهمن 1390، علی عسگری رییس سازمان امور مالیاتی کشور گفت: سپرده‌ های بانکی مردمی مشمول مالیات نخواهد شد.
12	24 بهمن 1391، حضرت آیت ‌الله خامنه ‌ای، رهبر معظم انقلاب اسلامی در اجرای بند یک اصل ۱۱۰ قانون اساسی با ابلاغ سیاست‌ های کلی «تولید ملی، حمایت از کار و سرمایه ایرانی» که پس از مشورت با مجمع تشخیص مصلحت نظام تعیین شده است، دولت را مکلف کردند برای تسریع در عملیاتی کردن این سیاست ‌ها در کمترین زمان ممکن، راهکارها را تنظیم کرده و پیگیری ‌های قانونی را انجام دهد.
13	این سیاست ‌ها که در ۲۳ بند تدوین شده است، از جمله شامل این موارد می شود: بالا بردن قدرت رقابت ‌و افزایش بهره ‌‌وری عوامل تولید، تکمیل زنجیره تولید از مواد خام تا محصولات نهایی با رعایت اصل رقابت‌ پذیری و فاصله گرفتن از خام فروشی در بازه زمانی معین، مدیریت منابع ارزی با تاکید بر تامین نیازهای تولید ملی و کارآفرینی و ثبات ارزش پول ملی، بهبود فضای کسب ‌و کار، افزایش سهم بخش‌ های تعاونی و خصوصی در تولید ملی، تنظیم نقش نهادهای عمومیِ غیردولتیِ اقتصادی در جهت تولید ملی، شفاف‌ سازی و به‌ هنگام‌ سازی آمار و اطلاعات و تسهیل دسترسی به آن، گسترش تنوع ابزارهای سرمایه‌‌ گذاری در بازار سرمایه و تکمیل ساختارهای آن، کارآمد‌سازی مدیریت منابع موجود در صندوق توسعه ملی و جلوگیری از ایجاد انحصار در چرخه تولید و تجارت تا مصرف.
14	24 بهمن 1394، پنجاه و پنجمین مجمع سالانه بانک مرکزی با سه درخواست حسن روحانی، رئیس‌جمهوری از نظام بانکداری کشور همراه بود.
15	او ضمن تاکید بر تک‌نرخی شدن ارز در سال آینده برای تقویت ثبات در بازار، از نظام بانکداری کشور خواست تا خود را برای یک فضای رقابتی در دوره پس از برجام آماده کنند.
16	او همچنین گفت که بانک‌ها باید بنگاهداری را کنار گذاشته و در فضای تولید قرار گیرند.
17	رئیس‌‌جمهوری در عین حال اظهار کرد که اقتصاد با دستور درست نمی‌شود و باید با ابزار اقتصادی، سود بانکی تسهیلات و سپرده‌ها را کاهش داد.
18	24 بهمن 1396، بررسی آمارهای تجارت خارجی کشور نشان داد در ۱۰ ماه منتهی به دی ‌ماه ۲۶ هزار و ۷۰۰ خودرو با حجم موتور زیر ۲۰۰۰ سی ‌سی وارد کشور شده است که ارزش ارزی آنها حدود ۶۸۲ میلیون دلار بوده است.
19	همچنین ۱۹ هزار و ۲۰۰ خودرو با حجم ۲۰۰۰ تا ۲۵۰۰‌ سی ‌سی از گمرکات مختلف وارد کشور شده که ارزش آنها نیز بیش از ۵۲۰ میلیون دلاراست، به این ترتیب تنها در این دو مورد (به ‌غیر از خودروهای هیبریدی) نزدیک به ۴۶ هزار خودرو وارد کشور شده است.
20	24 بهمن 1397، محمود واعظی، رئیس دفتر رئیس‌جمهوری در حاشیه جلسه هیات دولت، به بیان توضیحاتی درباره جزئیات دستور رهبری درخصوص اصلاح ساختار بودجه طی ماه‌های آینده پرداخت و گفت: اصل این موضوع مربوط به دستوری است که مقام معظم رهبری در آستانه تقدیم بودجه سال ۹۸ به مجلس اعلام کردند.
21	ایشان دستور دادند که در جلسات مربوط به سران سه قوه کار اساسی انجام شود تا ماندگار باشد.
22	رئیس دفتر رئیس‌جمهوری ادامه داد: این کار آغاز شده است و آنچه آقای لاریجانی در سفر خود به قم اعلام کردند عطف می‌شود به موضوع بودجه و این گونه نیست که مربوط به ساختار کل دولت یا کل کشور باشد.
23	منابع: موسسه مطالعات و پژوهش های سیاسی و روزنامه دنیای اقتصاد
