tabnak_data###روسیه: آمریکا بیش از ۳۰۰ کامیون سلاح از عراق به شمال سوریه فرستاده است###https://www.tabnak.ir/fa/news/960173/روسیه-آمریکا-بیش-از-۳۰۰-کامیون-سلاح-از-عراق-به-شمال-سوریه-فرستاده-است###[]###2020-02-19 08:55:00###۹۶۰۱۷۳###['روسیه', 'عراق', 'سوریه']
1
1	مرکز آشتی روسیه در سوریه اعلام کرد، ارتش آمریکا از ابتدای سال جاری میلادی ۱۳ کاروان نظامی از عراق به شمال شرق سوریه فرستاده که شامل بیش از ۳۰۰ کامیون حامل سلاح بوده است.
2	به گزارش ایسنا، به نقل از سایت شبکه روسیا الیوم، اولگ ژوراولوف، رئیس مرکز آشتی روسیه که زیر نظر وزارت دفاع این کشور فعالیت می‌کند، تاکید کرد، این تجهیزات نظامی و سلاح علیه نیروهای نظامی ترکیه و ساکنان غیرنظامی استفاده می‌شوند.
3	وی اضافه کرد: فرماندهی نیروهای آمریکایی در منطقه عملیات اشباع گسترده منطقه شرق فرات به سلاح و مهمات را اجرا می‌کند و فقط از ابتدای ۲۰۲۰ ، ۱۳ کاروان نظامی از عراق به سوریه وارد شده که شامل بیش از ۸۰ خودروی زرهی و بیش از ۳۰۰ کامیون حامل انواع مختلف سلاح و مهمات جنگی بوده است.
4	ژوراولوف تاکید کرد: این سلاح‌های آمریکایی در جریان درگیری‌ها و تقابل بین گروه‌های مسلح در شرق فرات و علیه یگان‌های ارتش ترکیه در شمال سوریه و غیرنظامیان استفاده می‌شوند.
5	این مقام وزارت دفاع روسیه تاکید کرد: به دلیل وضعیت دشوار انسانی و حملات مداوم افراد مسلح به محله‌های مسکونی که منجر به تلفاتی در میان غیرنظامیان می‌شود ساکنان مناطق شمال شرق سوریه از مناطق اقامت خود به صورت دسته‌های بزرگ به اراضی تحت تسلط دولت سوریه نقل مکان می‌کنند.
6	ژوراولوف خاطرنشان کرد: از ابتدای سال ۲۰۲۰ حدود ۲۳ هزار سوری که اکثرشان افراد مسن و کودک بودند از طریق گذرگاه صالحیه در شهر دیر الزور عبور کرده‌اند.
7	به گفته او، وضعیت مناطق تحت کنترل ائتلاف آمریکایی شاهد دشواری رو به فزونی است و از ابتدای سال ۱۳ کاروان نظامی مسلح از عراق به این مناطق وارد شده‌اند.
