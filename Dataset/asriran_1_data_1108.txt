asriran_1_data###آغاز امتحانات نهایی از فردا شنبه###https://www.asriran.com/fa/news/731759/آغاز-امتحانات-نهایی-از-فردا-شنبه###['اجتماعی ']###2020-06-05 09:02:00###۷۳۱۷۵۹###['آموزش و پرورش', 'امتحانات نهایی', 'کلاس دوازدهم']
3
1	امتحانات نهایی خردادماه۹۹ کلاس دوازدهمی‌ها از فردا، شنبه ۱۷ خردادماه آغاز و تا ۱۶ تیرماه ادامه خواهد داشت.
2	به گزارش ایسناتمامی امتحانات پایانی پایه دوازدهم نظری اعم از نهایی و غیرنهایی(داخلی) از فردا ۱۷ خرداد ماه به صورت حضوری برگزار می‌شود.
3	امتحانات نهایی پایه دوازدهم نظری طبق برنامه اعلام شده و امتحانات داخلی پایه دوازدهم نظری نیز با تصویب شورای مدرسه تحت عنوان تکمیل فرآیند آموزش، به صورت حضوری برگزار می‌شود.
4	برگزاری امتحانات حضوری در شرایط کرونایی باید با رعایت پروتکل‌های بهداشتی انجام شود.
5	وزیر آموزش و پرورش در این خصوص با بیان اینکه به همه مدارس ابلاغ کردیم باید حداکثر مراقبت را به عمل آورند به‌طوری که فاصله بین دانش‌آموزان را رعایت کنند، از تراکم و اجتماع دانش‌آموزان پیشگیری کرده و مجالی فراهم کنند که دانش‌آموزان بتوانند با آرامش در آزمون خودشان شرکت کنند گفت: تمام پایگاه‌های برگزاری آزمون موظف هستند ضدعفونی شده باشند؛ همچنین حوزه‌های امتحانی باید بعد از برگزاری آزمون‌ها هم مجددا ضدعفونی شوند.
6	همچنین دانش آموزان با ماسک وارد می‌شوند و مدارس و پایگاه‌ها هم آمادگی دارند که اگر کسانی ماسک نداشته باشند، ‌ماسک لازم را برایشان تامین کنند و با رعایت حداکثر مراقبت‌های بهداشتی در امتحان شرکت کنند.
7	در ادامه به برخی اصول و پروتکل‌های بهداشتی برای حفظ سلامت خود و سایر همکلاسی‌ها در هنگام تردد به حوزه‌های امتحانی اشاره می‌شود که توجه به آن ضروری است:۱ از حضور زود هنگام در محل حوزه امتحانی و توقف در حوزه بعد از پایان امتحان خودداری شود.
8	۲ در تمام مدت از ماسک و حتی‌المقدور از دستکش استفاده شود و بهتر است ماسک و دستکش ذخیره همراه داشته باشند.
9	۳ از تجمع، دست دادن و صحبت مستقیم با همکلاسی‌ها در محیط حوزه و هنگام تردد در مسیرها خودداری شود.
10	۴ ملزومات و مایحتاج خود نظیر نوشت افزار ذخیره (خودکارو غیره.
11	)، آب آشامیدنی، مواد خوراکی و غیره.
12	را به صورت شخصی تهیه کرده و با خود به جلسه امتحان برده و به هیچ عنوان از وسایل اشتراکی استفاده نشود.
13	۵ از دست زدن و نشستن بر روی صندلی امتحانی دیگران خودداری شود، به عبارتی تنها و مستقیماً بر روی صندلی که شماره داوطلبی دانش آموز روی آن نصب شده است، استفاده شود.
