tabnak_data###ترامپ در انتخابات 2020 شکست تاریخی خواهد خورد/ جو بایدن پیروز انتخابات خواهد بود###https://www.tabnak.ir/fa/news/979927/ترامپ-در-انتخابات-2020-شکست-تاریخی-خواهد-خورد-جو-بایدن-پیروز-انتخابات-خواهد-بود###['صفحه نخست', 'بین\u200cالملل']###2020-05-21 20:18:00###۹۷۹۹۲۷###['ترامپ', 'انتخابات ریاست جمهوری', 'آمریکا', 'شکست', 'بایدن']
1
1	موسسه تحقیقات انگلیسی «آکسفورد اکونومیکس» در ادامه گزارش های خود از انتخابات 2020 آمریکا عنوان کرده است که «دونالد ترامپ» رئیس جمهور آمریکا در انتخابات ریاست جمهوری سال جاری، شکست سختی خواهد خورد.
2	به نوشته وبگاه «marketwatch»، نتایج مدل‌سازی‌های این موسسه انگلیسی نشان می‌دهد، شیوع گسترده ویروس کرونا و افزایش بحران اقتصادی و بیکاری در آمریکا منجر به شکست دونالد ترامپ و پیروزی جو بایدن دموکرات خواهد شد.
3	بر اساس این گزارش، ترامپ در انتخابات آبان، تنها ۳۵ درصد از رأی مردم آمریکا را به خود اختصاص خواهد داد که نسبت به مدل‌سازی‌های این شرکت پیش از شیوع ویروس کرونا، ۲۰ درصد کاهش داشته است.
4	این مؤسسه پیشتر پیش‌بینی کرده بود که وی ۵۵ درصد از آرای عمومی را به خود اختصاص خواهد داد.
5	مدل‌سازی این مؤسسه نشان از آن دارد که رئیس‌جمهوری آمریکا در انتخابات پیش رو «شکستی تاریخی» خواهد خورد.
6	در گزارش این مؤسسه آمده است: «تنها معجزه‌ای اقتصادی می‌تواند ترامپ را پیروز انتخابات کند.
7	»در این گزارش همچنین آمده است: «وضعیت اقتصادی آمریکا در پی شیوع ویروس کرونا وضعیتی بدتر از رکورد بزرگ دهه ۳۰ را تجربه خواهد کرد.
8	»پیش‌بینی صورت گرفته در این مطالعه با این پیش‌فرض انجام شده است که همه‌گیری جهانی ویروس کرونا تا فصل پاییز و زمان برگزاری انتخابات پایان نیافته باشد و متعاقباً نرخ بیکاری رشد ۱۳ درصدی خود را حفظ کرده و درآمد خانواده‌های آمریکایی نیز ۶ درصد کاهش یابد.
9	گفتنی است مدل اقتصادی آکسفورد، نتیجه ۱۶ مورد از ۱۸ رقابت انتخاباتی آمریکا را که در ادوار گذشته برگزار شده، به درستی پیش‌بینی کرده است و با استناد به آن، باید گفت ترامپ برای پیروزی در رقابت نوامبر ۲۰۲۰، به یک معجزه اقتصادی نیاز دارد.
10	با این حال، کارشناسان بر این باورند که نتیجه انتخابات ۲۰۲۰، به سیر تحول بیماری کرونا بستگی دارد.
11	در واقع، چنانچه شمار مبتلایان به کرونا در آمریکا همچنان به سیر صعودی خود ادامه دهد، مردم به این نتیجه می‌رسند که اقدام ترامپ در بازگشایی مشاغل زودهنگام بوده و او از این بابت، مقصر است.
12	با این همه، ممکن است این ۶ ماه، به ترامپ فرصتی بدهد تا با بازآرایش کارزار انتخاباتی علیه بایدن و مقصر جلوه دادن چین، شانس خود برای پیروزی را احیاء کند.
13	سطح مشارکت رای دهندگان دموکرات نیز در تعیین سرنوشت سیاسی ترامپ دخیل است.
14	نهایت آنکه، مدل‌های انتخاباتی برای شرایط عادی طراحی شده‌اند حال آنکه شرایط شیوع کرونا به هیچ وجه عادی نیست و این احتمال که پیش‌بینی‌های مدل اقتصادی آکسفورد، درست از آب در نیاید، بعید نیست.
15	در حال حاضر آمریکا با بیش از یک و نیم میلیون مبتلا به ویروس کرونا، به بزرگ‌ترین مرکز شیوع این بیماری در جهان مبدل شده است.
16	از سوی دیگر قوانین قرنطینه اعمال شده برای جلوگیری از شیوع بیشتر کووید۱۹، موجب شده است بسیاری از کسب‌وکارهای آمریکایی دچار مشکل اقتصادی شده و نیروهای خود را تعدیل کنند.
17	از این رو ترامپ با اعمال فشار بر فرمانداران ایالات مختلف قصد دارد بازگشایی کسب‌وکارها و کاهش زیان اقتصادی ناشی از قوانین قرنطینه را محقق سازد.
