tabnak_data###اخباری از توافق رهبران سیاسی عراق برای ابقای عبدالمهدی در نخست وزیری###https://www.tabnak.ir/fa/news/965199/اخباری-از-توافق-رهبران-سیاسی-عراق-برای-ابقای-عبدالمهدی-در-نخست-وزیری###[]###2020-03-11 15:20:00###۹۶۵۱۹۹###['عراق', 'عبدالمهدی', 'تخست وزیر عراق']
1
1	ائتلاف "الفتح" عراق به ریاست هادی العامری اعلام کرد شماری از رهبران سیاسی عراق درباره ابقای عادل عبدالمهدی در سمت نخست وزیری این کشور تا انجام انتخابات زودهنگام پارلمانی توافق کردند.
2	به گزارش ایسنا، به نقل از شفق نیوز، یک منبع در ائتلاف الفتح گفت، هادی العامری، رئیس این ائتلاف و عمار حکیم، رهبر جریان حکمت اسلامی عراق در نشستی با نوری المالکی، رهبر ائتلاف "دولت قانون" در خصوص تشکیل دولت جدید عراق پس از استعفای محمد توفیق علاوی گفتگو کردند.
3	این منبع گفت که در جریان نشست مذکور حاضران به توافق اولیه درباره ابقای عبدالمهدی به عنوان نخست وزیر موقت تا زمان برگزاری انتخابات زودهنگام پارلمانی در پایان سال جاری میلادی توافق دست یافتند.
4	پیشتر محمد توفیق علاوی نخست وزیر مکلف عراق از تشکیل دولت جدید انصراف داد و این پس از دوبار شکست پارلمان عراق در برگزاری نشست فوق العاده برای اعطای رای اعتماد به دولت پیشنهادی وی بود.
5	همچنین عادل عبدالمهدی پیش از این گفته بود حاضر نیست دیگر در سمت نخست وزیری عراق بماند
