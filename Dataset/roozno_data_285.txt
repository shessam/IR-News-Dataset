roozno_data###دعوت برای حضور پرشور در انتخابات ۲ اسفند/«نه» به قهر با صندوق رأی###http://roozno.com//fa/news/414548/دعوت-برای-حضور-پرشور-در-انتخابات-۲-اسفندنه-به-قهر-با-صندوق-رأی###[]###2020-02-20 11:06:00###۴۱۴۵۴۸###['2 اسفند', 'انتخابات']
1
1	در فاصله کوتاه باقیمانده تا یازدهمین دوره انتخابات مجلس شورای اسلامی، مقامات و مسئولان بلندپایه کشور بر حضور پرشور و مشارکتی حداکثری در انتخابات اسفندماه تاکید کردند.
2	به گزارش روز نو ، انتخابات دور یازدهم مجلس شورای اسلامی کم کم به ایستگاه پایانی خود نزدیک می‌شود و حضور پرشور مردم پای صندوق‌های رای و مشارکت حداکثری آنان مهمترین دغدغه مسئولان کشور است، چراکه مشارکت پرشور مردم می‌تواند در شرایط ویژه امروز کشور خط بطلانی بر توطئه‌های خارجی علیه کشورمان باشد.
3	رهبر انقلاب اسلامی که همیشه بر حضور مردم پای صندوق‌های رای تاکید دارند، در دیدار اخیر هزاران نفر از مردم آذربایجان شرقی، انتخابات را خنثی کننده بسیاری از نیت‌های شوم امریکایی‌ها و صهیونیستها و بدلِ فنِ مکر و کَید آنها دانستند و خاطرنشان کردند: تنها راه مأیوس شدن دشمنان، قوی شدن ایران است و یکی از مصادیق ایرانِ قوی، مجلسِ قوی است، مجلسی که بتواند با تصویب قوانین لازم و با هدایت دولتها به مسیر مطلوب، کشور را مصونیت ببخشد.
4	حضرت آیت‌الله خامنه‌ای یک رکن قوی بودن مجلس را حضور هرچه بیشتر مردم در پای صندوق های رأی برشمردند و تاکید کردند: تأثیرات مجلس فقط محدود به چهار سال نیست بلکه مجلس قوی و یا مجلس ضعیف و خود باخته با تصمیمات خود می توانند تأثیرات بلندمدتی بر کشور بگذارند.
5	انتخابات و رأی دادن، وظیفه شرعی، ملی و انقلابی، جشن ملی و احقاق حق آحاد مردم برای دخالت در سرنوشت کشورشان است.
6	رهبر انقلاب ۱۷ بهمن نیز در دیدار هزاران نفر از قشرهای مختلف مردم برای دعوت از مردم برای حضور در انتخابات فرمودند: باید به پای صندوق رأی بیایید، هرکس به ایران علاقه‌مند است و امنیت کشور، حل شدن مشکلات و گردش صحیح نخبگانی را دوست دارد، در انتخابات شرکت کند.
7	روحانی: پای صندوق می‌رویم تا بهترین‌ها را برای مجلس برگزینیمحسن روحانی، رئیس جمهور کشورمان نیز امروز در جلسه هیات دولت با اشاره به برگزاری انتخابات مجلس یازدهم، گفت: روز دیگری که مردم باید افتخار بیافرینند، روز دوم اسفند امسال و پای صندوق آراء است.
8	رئیس‌جمهور با درخواست از مردم برای حضور پای صندوق‌های رای گفت: چند موضوع را ملت بزرگوار و عزیز ما باید تفکیک کنند، یک موضوع اینکه ما پای صندوق می‌رویم تا بهترین‌ها را برای مجلس شورای اسلامی برگزینیم که نهاد بسیار مهمی است.
9	وی افزود: مجلس شورای اسلامی جایی است که قوانین را بررسی و تصویب می‌کند، لوایح‌ دولت به آنجا فرستاده می‌شود و به وزرای ما آنجا رأی داده می‌شود.
10	آنها به نوعی بر دستگاه و کار اجرایی نظارت دارند و تحقیق و تفحص و استیضاح و سوال به عهده آنها است.
11	اصولاً مجلس شورای اسلامی در ایران مجلس قدرتمندی است.
12	اختیارات مجلس در کشورهای مختلف فرق می‌کند و در ایران جایگاه عظیمی دارد و این هم بخاطر نظر امام بود که از ابتدا امام به مجلس یک عنایت خاصی داشت که از سوابق تاریخی بود که ایشان با مرحوم مدرس داشت.
13	رئیس جمهور کشورمان خاطر نشان کرد: در مجالس شورای ملی آن زمان ایشان گاهی حضور پیدا می‌کرد و اصولاً از لحاظ تاریخی ایشان یک علاقه خاصی به مجلس داشت و همیشه هم امام در کلمات خود راجع به مجلس با عظمت از نمایندگان مجلس یاد می‌کند.
14	یک طرف قصه این است که مجلس برای ما و سرنوشت ما مهم است و کسی نگوید که هر که می‌خواهد انتخاب شود و صلاحیت دوستان من رد شده و یا صلاحیت هم‌حزبی‌های من تأیید نشده است و حالا هر مجلسی می‌خواهد بشود.
15	تاکید رئیس مجلس بر حضور پرشور در انتخاباتعلی لاریجانی رئیس‌ مجلس شورای اسلامی نیز عصر امروز بر حضور مردم در انتخابات تاکید کرد و گفت:ممکن است برخی گله‌مندی‌ها وجود داشته باشد، اما در این انتخابات بحث امنیت ملی مطرح است و باید به آن توجه ویژه کرد.
16	وی گفت: آمریکایی‌ها تنها روی مسئله تحریم متمرکز نشدند و خود انتخابات را هم در دستور کار خود قرار دادند، اینکه مردم را به عدم حضور و رای ندادن تشویق کنند؛ این موضوع یعنی آمریکایی‌ها متوجه شدند اگر مردم در انتخابات حضور موثر داشته باشند، روی کارآمدی کشور تاثیر می‌گذارد.
17	دعوت مراجع تقلید برای حضور پر شور در انتخاباتمراجع تقلید هم با تاکید بر تاثیر حضور مردم در انتخابات بر کم شدن فشارهای بین‌المللی به کشور ملت از مردم خواستند با حضور حداکثری پای صندوق‌های را حاضر شوند.
18	آیت الله مکارم شیرازی حضور پرشور مردم را در انتخابات موجب ناراحتی آمریکا دانست و گفت: آمریکا اگر حضور کمرنگ مردم را ببیند فشارش را بیشتر می‌کند؛ چرا که به این نتیجه می‌رسد که فشارها اثرگذار بوده است، اما حضور پرشور در انتخابات باعث ناامیدی او خواهد شد.
19	آیت الله سبحانی نیز با اشاره به نقش و اهمیت مجلس شورای اسلامی در تعیین سرنوشت کشور در مسائل اقتصادی، سیاسی و اخلاقی گفت: جایی که سرنوشت ما به آن بستگی دارد باید در انتخابات آن حساس و مشارکت جدی داشته باشیم.
20	آیت الله نوری همدانی از مراجع تقلید هم با تاکید بر این که سرنوشت نظام اسلامی در انتخابات مشخص می‌شود، گفت: انقلاب اسلامی دشمنان قسم خورده بسیاری دارد که در کمین نشسته و منتظرند از هر فرصتی برای ضربه زدن به آن استفاده کنند.
21	مرجع تقلید شیعیان با دعوت مردم برای حضور باشکوه در یازدهمین دوره مجلس شورای اسلامی، افزود: مردم باید با در نظر گرفتن شاخص، نمایندگانی انقلابی، متدین، مخلص و خدمت گذار را روانه مجلس کنند.
22	آیت الله علوی گرگانی و آیت‌الله ممدوحی از مراجع تقلید نیز با تاکید بر ضرورت شرکت در انتخابات، از مردم ایران خواستند تا پای صندوق‌های رای حاضر شوند.
23	جامعه مدرسین حوزه علمیه قم از تشکل‌های روحانی ریشه‌دار نیز در پیامی آحاد جامعه را به حضور پرشور در انتخابات مجلس شورای اسلامی دعوت کردند.
24	جامعه مدرسین در بخشی از پیام خود نوشت: انتخابات در سراسر کشور یکی از دستاوردهای انقلاب اسلامی و نظام مقدس جمهوری اسلامی است که در کشور ما در بهترین و سالم‌ترین شکل ممکن برگزار می‌شود.
25	براین اساس جامعه مدرسین حوزه علمیه قم ملت عزیز ایران را به حضور فعال در جهادِ سیاسی انتخابات دعوت می‌کند.
26	ناطق‌نوری: قهر کردن با صندوق رای باعث پیشروی جریان‌های افراطی کشور می‌شودعلی‌اکبر ناطق نوری، نیز در آستانه برگزاری انتخابات یازدهمین دوره مجلس شورای اسلامی و میان‌دوره‌ای مجلس خبرگان رهبری، با صدور پیامی از مردم شریف ایران اسلامی برای حضور پای صندوق‌های رای دعوت کرد.
27	او در این پیام قهر مردم با صندوق‌های رای را موجب پیشروی جریان‌های افراطی دانست و نوشت: در انتخابات پیش رو که قرار است افرادی صلاحیت خود را از رای مردم کسب کرده تا به نمایندگی از آنان سخن گفته و مطالبه‌گری کنند، قهر کردن با صندوق رای که از مهمترین ارکان رفتار مدنی و پیش‌فرض دموکراسی است، نه تنها نتیجه‌ای مطلوب نخواهد داشت، بلکه باعث پیشروی جریان‌های افراطی داخل و خارج کشور و رشد نیروهای معاند منافع ملی و تمامیت ارضی ایران عزیز است.
28	دعوت رئیس مجلس خبرگان برای حضور مردم در انتخاباتآیت‌الله احمد جنتی، رئیس مجلس خبرگان رهبری و دبیر شورای نگهبان نیز با صدور پیامی از مردم دعوت کرد تا در انتخابات حضور پیدا کنند.
29	وی در بخشی از این پیام تاکید کرد: با حضوری آگاهانه در انتخابات پیش رو، یکی دیگر از باشکوه‌ترین جلوه‌های تعهّد دینی و عزم ملّی را در روز دوم اسفند به نمایش خواهند گذارد و در مقابل دیدگان حیرت‌زده جهانیان، اراده پولادین خود را برای پایداری در مسیر انقلاب اسلامی و پاسداری از مبانی و ارزش‌های آن به اثبات خواهند رساند ان شاءالله.
30	درخواست دولتی‌ها از مردم و هشدار درباره قهر با صندوق‌های رایمحمود واعظی رییس دفتر رئیس جمهور از افرادی بود که فراتر از منافع حزبی و گروهی از مردم خواست به خاطر منافع و امنیت ملی در انتخابات پیش‌رو حاضر شوند.
31	واعظی گفت: به اعتقاد من نه فقط احزاب و گروه‌های سیاسی – صرف نظر از اینکه نامزدی در انتخابات دارند یا ندارند بلکه هر فرد و سیاستمدار و چهره تاثیرگذاری که قلبش برای ایران عزیز می‌تپد، باید تلاش کند، مردم را ترغیب به مشارکت کند و با ناامید کردن مردم از نهاد انتخابات و صندوق رای مقابله کند.
32	این ضرورت به نظرم برای احزاب و جناح‌ها که کنشگران عمده سیاست در کشور هستند، پررنگ‌تر هم هست.
33	اسحاق جهانگیری معاون اول رئیس جمهور نیز در حاشیه جلسه هیئت وزیران در جمع خبرنگاران با اشاره به برگزاری انتخابات مجلس شورای اسلامی در روز جمعه و دعوت از مردم برای مشارکت در این انتخابات، اظهار کرد: مجلس شورای اسلامی یکی از ارکان مهم تصمیم گیری در نظام است و هرچه جایگاه آن قویتر باشد و نمایندگان آن با پشتوانه بالاتری از رای مردم انتخاب شوند، قدرت اثر گذاریش بیشتر است و می‌تواند برای حل مسائل کشور کارهای جدی‌تری انجام دهد.
34	وی افزود: در مقطع فعلی به دلیل شرایط بین‌المللی و منطقه‌ای انتخابات مجلس شورای اسلامی از اهمیت ویژه تری نسبت به گذشته برخوردار شده است.
35	فکر می‌کنم مردم ایران در این ۴۰ سال نشان دادند در مقاطع حساس که کشور نیازمند حضور سرنوشت‌ساز آنها بوده، الان هم نیاز به این حضور است و ان‌شاء الله در انتخابات دوم اسفند شاهد حضور خوب مردم پای صندوقهای رأی باشیم و ان‌شاءالله مجلسی قوی شکل بگیرد تا بشود برای حل مسائل کشور گام های جدی تری بردارند.
36	علی ربیعی، سخنگوی دولت، نیز گفت: اعضای هیات دولت از مردم درخواست دارند که علی رغم همه گله ها و انتقادات در انتخابات مجلس شورای اسلامی مشارکت داشته باشند.
37	امیر حاتمی، وزیر دفاع و پشتیبانی نیروهای مسلح، هم صبح امروز در حاشیه جلسه هیأت وزیران و در جمع خبرنگاران پیرامون ضرورت مشارکت مردم در انتخابات دوم اسفند با بیان اینکه انقلاب اسلامی مردمی ترین انقلاب جهان است و همه ارکان این انقلاب از شروع، استمرار و ادامه آن به حضور مردم بستگی دارد، گفت: داشتن یک مجلس قدرتمند، دشمن شناس، بصیر و در عین حال حامی انسجام و وحدت داخلی می تواند به قدرت مردم افزون شود، انشالله با این کار یک بار دیگر حمایت و پشتیبانی مردم از جمهوری اسلامی ایران رقم خواهد خورد.
38	وزیر اطلاعات هم تاکید کرد:حضور مردم در انتخابات یک مساله کمی نیست بلکه حاوی پیام های خاص خود است.
39	و هر چه حضور بیشتر باشد این پیام را می‌دهد که اراده ایرانی تزلزل پذیر نیست و مردم با نظام پیوند دارند.
40	حسام الدین آشنا مشاور رئیس جمهور و رئیس مرکز بررسی‌های استراتژیک ریاست‌جمهوری نیز با انتشار توییتی درباره تبعات قهر با صندوق‌های رای هشدار داد.
41	او نوشت: «‌هشدار: قهر با صندوق قهر با دولت یا شورای نگهبان نیست بلکه در عمل یعنی: افزایش تحریم و فشار حداکثری، افزایش احتمال هجوم نظامی، افزایش عملیات تخریبی منافقین، افزایش بودجه رسانه‌های مزدور، کاهش تاب‌آوری ملی، کاهش قدرت چانه‌زنی سیاسی، نباید دشمن شاد شویم».
42	دریابان شمخانی، دبیر شورای عالی امنیت ملی با انتشار توییتی با کلیدواژه مشارکت حداکثری نوشت: «ایران قوی بدون مجلس قوی آرزویی دست نیافتنی است.
43	در نظام مردم سالار دینی.
44	مشارکت سیاسی تنها مسیر ایجاد مجلس قوی است.
45	هر ایرانی که ایران قوی می‌خواهد در انتخابات شرکت می‌کند.
46	مشارکت حداکثری».
47	درخواست نظامی‌ها از مردمسرلشکر محمد باقری، رئیس ستادکل نیروهای مسلح، هم پیامی صادر کرد تا از مردم برای حضور در انتخابات مجلس و خبرگان رهبری دعوت کند.
48	او پیام خود نوشت: رجاء واثق دارم انتخابات دوم اسفند ماه سال ۹۸ با حضور پرشور و حداکثری ملت ایران، رژیم تروریستی آمریکا را به عنوان محور شرارت و خصومت ورزی علیه انقلاب و میهن اسلامی به محاق و بن‌بست راهبردی خواهد برد.
49	وی در بخش دیگری پیام خود نوشت: اما مشارکت مردم در صحنه های نیاز و حوادث و رخدادهای مهم، از مصادیق اساسی برای صیانت از استقلال، هویت و امنیت سرزمین ایران و دفع تهدیدات و فشارهای دشمن طی ۴۱ سال اخیر بوده از اهمیت و نقش راهبردی برخوردار است.
50	اامیر حاتمی وزیر دفاع نیز در جمع کارکنان وزارت دفاع بر ضرورت مشارکت مردم در انتخابات تاکید کرد و گفت: این دوره اگر مهمترین دوره انتخابات مجلس نباشد قطعاً جزو مهمترین دوره های مجلس خواهد بود؛ چرا که از منظر امنیت ملی و حوزه بین المللی در وضعیت و شرایط ویژه ای قرار داریم.
51	فرمانده کل ارتش هم در کنار فرماندهان عالی رتبه نظامی کشور در مردم درخواست کرد تا در انتخابات حضور پرشوری داشته باشند، چراکه «حضور حداکثری در انتخابات مجلس شورای اسلامی، خنثی کننده توطئه‌های دشمنان و بیانگر احساس تعلق خاطر مردم به کشور عزیزمان ایران است».
