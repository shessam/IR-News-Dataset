asriran_1_data###روزنامه چینی: تحریم‌های آمریکا مانع تجارت ایران نشد###https://www.asriran.com/fa/news/730176/روزنامه-چینی-تحریم‌های-آمریکا-مانع-تجارت-ایران-نشد###['سیاست خارجی']###2020-05-25 13:31:00###۷۳۰۱۷۶###['ایران', 'چین']
3
1	روزنامه «ساوت چاینا مورنینگ پست» در واکنش به پهلوگیری نفتکش ایرانی در بندر ونزوئلا نوشت تحریم ها و هشدارهای آمریکا هم نتوانسته است مانع تجارت آزاد میان ایران و ونزوئلا شود.
2	به گزارش ایران، «ساوت چاینا» روز دوشنبه نوشت: به رغم هشدارهای آمریکا، اولین کشتی از مجموع ۵ کشتی ایرانی وارد ونزوئلا شده و کشتی های دیگر نیز در حال الحاق به آن هستند.
3	گزارش حاکی است که کشتی های ایران در مجموع یک میلیون و ۵۰۰ هزار بشکه سوخت برای ونزوئلا حمل می کنند که نخستین آنها روز شنبه وارد منطقه انحصاری اقتصادی آن کشور شده بود.
4	روزنامه تصریح کرد که دولت ونزوئلا و وزارت دفاع آن کشور اعلام کرده اند از این کشتی ها «حراست» و اجازه نمی دهند تهدیدهای آمریکا خللی در مسیر این همکاری ایجاد کند.
5	ساوث چاینا نوشت: ونزوئلا که زمانی صادر کننده سوخت بود به دلیل تحریم ها و وضعیت داخلی آن کشور با مشکلات و چالش هایی روبرو شده است اما سوختی که ایران در اختیار کاراکاس قرار می دهد می تواند با نظرداشت شرایط روز کفاف یک ماه این کشور را بدهد.
6	بنا به این گزارش، حسن روحانی رییس جمهوری اسلامی ایران پیشتر با اشاره به تهدیدهای آمریکا هشدار داده بود که اگر این نفتکش ها در دریای کاراییب یا هر نقطه دیگری با چالش آمریکا روبرو شوند ، برای واشنگتن هم مشکل ایجاد خواهد شد.
7	گزارش تاکید می کند که متخصصان ایرانی نیز با ونزوئلا همکاری می کنند و شماری از آنها در پالایشگاه های «کاردون و آموری» آن کشور کار می کنند.
8	روزنامه نوشت که دو کشور از دیرباز همکاری نزدیکی داشته اند در سال های ۲۰۱۰ و ۲۰۱۱ میلادی زمانی که به دلیل برنامه هسته ای، ایران تحت تحریم های شدید بود شرکت دولتی «پی دی وی اس آ » ونزوئلا مقادیری سوخت برای ایران ارسال کرد.
