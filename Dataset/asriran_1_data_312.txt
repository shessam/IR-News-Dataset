asriran_1_data###وریا غفوری: تحریم ها باعث رفتن مربی استقلال شد/ کردها نه به خاطر من بلکه به خاطر استقلال حامی ما هستند###https://www.asriran.com/fa/news/712917/وریا-غفوری-تحریم-ها-باعث-رفتن-مربی-استقلال-شد-کردها-نه-به-خاطر-من-بلکه-به-خاطر-استقلال-حامی-ما-هستند###['ورزشی']###2020-02-09 11:07:00###۷۱۲۹۱۷###['غفوری', 'استقلال']
15@@@16@@@17
1	در بدو ورود کاروان استقلال ایران به شهر اربیل نماینده شبکه های تلویزیونی کردزبان به سراغ کاپیتان آبی ها رفتند و گفتگوی نسبتا مفصلی با این بازیکن به زبان محلی انجام دادند.
2	به گزارش "ورزش سه"، شناخت کامل رسانه های جمعی اقلیم کردستان عراق از وریا غفوری کاپیتان کرد استقلال ایران باعث شد ثانیه هایی بعد از ورود کاروان این تیم فرودگاه شهر اربیل، وریا در محاصره این شبکه های تلویزیونی گفتگوی نسبتا طولانی با آنها داشته باشد، جایی که غفوری ابراز امیدواری کرد در حضور گسترده فوتبالدوستان کردزبان نمایش خوبی از استقلال ارائه شود.
3	گزیده ای از صحبت های کاپیتان استقلال با شبکه های پرطرفدار کردستان عراق و شهر اربیل به این شرح بود.
4	خیلی خوشحالم به اینجا (اربیل) آمدیم .
5	بازی با الشرطه عراق، اولین بازی ما در لیگ قهرمانان آسیا محسوب می شود و انشاا.
6	.
7	بتوانیم موفق باشیم.
8	خوشحال می شوم ورزشگاه پر بشود از تماشاگرای کرد که استقلال را تشویق می کنند.
9	همان طور که می دانید استقلال تیم بزرگی است.
10	انشاا.
11	.
12	بتوانیم بازی را ببریم و ۳ امتیاز را بگیریم.
13	این اتفاق می تواند سرنوشت گروه را به شکلی که ما دوست داریم رقم بزند.
14	شناخت چندانی از الشرطه نداریم اما می دانیم قهرمان عراق هستند و بازیکنان تعیین کننده زیادی دارند.
15	در یک ماه گذشته استقلال ۴ بازی حساس پشت سر گذاشته است که آخرین بازی دربی تهران بود.
16	مسلما فشار خیلی زیادی به تیم وارد شده است اما با این وجود باید با نهایت تلاش و آمادگی به مصاف الشرطه برویم.
17	بازیکنان خوب و بزرگی در تیم داریم که هدف شان شاد کردن طرفداران میلیونی استقلال است.
18	هواداران کرد نه به خاطر من بلکه به خاطر علاقه به استقلال برای تشویق می آیند.
19	ما تیم بزرگی هستیم که در هرکجای دنیا پشتیبان و حامیان زیادی داریم چه در کردستان عراق، چه در کردستان ایران چه در کردستان ترکیه همه ما یکی هستیم و امیدوارم که با حضور آنها فردا ورزشگاهی مملو از جمعیت فوتبالدوستان کردزبان ببینیم.
20	بله تحریم ها روی فوتبال ایران و از همه مهم تر باشگاه استقلال تاثیر گذاشته است.
21	اگر خبر داشته باشید ، برای مربی ایتالیایی ما مشکل ساز شدتا جایی که مربی های خارجی به راحتی نمی توانند در ایران فعالیت کنند.
22	تحریم ها کمی مشکل برای ما ایجاد کرده است که امیدوارم به زودی به پایان برسد.
