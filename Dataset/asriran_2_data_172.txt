asriran_2_data###روز بین‌المللی حذف خشونت علیه زنان/ مردم جهان تظاهرات کردند (+عکس)###https://www.asriran.com/fa/news/700329/روز-بین‌المللی-حذف-خشونت-علیه-زنان-مردم-جهان-تظاهرات-کردند-عکس###['بین الملل']###2019-11-26 14:59:00###۷۰۰۳۲۹###['زنان', 'خشونت خانگی', 'اعتراض', 'تظاهرات', 'جهانی']
6
1	در چند کشور جهان ده‌ها هزار نفر از مردم در روز بین‌المللی "حذف خشونت خانگی علیه زنان" تظاهرات کردند.
2	به گزارش عصر ایران به نقل از ""، تظاهرات مردم جهان در حمایت از "حذف خشونت خانگی" پس از اعتراضات گسترده مردم فرانسه به "طیف گسترده خشونت علیه زنان" صورت گرفت.
3	در روز دوشنبه معترضان در کشورهای گواتمالا، روسیه، سودان، ترکیه و چند کشور دیگر برای حمایت از حقوق زنان گردهم آمده و تجمع کردند.
4	در استانبول ترکیه پلیس مسیر حدود 2000 معترض را بست و اندکی بعد جمعیت را با شلیک گلوله پلاستیکی و گاز اشک‌آور پراکنده کرد.
5	دولت فرانسه نیز پس از اعتراضات گسترده در تعطیلات آخر هفته میلادی اعلام کرد: پزشکان و متخصصان به منظور درک بهتر مراجع قانونی اطلاعات مربوط به آسیب‌های فیزیکی و "گرفتاری" زنان آسیب‌پذیر را برای مراجع قانونی تشریح و ارسال کنند.
6	براساس اعلام سازمان ملل، حدود 87 هزار زن و دختر در سال 2017 در جهان به دلیل خشونت خانگی به قتل رسیدند.
7	جمعیت حاضر در خیابان‌‌های مسکو نیز از ناکامی دولت در تصویب قوانین حفاظت از زنان گفتند و علیه مقامات شعار دادند.
8	در سودان نیز صدها هزار زن با شعار "آزادی، صلح و عدالت" در خارطوم تجمع کردند.
9	مردم سودان پس از دهه‌ها در چنین تجمعی گردهم آمدند.
10	در مکزیکو سیتی، معترضان ماسک‌دار با چکش شیشه‌های ایستگاه‌های اتوبوس را شکستند و با اسپری بسیاری از سازه‌ها را رنگی کردند.
11	آنها نیز مقامات کشور خود را به دلیل ناکامی در کاهش کشتار زنان و دختران و تجاوز و آزارهای جنسی سرزنش کرده و علیه آنها شعار دادند.
12	در این تظاهرات نیز پلیس ضد شورش با مردم برخورد کرد.
13	ده‌ها هزار نفر از مردم اسپانیا نیز در عصر دوشنبه در مادرید تظاهرات کردند.
14	وضع قوانین علیه خشونت جنسی در اسپانیا هنوز این مشکل را متوقف نکرده است.
15	از ابتدای سال 2019 تا کنون 52 زن اسپانیایی توسط شریک زندگی یا همسران (شرکای) سابق زندگی خود کشته شدند.
16	آفریقای جنوبی یکی از بدترین کارنامه‌ها را در مورد خشونت جنسیتی از آن خود کرده و دولت این کشور با چندین مورد اعتراض گسترده در این زمینه روبه‌رو شده است.
17	"کریل رامافوزا" رئیس‌جمهور آفریقای جنوبی نیز از تظاهرات حمایت از زنان در این کشور استفاده کرد با راه‌انداری یک کمپین برای بهبود دسترسی قربانیان به عدالت از مردان این کشور خواست تا نگرش‌های "جنسیتی و مردم‌سالاری" خود را رها کنند.
18	سازمان ملل خطاب به کشورها هشدار داد تا اقدامات بیشتری را در اسن زمینه انجام دهند.
19	این سازمان به اقدامات اندک افغانستان در مقابله با خشونت جنسی و تجاوز اشاره می‌کند.
20	در اقدامی نادر، آژانس همکاری پلیس بین‌الملل برای یافتن 8 مرد مظنون به قتل یا ارتکاب خشونت علیه زنان حکم بین‌المللی صادر کرد.
21	"ادوارد فیلیپ" نخست‌وزیر فرانسه اظهار امیدواری کرد که با پایان دادن به "پوچی‌ها" و "جنبه‌های ناکارآمد" موجود در قانون، اقدامات جدید مانند یک شوک الکتریکی در منافع زنان عمل کنند.
22	وی افزود: دستورات جدید در ژانویه به مجلس ارائه خواهد شد و بودجه‌ای حدود 400 میلیون دلار برای آن اختصاص می‌یابد.
