roozno_data###نامه نماینده تهران به روحانی و لاریجانی: پایتخت را قرنطینه کنید###http://roozno.com//fa/news/417040/نامه-نماینده-تهران-به-روحانی-و-لاریجانی-پایتخت-را-قرنطینه-کنید###[]###2020-03-06 12:16:00###۴۱۷۰۴۰###['پایتخت را قرنطینه']
1
1	نماینده تهران در مجلس در نامه‌ای به رئیس‌جمهور، رئیس مجلس و وزیر بهداشت، با تاکید بر اینکه "تجربه عدم قرنطینه شهر قم آثار مهیبی بر جای گذاشته است"، خواستار قرنطینه پایتخت با توجه به گستره ابتلا و تعطیلات پیش رو شد و هشدار داد در صورت مسامحه، وقوع عواقب جبران‌ناپذیر دور از ذهن نیست.
2	در نامه محمدرضا نجفی خطاب به حسن روحانی، علی لاریجانی و سعید نمکی آمده است:«با سلام و احترامبه نمایندگی از مردم محترم تهران اسلامشهر شمیرانات پردیس و ری ضمن قدردانی و دستبوسی تمامی رزمندگان گمنام سلامت: کادرهای درمان، پزشکان، پرستاران، داروسازان، پیراپزشکان، متولیان بهداشت عمومی و بهداشت محیط و همه آنانی که برای سلامت ایران و ایرانیان جان و سلامت خود را در کف گرفته‌اند، با توجه به وخامت اوضاع لازم دیدم نکاتی صریح را به جنابعالی متذکر شوم.
3	اصل اول در مدریریت این بحران جهانی اطلاعات و شناسایی است، بدون نقشه ریسک و پیش بینی وضعیت مناطق در کوتاه مدت و افق 3 ماهه، شمار مبتلایان و جانباختگان کماکان افزایش خواهد یافت و امکان برنامه‌ریزی و تقسیم منابع محدود میسر نخواهد شد.
4	چنین نقشه و مبنایی ماحصل کار اطلاعاتی و تعیین سطح تماس مبتلایان در سه هفته اخیر و رصد مرتبطین است.
5	ما در میانه بحرانیم و به شدت به چنین نقشه‌ای در سطح کشوری نیازمندیم.
6	اصل دوم نگاهی به تجربه موفق چین در قرنطینه نظامی مراکز کاملا آلوده است، تجربه عدم قرنطینه شهر قم متاسفانه آثار مهیبی بر جای گذاشت که هم اکنون گشایش بحث آن در اولویت نیست؛ اما دستکم می تواند درسی باشد برای موارد مشابه، همچنین باید نگاهی به رویکرد سختگیرانه هنگ کنگ در کنترل پیشرفت آلودگی داشت که با تعطیلی سه ماهه کشور و کنترل تردد از مناطق آلوده به سایر نقاط کشور عملی شد.
7	این مهم با توجه به گستره ابتلای و تعطیلات پیش رو، در تهران نیز متاسفانه اجتناب‌ناپذیر می‌نماید، چه آنکه در صورت مسامحه، وقوع عواقب جبران‌ناپذیر دور از ذهن نیست.
8	اصل سوم بسیج همه امکانات برای درمان بیماران است.
9	با توجه به محدودیت منابع، نظرات کارشناسان همه مبتنی بر درمان بیماران کم ریسک در منزل و درمان بیماران پر ریسک در مراکز درمانی مجهز است.
10	هر دو امر پروژه هایی بزرگ، ملی و فرابخشی هستند که تنها مدیرانی ارشد و باتجربه از عهده اجرای آنها بر خواهند آمد.
11	تقلیل این دو نیاز ضروری به مانورهای خیابانی و بیمارستان‌های صحرایی خود موجب پیچیده شدن و وخامت بیشتر اوضاع می شود.
12	درمانگران و حامیان اعزامی نزد بیماران قرنطینه در خانه، باید آموزش لازم را دیده و به دقت تجهیز شده باشند.
13	همچنین ضروری است در شهرهای پرریسک به ویژه تهران بیمارستان موقتی با تجربه ووهان و کمک همه ایرانیان داخل و خارج از کشور به سرعت تجهیز گردد.
14	با توجه به ماهیت این پروژه بایسته است دو تیم مدیریتی مجرب و مرکب از تخصص‌های لازم ذیل ستاد مرکزی و ملی بحران تشکیل شود و تا حد زیادی استقلال عمل داشته باشد.
15	اصل چهارم: فراهم کردن بستر کمکهای مردمی و داوطلبانه در داخل و خارج از کشور است.
16	شایسته است ستاد مرکزی بستری را مهیا کند تا تیمی مرکب از محبوبترین چهره های ایرانی متولی این امر شوند.
17	در پایان بر لزوم تقویت مدیریت بحران و استفاده از تمام توان موجود در داخل و خارج تاکید کرده و توفیق شما را خواستارم.
18	محمدرضا نجفینماینده مردم شریف تهران اسلامشهر شمیرانات پردیس و ری»
