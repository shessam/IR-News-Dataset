roozno_data###رئیس جمهور:درب مساجد برای اقامه نمازهای یومیه به روی مردم باز می‌شود/به‌زودی به شرایط قبل از کرونا برنخواهیم گشت/محدودیت ساعت کاری پاساژ‌ها از امروز برداشته شد###http://roozno.com//fa/news/429067/رئیس-جمهوردرب-مساجد-برای-اقامه-نمازهای-یومیه-به-روی-مردم-باز-می‌شودبه‌زودی-به-شرایط-قبل-از-کرونا-برنخواهیم-گشتمحدودیت-ساعت-کاری-پاساژ‌ها-از-امروز-برداشته-شد###[]###2020-05-30 11:03:00###۴۲۹۰۶۷###['رئیس جمهور']
1
1	رئیس جمهور تاکید کرد: باید گفت بحران کرونا سال‌ها را ادامه دارد اما اگر مردم رعایت کنند در پایان با افتخار از این مساله عبور می‌کنیم.
2	حجت الاسلام حسن روحانی در جلسه ستاد ملی مبارزه با کرونا با اشاره به سالگرد رحلت بنیان‌گذار انقلاب گفت: امام عزیز و بزرگوار ما ۱۶ سال رهبری یک نهضت و رهبری یک ملت را بر عهده گرفت، او در این رهبری، انقلاب را به پیروزی رساند که این یک کار بزرگ امام است، از سال ۴۱ تا ۵۷ امام کاری را انجام داد که سرنوشت مردم را تغییر داد.
3	رئیس‌جمهور ادامه داد: کار دوم ایشان؛ حفظ کشور در برابر یک تجاوز به کشور که تمامیت ارضی ما را مورد هدف قرار داده بود، امام یک یک دفاع پچیده سخت ۸ ساله را نه تنها در برابر عراق بلکه در برابر دنیا انجام داد.
4	وی با بیان اینکه امام حکومت اسلامی را تشکیل داد، گفت: امام در سال ۵۸ حکومت دینی را بنیان‌گذاری کرد، از فرودین ۵۸ تا اسفند ۵۸ که انتخابات مجلس برگزار شد، امام خبرگان قانون اساسی، مجلس شورای اسلامی و نهاد ریاست جمهوری را در همان سال اول با اتکاء به آرای مردمی تشکیل دادند.
5	روحانی ادامه داد: امروز ۳۱ سال از رحلت امام می‌گذرد و الحمدلله مردم ما همان عشق و مسیر امام را ادامه دادند، مقام معظم رهبری خلف صالح، همان پرچم را با همان صلابت بر دوش نگه داشته است.
6	وی در قسمتی دیگر از سخنانش با اشاره به شیوع کرونا ویروس در کشور گفت: مسئله کووید ۱۹ و ویروس کرونا همچنان به عنوان مسئله اصلی و مهم در کشور مطرح است.
7	این ویروس موجب تحولات بسیار زیادی در مسائل سیاسی و اجتماعی، اقتصادی و فرهنگی شد.
8	به گفته رئیس دولت دوازدهم کار عظیم و بزرگی در بحران کرونا و پساکرونا آن هم در شرایطی که در همه جای دنیا تغییراتی به وجود آمد، در کشور شکل گرفت.
9	وی تاکید کرد: باید گفت بحران کرونا سال‌ها را ادامه دارد اما اگر مردم رعایت کنند در پایان با افتخار از این مساله عبور می‌کنیم.
10	رئیس‌جمهور یادآور شد: از ما درخواست شده بود مساجد برای نمازهای یومیه باز شود که با این پیشنهاد موافقت شد.
11	بنابراین درب مساجد به روی مردم در سراسر کشور باز می‌شود.
12	روحانی افزود: زندگی ما محدودتر و بخشی از زندگی ما مجازی شده است، این را مردم عزیز کشور باید باور کنند که ما به این زودی به شرایط قبل از کرونا نمی‌توانیم بازگردیم، اگر مردم فکر می‌کنند طی دو ماه آینده به شرایط دی ماه و اوایل بهمن سال گذشته باز می‌گردیم، باید بگویم که اینچنین نیست، یعنی ممکن است برای مدت طولانی سبک زندگی‌مان را عوض کنیم و باید محدودیت‌ها را بپذیریم.
13	وی تصریح کرد: بخشی از زندگی ما باید از فضای حقیقی خارج و به فضای مجازی برده شود؛ چراکه به این زودی‌ها نمی‌توانیم وقتی به هم می‌رسیم، دست بدهیم.
14	وزیر بهداشت و درمان ابراز نگرانی می‌کند و می‌گوید که در برخی از نقاط کشور مردم در حال بازگشت به روال گذشته هستند، این باعث می‌شود که سرنوشت کشور ما را در معرض خطر قرار گیرد.
15	ما نمی‌توانیم مثل گذشته که ۲۰ نفر کنار یکدیگر می‌نشستیم و گپ و گفت داشتیم را داشته باشیم.
16	باید برای ماه‌ها اجتماعات کوچک و با فاصله باشد و مراعات کرد.
17	رئیس دولت با بیان اینکه اگر کسی مشکوک است، باید خودش را قرنطینه کند، افزود: اکنون دوران سختی نسبت به اسفند و فروردین است؛ چراکه ما در اسفند و فروردین با افرادی مواجه می‌شدیم که دارای علائم ظاهری تنگی‌نفس و سرفه بودند، همه متوجه می‌شدند که آن فرد مبتلا شده است.
18	وی تاکید کرد: اکنون شکل ابتلا عوض شده است، تعداد مبتلایانی که ما در حال کشف آنها هستیم، بالا می‌رود و این در حالی است که آنها با علائم بالینی و ظاهری شناسایی نمی‌شوند اما به محض انجام تست و مثبت شدن، فرد باور نمی‌کند و فکر می‌کنند که دستگاه و افراد در انجام آزمایش دچار اشتباه شده‌اند.
19	وی ادامه داد: باید از دوستان و اقوامی که حتی به ظاهر علائمی هم ندارند، فاصله بگیریم،‌ بنابراین کار ما امروز مقداری سخت‌تر از گذاشته شده و در عین حال خیلی از چیزها در جامعه ما نیز در حال تغییر و تحول است.
20	روحانی با بیان اینکه بخشی از جامعه ما، اقشار قهرمان‌ساز هستند و با توجه به مناسبت‌هایی که پیش می‌آمد، قهرمان‌سازی می‌کنند، گفت: این قهرمانی الان در کادر پزشکی و درمان چرخش کرده است و امروز قهرمانان جامعه ما در قدم اول آنهایی هستند که در بیمارستان‌ها فداکاری می‌کنند.
21	وی با اشاره به تعطیلی مراکز آموزشی کشور گفت: هیچ وقت در جامعه ما نبوده که چندماه دبیرستان، دبستان و دانشگاه‌ها به طور کامل تعطیل شود و این طبیعی است که مردم نگران آینده فرزندانشان باشد، بنابراین ما ناچاریم در امر تحصیل بخشی از آن را مجازی کنیم.
22	باید شرایط را که کاملا متفاوت شده در نظر بگیریم اما با همه این اوضاع القاء ترس و اضطراب در جامعه مفید نیست.
23	رئیس ستاد مقابله و مدیریت کرونا اضافه کرد: تصمیم را بر این بگذاریم که بناست ماه‌ها با این ویروس زندگی کنیم و یک زندگی توأم با احتیاط کامل داشته باشیم، نمی‌توانیم بگوییم که این ویروس به زودی از بین می‌رود چرا که واکسن و داروی قطعی برای درمان آن وجود ندارد و از سویی مدام در حال چرخش است و از استانی به استان دیگر می‌رود.
