tabnak_data###خوابگاه های شریف هم تعطیل شد###https://www.tabnak.ir/fa/news/961213/خوابگاه-های-شریف-هم-تعطیل-شد###['اجتماعی', 'دانشگاه']###2020-02-23 17:53:00###۹۶۱۲۱۳###['خوابگاه', 'شریف', 'تعطیل', 'ویروس کرونا', 'کروناویروس']
1
1	دانشگاه صنعتی شریف در اطلاعیه ای اعلام کرد که خوابگاه های این دانشگاه تا اعلام وزارت بهداشت برای بازگشایی مجدد، تعطیل است.
2	به گزارش مهر، دانشگاه صنعتی شریف اعلام کرد: بنا به دستورالعمل وزارت بهداشت، اعلام تعطیلی دانشگاه‌ها و تصویب هیأت رییسه دانشگاه جهت جلوگیری از شیوع ویروس کرونا تمامی خوابگاه‌های دانشگاه تا پایان هفته جاری تعطیل است، دانشجویان باید تا پایان وقت امروز جهت تخلیه خوابگاه خود اقدام کنند.
3	تعطیلی خوابگاه‌ها تا هر زمانی که وزارت بهداشت اعلام کند، ادامه دارد.
4	بازگشایی مجدد خوابگاه‌ها تابع تصمیمات وزارت بهداشت، درمان و آموزش پزشکی خواهد بود که از مجاری رسمی کشوری و نیز دانشگاه اعلام می‌شود.
5	توصیه می‌شود دانشجویان از سفرهای غیر ضروری در محل سکونت اجتناب نمایند.
