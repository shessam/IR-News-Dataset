asriran_2_data###باشگاه استقلال استعفای فتحی و هیات مدیره را تکذیب کرد###https://www.asriran.com/fa/news/702631/باشگاه-استقلال-استعفای-فتحی-و-هیات-مدیره-را-تکذیب-کرد###['ورزشی']###2019-12-09 12:36:00###۷۰۲۶۳۱###['استقلال', 'فتحی']
6
1	مدیر روابط عمومی باشگاه استقلال خبر استعفای مدیرعامل این باشگاه را تکذیب کرد.
2	در حالی که اخباری مبنی بر استعفای امیر حسین فتحی، مدیرعامل و هم‌چنین اعضای هیات باشگاه استقلال شنیده می‌شود اما حامد حاجیلو، مدیر روابط عمومی این باشگاه در گفت‌وگو با ایسنا، این خبر را تکذیب کرد و گفت: تا این لحظه هیچ‌کدام از اعضای هیات مدیره و هم‌چنین مدیرعامل باشگاه استعفا نکرده‌اند و خبر هیچ‌ استعفایی تایید نمی‌شوند.
3	شب گذشته آندره‌آ استراماچونی، سرمربی استقلال به دلیل برخی مشکلات مالی و هم‌چنین بلوکه شدن حساب‌هایش قراردادش را به صورت یک طرفه فسخ و صبح امروز (دوشنبه) ایران را ترک کرد.
4	به دنبال این اتفاق هواداران استقلال امروز مقابل باشگاه استقلال تجمع کردند و علیه مدیرعامل، اعضای هیات مدیره و هم‌چنین وزیر ورزش شعار دادند و حتی در پارکینگ باشگاه را هم شکستند.
5	هواداران استقلال در شعارهای‌شان خواستار استعفای مدیرعامل باشگاه شده‌اند.
6	با وجود تکذیب خبر استعفای فتحی، هر اتفاقی ممکن است بیفتد و بعید نیست تا ساعات آینده فتحی از مدیرعاملی این باشگاه کنار رود.
