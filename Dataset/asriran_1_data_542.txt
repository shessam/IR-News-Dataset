asriran_1_data###جنگ فوتبال ایرانی با شبیخون بلا!###https://www.asriran.com/fa/news/715860/جنگ-فوتبال-ایرانی-با-شبیخون-بلا###['ورزشی']###2020-02-26 19:19:00###۷۱۵۸۶۰###['استقلال', 'کرونا', 'پرسپولیس', 'سپاهان']
5
1	در حالیکه همه تمرکز ایرانیان روی شستن دست‌ها برای مقابله با ویروس کروناست، فدراسیون فوتبال مصرانه بر برگزاری لیگ پافشاری می‌کند.
2	درک محدودیت‌های آنها دشوار نیست اما اجبار تیم‌ها به برگزاری اگر برای به دست آوردن دل AFC است که آنها خودشان بازی التعاون عربستان و پرسپولیس را به دلیل نگرانی از همین بیماری لغو کردند و به نظر می‌رسد باقی مسابقات قاره هم دستخوش تغییرات شود.
3	انتشار نامه رئیس سازمان لیگ خطاب به سپیدرود رشت شاید در رده نامه‌های تکذیب شده این روزها قرار گیرد.
4	تیم قائمشهری به دلیل احتمال ابتلای چند بازیکن این تیم به کرونا درخواست لغو دیدارش را کرده بود که آقای بهاروند در پاسخ با ذکر «تائید و تاکیدات مراجع ذیصلاح در جهت برقرار نظم مسابقات» حتی پیشنهاد داده که اگر قائمشهر آماده نیست، ورزشگاه پگاه گیلان برای این مسابقه آماده شود.
5	مقاومت استقلالی‌ها برای عدم مسافرت به سیرجان هم پاسخی نداد و آنها با ماسک‌هایی بر صورت به استان کرمان سفر کردند تا مقابل گل‌گهر سیرجان قرار گیرند اما به تهران برگشتند!
6	آخرین خبرها حاکی از بروز یک نقص فنی در هواپیما و بازگشت به مهرآباد است.
7	احتمالاً در کل‌کل های هواداری، این را هم یک شیوه برای بازی نکردن عنوان کنند اما آنقدر بلا دیده‌ایم که این روزها از آغوش هم می‌ترسیم چه رسد به نقص فنی هواپیما!گل‌گهر تیمی که با امیدوار است بتواند از باتلاق انتهای جدول خودش را نجات دهد چند محروم دارد اما در خط حمله نگاه ها به گادوین منشا است که هنوز هم از آن اتهام شکستن تخت در زمان حضور در استقلال دلخور است و شاید اگر این دیدار برگزار شود، با توپ انتقام بگیرد.
8	استقلالی‌ها هم در شرایطی برای این دیدار مهیا شدند که بازی تاج و تخت در این باشگاه کماکان ادامه دارد و آخرین خبرهای حاکی از بازگشت به عنوان مدیرعامل و به عنوان سرپرست این باشگاه دارد.
9	دو انتصابی که می‌تواند حاشیه‌های جدیدی برای تیمی به همراه داشته باشد که انگار امسال با بی‌قراری نافش را بریده‌اند!
10	آیا که تاب توصیه‌های در تیم‌ملی امید را نداشت، حالا خانی به اسم پرویز مظلومی که یکی از نام‌آوران باشگاه است و احتمالاً ته دلش خودش را شایسته نیمکت مربیگری می‌بیند را دارد؟در تهران پرسپولس بعد از یک هفته جنجالی به مصاف شهرخودرو می‌رود.
11	تیمی که شاید مهمترین انگیزه‌اش انتقام از سرمربی سابقش باشد که بعضی می‌گویند با ناسپاسی به باشگاه پشت کرد و در روزهای حساس بازی های آسیایی و لیگ به پرسپولیس آمد.
12	آنها با نتایج خوبی گرفته‌اند و حالا با رویاهای تازه به تهران می آیند.
13	به ورزشگاهی که پر از هیچ است و کرونا سکوهای آن را بیش از هر وقت دیگری برهنه کرده است.
14	اینکه آیا فردا هواداران پرسپولیس جلوی هتل این تیم تجمع می‌کنند یا جلوی اتوبوس دراز می‌کشند تا مانع از بازی آنها بدون حضور تماشاگر شوند اگر تا هفته پیش یک فانتزی بود، !دیدار ذوب‌آهن و سپاهان دیگر مسابقه‌ای است که شاید بتواند برای دقایقی کرونا را از یاد همه ببرد.
15	این مسابقه گرچه برای ذوبی‌ها حائز اهمیت است اما برای و شاگردانش حکم مرگ و زندگی دارد.
16	آنها برای ماندن در کورس قهرمانی حق هیچ اشتباهی ندارند.
17	سه مسابقه فردا شاید به نوعی حتی سیمای قهرمان احتمالی را روشن کند یا جنگ صدر جدول را برای روزهای آینده جذاب کند.
18	روزهایی که هیچکس نمی‌داند آبستن چه حوادثی هستند.
19	فعلاً سیل و کرونا و زلزله و حمله ملخ‌ها هیچکدام نتوانسته است لیگ ما را متوقف کند، انگار سازمان لیگ ما حتی آماده بارش شهاب سنگ، فوران آتشفشان و حمله دایناسورها هم هست!
