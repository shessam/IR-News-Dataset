roozno_data###جدال زودهنگام برسر یک صندلی###http://roozno.com//fa/news/413515/جدال-زودهنگام-برسر-یک-صندلی###[]###2020-02-15 09:36:00###۴۱۳۵۱۵###['صندلی', 'جدال']
1@@@2@@@3@@@4
1	اصول‌گراها هفته‌هاست که می‌خواهند لیست انتخاباتی منتشر کنند.
2	اما آنقدر لیست منتشر کردند که حالا حضور آنان در عرصه انتخابات یازدهمین دوره مجلس شورای اسلامی تقریبا محدود به «لیست‌بازی» شده است.
3	طی این مدت هر هفته یا هرچند روز یک بار یک لیست منتشر شده است.
4	هر بار هم این لیست‌ها تغییرات جدی داشته است.
5	به گزارش روزنو :اختلاف اصلی بین گروهی به نام شورای ائتلاف نیروهای انقلاب و جبهه پایداری است.
6	اختلاف شاید در ابتدای راه لیست‌بازی خیلی جدی به نظر نمی‌رسد، اما حالا که کمتر از یک هفته به پایان مهلت تبلیغات برای انتخابات مجلس باقی مانده است، اختلافاتشان به تقابل و رویارویی رسیده است.
7	خیلی‌ها معتقدند این قدر صحنه رقابت برای این طیف سیاسی پاک شده که حالا خودشان با خودشان وارد رقابت شده‌اند.
8	اصول‌گرایان رسما نتوانستند به وحدت برسند و حالا لیست‌های مختلف منتشر شده از آنان بخصوص دو لیست جبهه پایداری و شورای ائتلاف وارد طناب‌کشی شده‌اند.
9	اختلافی که محور آن به نظر می رسد سرلیست و در نهایت بعد از انتخابات ریاست مجلس یازدهم است.
10	اصولگرایان که خود را از الان پیروز انتخابات می دانند تمرکز خود را بعد از مجلس قرار داده اند و از الان اختلافاتشان درباره ریاست مجلس گریبان گیرشان شده است.
11	11 بهمن ماه لیست اولیه 90 نفره ائتلاف جبهه مردمی نیروهای انقلاب برای حوزه انتخابیه تهران پس از انتخابات اولیه اعضای مجمع عمومی این ائتلاف مشخص شد.
12	آن گونه که خبرگزاری فارس روایت کرد، این انتخابات در بین حدود 8000 نفر از اعضای مردمی این ائتلاف و به‌صورت الکترونیکی با سامانه‌ای که برای این موضوع طراحی شده بود، انجام شد.
13	فهرست اولیه انتخاب‌شدگان که متشکل از روحانیون، بانوان، جوانان و چهره‌های شاخص بود.
14	سیدمحمد حسینی از فعالان اصول‌گرا که در این فهرست نفر سوم بخش چهره‌ها شده بود همان زمان در گفت‌وگو با همدلی اعلام کرد که احتمالا نفرات اول این فهرست 90نفره تشکیل‌دهنده لیست نهایی هستند و احتمالا پایداری‌ها هم با این فهرست مشکلی ندارند.
15	اما کمی که گذشت اختلافات عیان شد.
16	دو روز بعد جبهه پایداری نیز با صدور اطلاعیه‌ای اعلام کرد: پیرو بررسی‌ها، مصاحبه‌ها و گفت‌وگوهای صورت گرفته در این مرحله از یازدهمین انتخابات مجلس شورای اسلامی در حوزه تهران، ری، شمیرانات، اسلامشهر و پردیس، بدینوسیله تعداد ۶۰ نفر از نامزدهای اصلح توسط جبهه پایداری انقلاب اسلامی معرفی می‌شوند که در مراحل بعدی تعداد ۳۰نفر از آنها به عنوان نامزد نهایی به مردم شریف اعلام خواهد شد.
17	شورای ائتلاف با بی‌توجهی به اختلاف با پایداری‌ها به مسیر خود ادامه دادند.
18	چهاردهم بهمن محسن پیرهادی سخنگوی شورای ائتلاف نیروهای انقلاب اعلام کرد فهرست انتخاباتی این ائتلاف با نام «ایران سربلند» در انتخابات مجلس پیش رو حضور خواهد یافت.
19	همچنین همان روز پرویز سروری دبیر شورای ائتلاف نیروهای انقلاب اعلام کرد که لیست نهایی ۳۰ نفره نامزدهای این ائتلاف برای شهر تهران تا پایان این هفته نهایی خواهد شد.
20	اما پایان هفته هم آمد و خبری از لیست نهایی آنان نشد.
21	با این وجود مرتضی آقاتهرانی دبیرکل جبهه پایداری 16 بهمن اعلام کرد: امروز فهرست شورای ائتلاف می‌تواند حداقل ۲۲ چهره مشترک با فهرست پایداری داشته باشد.
22	چرا که دو فهرست حداقل ۲۲ چهره خوب انقلابی و مشترک دارد، یعنی بیش از دو سوم دو فهرست ائتلاف و پایداری مشترکند.
23	دبیر کل جبهه پایداری انقلاب اسلامی ادامه داد: البته ما معتقدیم اگر شاخص‌های اصولی معیار قرارگیرند و ملاک‌های فرعی و رودربایستی‌ها هم کنارگذاشته شوند، می‌شود از ۲۲ نامزد مشترک به مشترکات بیشتر هم رسید و این پیروزی گفتمانی بزرگی برای مردم سرافراز تهران رقم خواهد زد و به برکت این همدلی میان جبهه ایمانی و انقلابی خدا هم برکاتش را بیش از انتظار ما نازل خواهد کرد.
24	سرشاخ شدن حداد و آقاتهرانیاما این خوش‌بینی آقاتهرانی دیری نپایید که به رویارویی با حدادعادل منجر شد.
25	بیستم بهمن ماه غلامعلی حدادعادل رئیس شورای ائتلاف نیروهای انقلاب در نامه‌ای سرگشاده به آقاتهرانی نوشت: در سال ۹۸ که موضوع انتخابات به صورت جدی و مستمر در دستور کار شورا قرار گرفت، نمایندگانی از شورای ائتلاف طی چهار جلسه طولانی با شما و جناب آقای محصولی دیدار و گفت‌وگوی طولانی داشتند و از جبهه پایداری برای پیوستن به شورای ائتلاف دعوت کردند، اما از آغاز پاسخ این بود که پایداری تصمیم به پیوستن به شورای ائتلاف ندارد و قصد دارد در انتخابات تهران و شاید بعضی شهرهای دیگر در فهرست جداگانه بدهد و البته سعی می‌کند در این فهرست به حداکثر اشتراک دست یابد.
26	آقاتهرانی نیز نامه حداد را بی‌جواب نگذاشت و سریع پاسخ داد: «وانگهی اگر جنابعالی و دوستان شوراهای پنهان و آشکار ائتلاف، روش و مدل پیشنهادی جبهه پایداری را قبول نداشتند، چرا ابتدا این مخالفت را اعلان نکردند تا روش تفاهم فیمابین اصلاح و یا تکمیل گردد؟ این‌ها سؤالاتی است که خوب است پاسخ داده شودغیرهآقای دکتر!
27	در نامه‌تان طوری مطلب را ارائه فرموده‌اید که کانه در طول این چند ماه و این همه جلسات و مذاکرات فقط شما دعوت کرده‌اید و ما هم فقط استنکاف کرده‌ایم!
28	این طور نبوده و نیست.
29	ضمن این که از ابتدا تاکنون جبهه پایداری هیچ وقت در مواضع و اقدامات خود اعلان تصمیم به ارائه فهرست جداگانه و مستقل ارائه نکرده بود و مبنای عمل همان مدل چهار مرحله‌ای برای وحدت بود و هست.
30	»این نامه‌نگاری‌های تند و تیز نشان داد که اصول‌گرایان حتما دو مسیر متفاوت را برای انتخابات در پیش می‌گیرند.
31	همان روز نامه‌نگاری‌ها هم شورای ائتلاف اعلام کرد که لیست نهایی فردا منتشر می‌شود هرچند 21 بهمن لیست نهایی منتشر شد، اما نهایی نبود و این لیست دوباره روز گذشته تغییر کرد و به عنوان لیست نهایی یک روز بعد از شروع تبلیغات انتخابات منتشر شد.
32	روز 22 بهمن آقاتهرانی دبیرکل جبهه پایداری یک امیدی در دل اصول‌گرایان به ویژه قالیباف که تاکنون درباره لیست‌ها سکوت کرده بود، ایجاد کرد.
33	او با بیان اینکه مردم در راهپیمایی 22 بهمن یک هدف واحد را دنبال می‌کنند، تاکید کرد: درگیر شدن با یکدیگر در موضوعات مختلف به هیچ وجه جواب نمی‌دهد و باید تلاش کنیم تا به سمت وحدت واقعی حرکت کنیم.
34	به این اظهار نظر آقاتهرانی قالیباف واکنش نشان داد و در توییتر نوشت: «‏مصاحبه‌ مرتضی آقاتهرانی ‎را دیدم فرصت خوبی برای وحدت نیروهای انقلاب ایجاد شده است.
35	لیست را قطعی نکرده‌ایم تا ان‌شاءالله نتایج خوبی حاصل شود.
36	»شکست وحدتاما امیدها روز 24 بهمن ناامید شد.
37	اصول‌گرایان رسما در انتشار یک لیست واحد بعد از مدت‌ها کشاکش شکست خوردند.
38	پایداری‌ها پیش‌دستی کردند و لیست نهایی خود را با سرلیستی آقاتهرانی منتشر کردند.
39	البته دیروز این فهرست یک تغییر هم داشت.
40	جبهه پایداری در اطلاعیه‌ای نوشت:«به دلیل مخالفت شورای ائتلاف نیروهای انقلاب با حضور آقای سیدمحسن دهنوی در فهرست جبهه پایداری، ایشان انصراف رسمی خود را علی رغم موافقت و رضایت قبلی، اعلام کردند.
41	با توجه به انصراف مذکور، بدین‌وسیله آقای محمدحسن حسین‌زاده یکی از نامزدهای اصلح این جبهه که در لیست ۶۰ نفره نیز حضور داشتند به عنوان نامزد جایگزین در لیست ۳۰ نفره جبهه پایداری در حوزه انتخابیه تهران، ری، شمیرانات، اسلامشهر و پردیس اعلام می‌گردد.
42	»روز گذشته نیز برای بار چندم خبر «لیست نهایی شورای ائتلاف مشخص شد» در خروجی رسانه‌های اصول‌گرا قرار گرفت.
43	در این لیست نامی از آقاتهرانی که در فهرست اولیه 90 نفره بود دیده نمی‌شود.
44	برخلاف امیدهایی که در اشتراک این دو فهرست انتخاباتی میان اصول‌گرایان وجود داشت، حالا بررسی این دو لیست نشان می‌دهد که کمترین اشتراک را دارند.
45	تنها سه نفر یعنی نبویان، فاضل موسوی و نادران بین دو لیست مشترک هستند.
46	این در حالی است که لیست‌بازی هنوز تمام نشده و ارضی هم لیست خودش را منتشر کرده است.
47	برخی احزاب جبهه اصول‌گرایی نیست لیست‌های دیگری منتشر کرده‌اند.
