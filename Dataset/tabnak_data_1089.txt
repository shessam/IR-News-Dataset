tabnak_data###زمان‌بندی جدید مراحل حذفی لیگ قهرمانان اعلام شد###https://www.tabnak.ir/fa/news/964495/زمان‌بندی-جدید-مراحل-حذفی-لیگ-قهرمانان-اعلام-شد###['ورزشی', 'ورزشی']###2020-03-08 18:28:00###۹۶۴۴۹۵###['لیگ قهرمانان آسیا', 'مرحله حذفی', 'تابناک ورزشی']
5@@@6@@@7
1	کنفدراسیون فوتبال آسیا زمان‌بندی دیدار‌های مرحله حذفی لیگ قهرمانان آسیا در منطقه غرب را اعلام کرد.
2	به گزارش تابناک ورزشی و به نقل از سایت کنفدراسیون فوتبال آسیا، مسئولان AFC با نمایندگان غرب آسیا در دوحه و دبی در هفته اخیر جلسه برگزار کردند.
3	در این جلسات، تمام مسابقات هفته سوم لیگ قهرمانان آسیا به تعویق افتاد.
4	AFC از فدراسیون‌های عضو درخواست کرد با همکاری، بازی‌های مرحله گروهی را با موفقیت به پایان ببرند.
5	قرار شد دیدار‌های مرحله یک چهارم نهایی به ماه سپتامبر منتقل شود.
6	بازی‌های رفت نیمه نهایی ۱۴ و ۱۵ اکتبر و بازی‌های برگشت ۲۸ و ۲۹ اکتبر برگزار شوند.
7	دیدار رفت نهایی در شرق در ۲۲ نوامبر و برگشت در غرب ۲۸ نوامبر بدون تغییر انجام شود.
8	این برنامه ریزی مثل برنامه دیدار‌های منطقه شرق است که AFC پیش از این اعلام کرده بود.
9	قرار است فدراسیون‌ها با مشورت با طرف‌های ذیربط، پیشنهادات خود را ارائه کنند تا در بیانیه‌های بعدی زمان بندی جدید در مرحله گروهی به صورت نهایی ارائه شود.
