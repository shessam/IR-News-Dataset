asriran_1_data###رئیس جمهوری فیلیپین درباره نقض کنندگان قرنطینه: با گلوله بزنید بکشید###https://www.asriran.com/fa/news/721590/رئیس-جمهوری-فیلیپین-درباره-نقض-کنندگان-قرنطینه-با-گلوله-بزنید-بکشید###['بین الملل']###2020-04-02 11:21:00###۷۲۱۵۹۰###['فیلیپین', 'کرونا']
9
1	رئیس جمهوری فیلیپین دستور داد پلیس به افرادی که مقررات قرنطینه به دلیل کرونا را رعایت نکنند شلیک کند.
2	به گزارش به نقل از رویترز، "رودریگو دوترته"با هشدار به این افراد گفت که اگر باعث "گرفتاری" شوند به آنها شلیک خواهد شد.
3	او همچنین گفت که توهین به کادر درمانی، جرم خطرناکی است که نمی توان آن را ساده گرفت.
4	رئیس جمهوری در سخنرانی تلویزیونی گفت در زمانی که دستگاه های مسوول تلاش می کنند شیوع بیماری را کم کنند و مانع از فروپاشی سازمان درمانی کشور شوند ضروری است همه همکاری و مقررات قرنطینه خانگی را رعایت کنند.
5	کرونا تاکنون در فیلیپین 96 فوتی و 2311 مبتلا برجای گذاشته است.
6	تعداد مبتلایان در فیلیپین در ابتدا کوچک بود اما هم اکنون روزانه صدها مبتلا ثبت می شود.
7	دوترته افزود: وضعیت بدتر می شود.
8	پس من یک بار دیگر به شما درباره خطرناکی این مشکل، اخطار می دهم شما باید رعایت کنید غیره دستورات من به پلیس و ارتش این است اگر شورش ها و ناآرامی هایی صورت گرفت و دیدید که در رویارویی ها جانتان در خطر است آنها را با شلیک گلوله بکشید.
9	وی افزود: آیا مفهوم بود؟ بُکشید غیره به جای اینکه گرفتاری درست کنید شما را دفن خواهم کرد.
10	سخنان رئیس جمهوری فیلیپین بعد از آن مطرح شد که رسانه ها گزارش هایی را درباره بروز درگیری و اعتراضات خشونت آمیز و بازداشت هایی در روز چهارشنبه در یکی از مناطق فقیرنشین پایتخت (مانیلا) منتشر کردند.
11	اعتراضات به نقص کمک های غذایی بود که دولت ارائه می کند.
12	همزمان فرمانده پلیس فیلیپین روز پنجشنه گفت که پلیس درک می کند که رئیس جمهوری جدی بودن خود را درباره نظم عمومی نشان داد و نیروهای پلیس به سمت هیچ کس شلیک نخواهد کرد.
13	قبل از این هم رئیس جمهوری فیلیپین دستور داده بود پلیس به سمت توزیع کنندگان و مصرف کنندگان موادمخدر و تبهکاران شلیک کند و آنها را به قتل برساند.
14	رئیس جمهوری فیلیپین به گفتن کلمات و جملات توهین آمیز یا غیرعادی معروف است.
15	بیشتر بخوانید
