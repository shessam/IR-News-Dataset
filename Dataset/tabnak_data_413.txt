tabnak_data###چین: پامپئو تهمت می‌زند!###https://www.tabnak.ir/fa/news/956765/چین-پامپئو-تهمت-می‌زند###[]###2020-02-04 15:25:00###۹۵۶۷۶۵###['چین', 'پامپئو', 'آمریکا']
1@@@2
1	سفارت چین در ازبکستان امروز (سه‌شنبه) وزیر خارجه آمریکا را به تهمت‌پراکنی متهم کرد.
2	پامپئو در جریان سفر به این کشور آسیای میانه مساله مسلمانان در منطقه سین‌کیانگ را مطرح کرده بود.
3	به گزارش ایسنا، به نقل از خبرگزاری فرانسه، در بیانیه سفارت چین آمده است: مهم نیست چند مرتبه یک دروغ را تکرار کنید، چون آن را به حقیقت تبدیل نمی‌کند.
4	هرگونه تقلا برای تهمت‌ زدن به چین و اختلاف‌افکنی در روابط دوستانه چین و کشورهای آسیای میانه محکوم به شکست است.
5	مایک پامپئو، وزیر امور خارجه آمریکا دوشنبه در پایان تور دیپلماتیک یک هفته‌ای به ازبکستان سفر کرد و با رهبران این کشور دیدار و گفت‌وگو داشت.
6	پامپئو هم در ازبکستان و هم در قزاقستان که یکشنبه در آنجا بود، درباره "سرکوب" چین علیه مسلمانان سین‌کیانگ صحبت می‌کرد.
7	همتای ازبکستانی پامپئو دوشنبه در پاسخ به سوال خبرنگاران مبنی بر اثرات منفی احتمالی سرمایه‌گذاری و نفوذ چین گفت که کشورش به دلیل "رقابت در منطقه فی ما بین قدرت‌های بزرگ" امید دارد که از "پیامدهای سیاسی نامطلوب" آن خودداری کند.
8	هیچ کدام از پنج کشور قزاقستان، قزقیزستان، تاجیکستان، ترکمنستان و ازبکستان علنا از چین بابت تحولات سین‌کیانگ انتقاد نکرده‌اند.
9	گمان می‌رود بیش از یک میلیون قومیت اویغو، قزاق و دیگر اقلیت‌ها بابت سرکوب امنیتی بی‌سابقه در این منطقه غرب چین در بازداشت به سر ببرند.
10	روسیه و چین منافع چشمگیری در آسیای میانه دارند و واشنگتن هم در سال‌های اخیر تلاش‌هایی را آغاز کرده است.
11	پامپئو همچنین به دو جمهوری استقلال‌یافته از شوروی –بلاروس و اوکراین سفر داشت.
12	سفر او با عزیمت به انگلیس آغاز شده بود.
