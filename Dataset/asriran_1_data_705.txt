asriran_1_data###ناجا: هیچ پمپ بنزین و فروشگاهی در تهران تعطیل نمی‌شود###https://www.asriran.com/fa/news/718670/ناجا-هیچ-پمپ-بنزین-و-فروشگاهی-در-تهران-تعطیل-نمی‌شود###['اجتماعی ']###2020-03-14 15:04:00###۷۱۸۶۷۰###['پمپ بنزین', 'کرونا']
3
1	فرمانده انتظامی تهران بزرگ گفت: تعطیلی فروشگاه‌ و پمپ بنزین های پایتخت کذب محض است مردم به این شایعات توجه نکنند.
2	به گزارش ایرنا، سردار حسین رحیمی روز شنبه پس از بازدید از چند مرکز و محله‌های شوش و هرندی به خبرنگاران گفت: روز به روز مبارزه با محتکرین با جدیت بیشتری پیگیری می‌شود و باور ما بر این است که با همکاری، همراهی و جدی گرفتن موضوع کرونا توسط همه مردم می‌توانیم این ویروس منحوس را شکست دهیم.
3	رییس پلیس پایتخت با اشاره به اینکه ۱۰۰ درصد انبارهای نگهداری اقلام بهداشتی و غذایی تهران مورد بازرسی قرار گرفته است افزود: خوشبختانه ۹۸ درصد از این انبارها کار خود را به درستی انجام دادند.
4	رحیمی در خصوص راه‌اندازی قرارگاه زیستی در فرماندهی انتظامی تهران بزرگ گفت: این قرارگاه از همان روزهای ابتدای در فرماندهی تهران بزرگ راه‌اندازی شد و تاکنون هفت هزار بسته بهداشتی، ۳۰ هزار ماسک و دو هزار و ۸۰۰ قرص کلر بین کلانتری‌های پایتخت توزیع شده است.
5	وی گفت: در نظارت بر چرخه توزیع اقلام بهداشتی، منتظر تصمیمات بعدی دولت هستیم.
