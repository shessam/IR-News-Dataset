tabnak_data###عملکرد پزشکان و کادر درمانی بیمارستان‌ها را در زمان شیوع کرونا چگونه ارزیابی می‌کنید؟###https://www.tabnak.ir/fa/news/962547/عملکرد-پزشکان-و-کادر-درمانی-بیمارستان‌ها-را-در-زمان-شیوع-کرونا-چگونه-ارزیابی-می‌کنید###['صفحه نخست', 'اجتماعی']###2020-02-29 12:18:00###۹۶۲۵۴۷###['کروناویروس', 'ویروس کرونا', 'کرونا']
1@@@2
1	این روز‌ها فضای مجازی پر است از قدردانی از پزشکان، پرستاران و کادر درمانی بیمارستان‌ها.
2	گروه‌های مختلفی در جریان مبارزه با شیوع گسترده کرونا در ایران در حال فعالیتند و خط مقدم این مبارزه در اختیار جامعه پزشکی است؛ جامعه‌ای که در چند وقت اخیر، انتقاد‌های فراوانی از آن‌ها در سطح جامعه در جریان بود، یکباره به گروه محبوب مردم در شبکه‌های اجتماعی تبدیل شدند.
3	طبیعتا ارتباط مستقیم آنها با موارد مبتلا به بیماری و خطرناک بودن این بیماری موجب شده تا بسیاری در این روزها به قدردانی از جامعه پزشکی بپردازند.
4	از سوی دیگر در بسیاری از بیمارستان‌ها و مراکز درمانی به دلیل نبود امکانات، پزشکان و پرستاران بدون امکانات لازم در حال خدمات رسانی به بیماران هستند.
5	با همه این موارد و در حالی که بیش از ده روز درگیری با کرونا در کشور را تجربه می‌کنیم، از شما می‌خواهیم دیده‌های خودتان از برخورد احتمالی با خدمات رسانی بیمارستان‌ها را برای ما شرح دهید.
