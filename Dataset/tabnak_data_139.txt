tabnak_data###هشدار واشنگتن به شهروندانش در عراق همزمان با آغاز تظاهرات ضد آمریکایی###https://www.tabnak.ir/fa/news/954134/هشدار-واشنگتن-به-شهروندانش-در-عراق-همزمان-با-آغاز-تظاهرات-ضد-آمریکایی###[]###2020-01-24 16:41:00###۹۵۴۱۳۴###['عراق', 'آمریکا', 'واشنگتن']
1
1	به دنبال آغاز تظاهرات میلیونی ضد آمریکایی در بغداد، آمریکا به شهروندان خود در عراق هشدار داد که به ساختمان سفارتخانه واشنگتن در بغداد نزدیک نشوند.
2	به گزارش ایسنا، به نقل از سایت شبکه سومریه نیوز، سایت سفارت آمریکا در بغداد با انتشار پیامی در شبکه‌های اجتماعی خطاب به شهروندان این کشور در عراق نوشت: با توجه به تظاهرات امروز (جمعه) در مرکز بغداد و تدابیر شدید امنیتی و همچنین احتمال بسته شدن خیابان‌ها، از آمریکایی‌های مقیم این کشور می‌خواهیم که به ساختمان سفارت نزدیک نشوند.
3	سفارت آمریکا در بغداد در ادامه آورده است: به همین منظور کنسولگری ایالات متحده در اربیل برای صدور ویزاها و گذرنامه و ارائه خدمات به شهروندان آمریکایی باز است.
4	این سفارتخانه شماره تلفن‌های رایگانی را منتشر کرد و از شهروندان آمریکایی خواست تا در صورت بروز مشکل با این شماره‌ها تماس بگیرند.
5	سفارت واشنگتن در بغداد پس از آن به شهروندان آمریکایی در عراق هشدار داد که بغداد از صبح امروز شاهد تظاهرات گسترده و میلیونی در محکومیت حضور آمریکا در این کشور است.
