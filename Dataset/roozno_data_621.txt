roozno_data###اصولگرایان در مجلس یازدهم به اختلافات برخواهند خورد###http://roozno.com//fa/news/418362/اصولگرایان-در-مجلس-یازدهم-به-اختلافات-برخواهند-خورد###[]###2020-03-15 09:12:00###۴۱۸۳۶۲###['اصولگرایان', 'مجلس یازدهم']
1@@@2@@@3@@@4@@@5@@@6
1	مجلس یازدهم تلاش خواهد کرد تا کرسی‌های شوراها به اصولگراها برسداشاره: پس از اعلام نتایج نهایی انتخابات مجلس یازدهم مشخص شد که تنها 42.
2	57 درصد واجدان شرایط در انتخابات شرکت کردند و اصولگراترین مجلس پس از انقلاب شکل خواهد گرفت.
3	اما درحالی‌که شورای عالی سیاست‌گذاری اصلاح‌طلبان به دلیل ردصلاحیت چهره‌های شاخص توسط شورای نگهبان تصمیم گرفت فهرست واحد در تهران و شهرهای بزرگ ارائه نکند، رقابت درون جریان اصولگرایان برای قرار گرفتن در فهرست واحد به نتیجه نرسید و آنان منازعه داخلی برای رسیدن به قدرت را از همان دوران تبلیغات انتخابات آغاز کردند.
4	اکنون شواهد و قراین نشان می‌دهد که حالا رقابت درون جریان اصولگرایی برای رسیدن به صندلی ریاست مجلس و روسای کمیسیون‌ها و هیئت رئیسه آغازشده و چهره‌هایی مانند مصطفی میرسلیم، محمدباقر قالیباف، مرتضی آقاتهرانی و علیرضا زاکانی سودای ریاست پارلمان را در سر می‌پرورانند و این رقابت به این سادگی پایان نخواهد یافت.
5	در همین ارتباط محمدصادق جوادی حصار، روزنامه‌نگار، فعال سیاسی اصلاح‌طلب و عضو شورای مرکزی حزب اعتماد ملی با تأکید بر اینکه اصولگرایان در مجلس یازدهم به اختلافاتی برخواهند خورد گفت: «هدف آن‌ها گرفتن شوراهای شهرها و ریاست جمهوری ۱۴۰۰ است.
6	» گزیده‌ای از نقطه‌نظرهای جوادی حصار در گفت‌وگو با ایلنا را در ادامه می‌خوانید.
7	به گزارش روز نو :محمدصادق جوادی حصار درباره شکست اصلاح‌طلبان در انتخابات مجلس یازدهم گفت: «به‌صورت متواتر این اتفاق افتاده است که هر وقت مشارکت ۵۰۵۵ درصد به بالا بوده است شانس پیروزی اصلاح‌طلبان بالای ۵۰ درصد بوده است؛ این موضوع قبل از اتفاقات اخیر، امر تجربه‌شده‌ای بود اما یکی از ضربه‌هایی که به اصلاح‌طلبان خورد این بود که بخشی از رسانه‌های داخلی و همچنین رسانه‌های خارجی و جریان مخالف اصلاحات دست‌به‌دست یکدیگر دادند که هجمه ناشی از این اتفاقات اخیر را متوجه اصلاح‌طلبان کنند که چرا اصلاح‌طلبان کاری نکردند یا کاری نمی‌کنند.
8	درواقع خواستار مطالبات معوق خودشان از اصلاح‌طلبان شدند و با توجه به اینکه می‌دانستند اصلاح‌طلبان هم مثل سایرین نمی‌توانند کاری کنند اما دوست داشتند این فلش را به سمت اصلاح‌طلبان ببرند که اصلاح‌طلبان نیز از این موضوع ضربه خورند.
9	»رد صلاحیت‌های اصلاح‌طلباناین کنشگر سیاسی اصلاح‌طلب افزود: «آن‌ها می‌خواستند اصلاح‌‌طلبان بیایند در تریبون انتخابات و رفتارهای هنجارشکنانه‌ای ازنظر حاکمیت انجام دهند، در این شرایط معلوم بود اگر این اتفاق می‌افتاد اصلاح‌طلبان مرغ عروسی و عزا می‌شدند و از هر دوطرف ضربه می‌خوردند.
10	بنابراین اصلاح‌طلبان این کار را نکردند و گفتند منتقد و معترض هستیم اما از بعضی رفتارها هم حمایت نمی‌کنیم که البته از نگاه برخی این کار یک ضربه به اصلاح‌طلبان بود.
11	» عضو شورای مرکزی حزب اعتماد ملی یادآور شد: «در ماجرای رد صلاحیت‌ها نیز اصلاح‌طلبان اعلام کردند ما لیست نمی‌دهیم که معنای ثانویه‌اش این بود که کسی را هم تشویق به رأی دادن نمی‌کنیم اما از مردم خواستند که اگر گزینه مناسبی پیدا کردند رأی بدهند، این تحریم نبود اما تشویق به انتخابات و گرم کردن بازار انتخابات برای اصولگرایان هم نبود؛ طبیعی است کاهش مشارکت ایجاد می‌شود.
12	»مشارکت پایین در انتخاباتوی بابیان اینکه با کاهش مشارکت، کسانی که می‌خواستند به اصلاح‌طلبان رأی بدهند پای صندوق رأی نیامدند، اظهار داشت: «چه کسی توقع دارد که اصولگرایان بیایند به کاندیدای اصلاح‌طلب رأی دهند؟ در بازی اصولگرایان چه کسی توقع داشته که به اصلاح‌طلبان رأی داده شود؟» جوادی‌حصار در پاسخ به این سؤال که آیا می‌توان مشارکت پایین در انتخابات را به معنای پیامی از سوی مردم دانست، تأکید کرد: «این سطح از مشارکت به‌هیچ‌وجه به معنای نوعی رفراندوم نبود؛ رفراندوم موضوعاتی را در برمی‌گیرد که دو جناح سر آن اختلاف دارند و بعد آن موضوع اختلافی را بدون هیچ کم و کاستی به رأی و نظر اکثریت مردم می‌گذارند؛ در این مواقع رفراندوم با بالاترین سطح مشارکت هر دو جریان مخالف و منتقد برگزار می‌شود و همه مخالفان و منتقدان نیز برای تغییر در آن طرح یا موضوع، مشارکت می‌کنند؛ دوم خرداد ۷۶ یک رفراندوم بود،‌ چراکه آنجا دعوا بر سر دو نگرش بود و هر دو جریان با تمام بضاعتشان به میدان آمدند.
13	رفراندوم بر سر موضوع اختلافی دو جناح صورت می‌گیرد که در اینجا رأی‌گیری باید به‌گونه‌ای صورت گیرد که هر دو جناح برای بودن یا نبودن آن موضع رأی بدهند.
14	»آرایش سیاسی مجلس یازدهمجوادی‌حصار درباره آرایش سیاسی مجلس یازدهم گفت: «منازعه قدرت بین جریان‌های اصولگرا بالا خواهد گرفت برخلاف تصور که گمان می‌شود مجلسی و ایجاد می‌شود، تنها وجه اشتراک اکثریت این مجلس اصولگرا بودن آن‌ها است، وگرنه در میان اصولگراها اختلافات زیادی وجود دارد.
15	» این فعال سیاسی اصلاح‌طلب با یادآوری اینکه همان‌طور که آقای مطهری هم گفتند مجلس موجود (دهم) هم مجلسی اصولگرا است چون تعداد اصولگرایان بیشتر بوده و لاریجانی هم رئیس مجلس شد، گفت: «استراتژی اصلاح‌طلبان این بود که با نیروهای معتدل راست از ورود افراطیونی از جنس «رسایی» جلوگیری کنند؛ برای پیشگیری از ورد این طیف افراد باهم ائتلاف کردند.
16	در مجلس دهم ۹۰ اصلاح‌طلب و ۶۰ نفر اعتدالیون وجود داشت که بخشی از آن‌ها جذب فراکسیون‌ «ولایی» و دیگر فراکسیون‌های مجلس شدند، بنابراین فراکسیون امید ۹۰ نفر است و مجلس دهم نیز دارای اکثریت اصولگرا بود.
17	»آرایش سیاسی تا 1400جوادی حضار درباره اینکه آیا قالیباف می‌تواند رئیس مجلس شود، تأکید کرد: «اگر به ریاست هم برسد، ریاستی ائتلافی خواهد بود به این معنا که قالیباف رئیس و دو معاونش از دیگر جناح‌ها باشند.
18	» این کنشگر سیاسی تأثیر این آرایش سیاسی بر انتخابات ریاست جمهوری آینده را این‌گونه ارزیابی کرد: «گام اول مجلس یازدهم این است که شوراها را یکدست به اصولگراها بدهد؛ یعنی هیئت‌های اجرایی تأیید صلاحیت‌های مجلس در استان‌ها تا جایی که تیغشان ببرد عمدتاً از نیروهای اصولگرای تند و افراطی تشکیل خواهد شد و سعی می‌کنند کاندیداهای اصلاح‌طلبان در شوراهای شهر یا حضور کمتر داشته باشند یا به‌طور کل نباشند؛ تا بتوانند با به دست آوردن شوراها به‌ویژه در کلان‌شهر‌ها بستری را برای انتخابات آینده ریاست جمهوری و تکرار ریاست جمهوری ۱۴۰۰ فراهم کنند.
19	هدفشان مشترکا شوراها و ریاست جمهوری است اما مبنا شوراها خواهد بود.
20	»
