tabnak_data###از «تقدیم لایحه مجازات مرتکبین قاچاق به مجلس» تا «رونمایی از اینستکس»###https://www.tabnak.ir/fa/news/955734/از-تقدیم-لایحه-مجازات-مرتکبین-قاچاق-به-مجلس-تا-رونمایی-از-اینستکس###['اقتصادی', 'داخلی']###2020-01-31 20:54:00###۹۵۵۷۳۴###['اقتصاد در گذر زمان', 'تاریخ اقتصاد', 'اقتصاد ایران', 'اینستکس']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی یازدهمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	11 بهمن 1307، لایحه مجازات مرتکبین قاچاق تقدیم مجلس شد.
4	11 بهمن 1331، دولت دکترمصدق با هدف پایان دادن به شایعه احتمال تنزل نرخ برابری ریال (بالا رفتن بهای پول‌ های خارجی و سکه طلا) که مردم را نگران ساخته و دارندگان پس ‌انداز را به فکر خرید سکه و ارز انداخته بود اعلام داشت که به‌ رغم اعلامیه قبلی مبنی بر تثبیت بهای طلا، از امروز سکه یک تومان ارزان‌تر و به ۷۴ تومان عرضه خواهد شد که در طلافروشی ‌ها با احتساب دستمزد فروشنده ۷۴ تومان و ۵ قران خواهد بود.
5	در اعلامیه دولت، گزارش روزنامه ‌های تهران تکذیب شده بود که نوشته بودند دولت برای جبران کسری بودجه می ‌خواهد نرخ سکه و ارز را با کاهش نرخ برابری ریال بالا ببرد و تاکید شده بود که این عمل مغایر منافع ملی است و بودجه کشور تنها با اعمال سیاست‌ های اقتصادی متناسب وضعیت کشور از جمله افزایش مالیات بر درآمدهای بالا و تعرفه گمرکی برخی اقلام وارداتی لوکس و کاهش هزینه‌ های دولت باید متوازن شود نه تغییر بهای سکه و ارز.
6	نرخ سکه و ارز از آن روز تا سال ۱۳۵۷ به مدت ۲۶ سال تقریبا ثابت مانده بود.
7	این تصمیم از همان روز به اجرا درآمد.
8	11 بهمن 1335، لوله ‌كشي نفت اهواز به پايان رسيد.
9	طول اين لوله 1200 كيلومتر و هزينه آن نيز 12 ميليون پوند اعلام شد.
10	11 بهمن 1336، درآمد ایران از محل فروش نفت هفتادوشش میلیون لیره اعلام شد.
11	11 بهمن 1352، بانک بیمه بازرگانان به علت ورشکستگی منحل شد و امور آن به طور موقت برعهده بانک ملی قرار گرفت.
12	11 بهمن 1354، برای رسیدگی به جرائم و تخلفات وزیران و معاونین آنها، استاندارها، شهرداران و روسای سازمان ‌های دولتی کمیسیونی ویژه تعیین شد.
13	این کمیسیون وظیفه دارد موارد اتهامی را رسیدگی کند.
14	چنانچه قابل تعقیب تشخیص داد به مراجع قانونی پرونده را احاله کند.
15	اعضای این کمیسیون عبارت بودند از: جمشید آموزگار، وزیر کشور هوشنگ انصاری، وزیر امور اقتصادی و دارایی صادق احمدی، وزیر دادگستری ناصر یگانه، رییس دیوان عالی کشور ارتشبد حسین فردوست، رییس بازرسی شاهنشاهی.
16	11 بهمن 1357، ساعت 5/3 بعد از نيمه شب امام‌ خميني (ره) با يك فروند هواپيماي ايرفرانس فرودگاه پاريس را به مقصد تهران ترك كردند ميليونها استقبال كننده در مسير حركت امام‌‌خميني (ره) در انتظار هستند.
17	همچنین امام خمینی(ره) در آستانه عزیمت به ایران به نزدیکان خود گفتند: من بیعت خود را از شما برمی‌ دارم ما به طرف کار بزرگی می‌ رویم شما هم جانتان را به خطر نیندازید.
18	در این روز، روند خروج آمریکایی ‌ها از ایران شتاب بیشتری به خود گرفت و بختیار نیز اعلام کرد دولت نمی‌ تواند تحمل کند که صدها هزار جوان بیکار به تحریک بیگانگان همه روز آشوب و اغتشاش در مدارس و دانشگاه‌ها راه بیندازند و وی در مصاحبه با بی ‌بی‌ سی هشدار داد که با هرگونه کوشش در جهت ایجاد دولتی دیگر شدیدا مقابله خواهد کرد.
19	11 بهمن 1368، برنامه اول توسعه اقتصادي، فرهنگي و اجتماعي جمهوري اسلامي ايران به تصويب مجلس شوراي اسلامي رسيد.
20	11 بهمن 1377، پس از 12 سال كار و تلاش، قطار برقي تهرانكرج به راه افتاد.
21	11 بهمن 1381، حسابهاي دفتر حفاظت منافع جمهوري اسلامي ايران در واشنگتن كه از روز 28 آذر 1381 به دستور يك دادگاه آمريكايي مسدود شده بود، مجدداً آزاد شد.
22	11 بهمن 1389، بهروز علیشیری، رییس‌کل سازمان سرمایه‌ گذاری و کمک ‌های اقتصادی و فنی ایران در تازه ‌ترین اظهارات خود از ورود 7.
23	2 میلیارد دلار سرمایه خارجی به کشور در ۹ ماه ابتدایی سال 89 خبر داد.
24	11 بهمن 1394، همزمان با لغو تحریم‌ ها و توافق ایران با شرکت ایرباس فرانسه برای خرید ۱۱۸ فروند هواپیما، دو طرف ۲۰ روز کاری فرصت دارند تا قرارداد نهایی را امضا کنند.
25	در این میان، عباس آخوندی، وزیر راه‌ و‌ شهرسازی فرمول مالی خرید هواپیما از ایرباس را اجاره به شرط تملیک اعلام کرد.
26	بر اساس این مدل مالی، ۸۵ درصد مبلغ این هواپیماها توسط فروشنده تامین می‌ شود و این هواپیماها به‌ صورت اجاره در اختیار ایران قرار می‌ گیرد.
27	۱۵ درصد مابقی از پول هواپیما نیز به ‌تدریج از سوی ایران پرداخت می ‌شود.
28	11 بهمن 1395، داوود محمدی رئیس کمیسیون اصل ۹۰ مجلس، از پاسخ دیوان محاسبات به نامه این کمیسیون خبر داد و گفت: در این نامه اعلام شده که ۲۳ میلیارد تومان از حقوق ‌های نجومی ۳۹۷ نفر به بیت المال بازگشته است.
29	11 بهمن 1396، نمایندگان مجلس به کلیات گزارش نهایی کمیسیون تلفیق از لایحه بودجه سال ۹۶ کل کشور رای موافق دادند؛ گزارشی که نسخه پیشین آن، طی اقدامی بی‌ سابقه از سوی مجلس دهمی ‌ها رد شد و با دستور علی لاریجانی به کمیسیون تلفیق بازگشت.
30	11 بهمن 1397، وزرای خارجه سه کشور انگلستان، فرانسه و آلمان از راه‌اندازی کانال مالی برای پشتیبانی تجارت با ایران موسوم به «اینستکس» خبر دادند.
31	این کانال مالی در مرحله اول تجارت ایران با سه کشور یادشده ‌را پشتیبانی خواهد ‌کرد.
32	در صورت تداوم همکاری‌ در مراحل بعدی سایر کشورها نیز به این سازوکار مالی خواهند پیوست.
33	این سازوکار مالی یک مکانیزم تسویه و پرداخت خواهد بود؛ به این معنا که ایران می‌تواند در قالب این کانال مالی نفت و کالای غیرنفتی به یک کشور اروپایی بفروشد و با انتقال پول تنها در خاک اروپا، تعهدات خود از قبیل خرید کالا و خدمات از سایر کشورهای اروپایی را تسویه کند.
34	اینستکس در مرحله نخست کالاهای بشردوستانه و غیر‌تحریمی را براساس ضوابطی از جمله تحریم‌های اروپا و سازمان ملل، استانداردهای FATF و رویه‌های اختصاصی این کانال مالی پوشش خواهد داد.
35	منابع: موسسه مطالعات و پژوهش های سیاسی و روزنامه دنیای اقتصاد
