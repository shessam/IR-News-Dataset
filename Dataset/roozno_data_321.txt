roozno_data###وزیر بهداشت: منشاء کرونا در ایران ناقلین چینی هستد؛ یکی از فوتی های قم بازرگانی بود که غیرمستقیم سفرهایی به چین داشت / فعلا سفر به قم و شهرهای زیارتی را مطلقا توصیه نمی‌کنیم / به ما می‌گفتند که قم را قرنطینه کنید؛ اما مردم آنقدر فهیم هستند که خودشان قرنطینه خانگی را اعمال می‌کنند###http://roozno.com//fa/news/415053/وزیر-بهداشت-منشاء-کرونا-در-ایران-ناقلین-چینی-هستد-یکی-از-فوتی-های-قم-بازرگانی-بود-که-غیرمستقیم-سفرهایی-به-چین-داشت-فعلا-سفر-به-قم-و-شهرهای-زیارتی-را-مطلقا-توصیه-نمی‌کنیم-به-ما-می‌گفتند-که-قم-را-قرنطینه-کنید-اما-مردم-آنقدر-فهیم-هستند-که-خودشان-قرنطینه-خانگی-را-اعمال-می‌کنند###[]###2020-02-23 14:28:00###۴۱۵۰۵۳###['وزیر بهداشت', 'منشا کرونا']
1
1	وزیر بهداشت از توزیع رایگان بسته‌های ویژه مقابله با کروناویروس شامل ماسک، مایع ضدعفونی کننده و بروشورهای آموزشی در میان خانواده‌های قم خبر داد.
2	به گزارش روز نو ، سعید نمکی با اشاره به آخرین تصمیمات گرفته شده در ستاد فنی اجرایی مقابله با کرونا، درباره کمبودهای ماسک در کشور و تدابیر اتخاذ شده در این زمینه، گفت: متاسفانه ماسک و برخی مواد شوینده و ضدعفونی کننده با کمبود روبرو بودند و این موضوع نیز به دلیل هجمه بیش از حد مردم برای خرید این‌ مواد و البته بی‌انصافی دلال‌ها است که همواره دلال شرایط سخت مردم هستند و نان‌شان در همین گرفتاری‌هاست.
3	توزیع رایگان ماسک و موادضدعفونی کننده در قموی تاکید کرد: ما از مدت‌ها قبل ذخیره ماسک داشتیم و روز گذشته نیز به طور جدی با کمک مقامات امنیتی و قضایی به این موضوع ورود کردیم.
4	امروز نیز این پیام را به مردم شهر قم می‌دهم که برای همه خانواده‌های قم حداکثر تا آخر امشب پکیجی را آماده می‌کنیم که شامل تعدادی ماسک و مایع ضدعفونی ‌کننده و بروشور و پمفلت آموزشی است.
5	این برنامه سپس برای سایر خانواده‌ها نیز اجرا خواهد.
6	بنابراین از امروز ماسک رایگان در این شهر توزیع خواهد شد.
7	وزیر بهداشت درباره ژنوتایپ کروناویروس در ایران گفت: بررسی‌هایمان در این زمینه ما را به این سمت سوق داد که این ویروس همان کرونای جدیدی است که در ووهان چین مشاهده شده است.
8	منشاء کرونا در ایرانوی همچنین درباره منشاء این بیماری در کشورمان گفت: طبق بررسی‌هایمان منبع ویروس را پیدا کردیم که از ناقلین چینی بوده است و موارد آن در حال مشخص شدن است.
9	همچنین یکی از فوتی‌ها در قم بازرگانی بود که از طریق پروازهای غیرمستقیم سفرهایی به چین داشته است.
10	وزیر بهداشت با بیان اینکه ما یک ستاد مستمری را با عنوان ستاد فنی اجرایی مقابله با کرونا در ستاد وزارت بهداشت به صورت مستمر تشکیل دادیم که تمام مدیران ارشد حوزه بهداشت، درمان، آموزش و همچنین برخی از همکاران از سازمان نظام پزشکی و برخی دستگاه‌های مرتبط اجرایی در آن حضور دارند، افزود: ما در این ستاد مسایل کل کشور را ارزیابی کرده، خبرها را دریافت می‌کنیم و نظارت‌ها، دستورالعمل‌ها و بخشنامه‌هایی را که باید اعمال کنیم، تنظیم، مطرح و ابلاغ می‌کنیم.
11	همچنین برای تسهیل و ساده‌سازی امور مردم و همکاران‌مان در سیستم ارایه خدمات، دستورالعمل‌هایی را که باید ابلاغ کنیم، در این ستاد تدوین و ابلاغ می‌کنیم.
12	همچنین مشکلات مردم و همکاران‌مان در این ستاد ارزیابی و بررسی می‌شود.
13	وی افزود: در کنار این ستاد، ستادی با عنوان ستاد اجرایی مقابله با کرونا نیز وجود دارد که با دستور رییس جمهور تشکیل شده و مسوولیت آن با بنده است و معاون بنده دبیری آن را بر عهده دارد.
14	در عین حال روز گذشته گزارشی را در شورای عالی امنیت ملی ارایه دادیم و در آنجا بنا بر درخواست ما مبنی بر ایجاد برخی محدودیت‌ها در دسترسی به فضاهای پرجمعیت قرار شد به ما تفویض اختیاری کنند که تصمیماتی که ستاد اجرایی کشوری کرونا اتخاذ می‌کند به اطلاع وزرا، نماینده رییس قوه قضاییه و نماینده رییس کل ستاد نیروهای مسلح برسد و این تصمیمات برای همه دستگاه های اجرایی تصمیماتی لازم‌الاجرا تلقی شود.
15	نمکی با بیان اینکه از امروز درصددیم که ماسک را به صورت رایگان در اختیار مردم قرار دهیم، افزود: با شهردار محترم و تیم شهرداری جلساتی داشتیم و قرار شد روزی دو مرتبه ضدعفونی کردن اتوبوس‌ها و ایستگاه‌های مترو انجام شود.
16	ضمن اینکه در ورودی متروها از مواد ضدعفونی کننده استفاده کرده و ماسک رایگان به مردم ارایه دهیم.
17	آمادگی در تمام بیمارستان‌هاوزیر بهداشت با بیان اینکه ما از قبل در کل بیمارستان‌های استان‌های کشور آمادگی‌های لازم را ایجاد کرده بودیم، افزود: تلاش شد تا بتوانیم بیماران را در مراکز ریفرال متمرکز کنیم و از پراکندگی آنها جلوگیری کنیم.
18	مراکز بهداشتی و درمانی نیز در کل کشور آماده‌باش هستند؛ بویژه در مناطقی که مواردی از بیماری مشاهده شده است.
19	همچنین در کنار این مراکز آمبولانس‌های ویژه‌ای قرار گرفته تا اگر قرار بود بیماران را منتقل کنند، این اقدام را انجام دهند.
20	وحشت کاذبِ کرونانمکی خطاب به مردم تاکید کرد: وحشت بیهوده‌ای که درباره کرونا در مردم ایجاد شده، وحشتی کاذب است.
21	باید توجه کرد که بیماری ناشی از ویروس کرونای جدید هم میزان مرگ‌ومیر و هم بیماری‌زایی‌اش به مراتب از بیماری آنفلوآنزا کمتر است؛ به عنوان مثال طبق گزارشاتی که خود آمریکایی‌ها ارایه داده‌اند حدود 280هزار مورد بستری را برای ویروس آنفلوآنزای نوع بی تخمین می‌زنند که البته در حال حاضر اوج گرفتاری ما هم در ارتباط با آنفلوآنزای نوع بی وجود دارد و بسیاری از مواردی که بستری شده‌اند یا بیمارانی که می‌بینیم آنفلوآنزای نوع بی هستند که در حال حاضر نیز در پیک زمستانه این بیماری قرار داریم.
22	آمریکایی‌ها تخمین می‌زنند که در رابطه با آنفلوآنزا نوع بی 16هزار مرگ داشته باشند.
23	وی ادامه داد: این درحالیست که ما در آنفلوآنزا پاییزه یعنی آنفلوآنزای H1N1 آمار مرگ و میرمان به مراتب پایین‌تر از حد انتظار بود.
24	البته آمار مرگ و میر و بیماری‌زایی H1N1 بسیار بیشتر از کرونا است.
25	نمکی با بیان اینکه از تاریخ هفتم بهمن ماه به محض انتشار خبر کرونا در چین با اصرار بنده و حمایت دولت، پروازهای مستقیم از چین را لغو کردیم، گفت: اما متاسفانه پروازهای غیرمستقیم از چین برقرار بود.
26	البته ما در 36 مورد از مبادی ورودی کشور نیرو گذاشتیم تا همه چیز را به طور مرتب دیده‌بانی کنند.
27	این درحالیست که این اقدامات ابدا در کشورهایی مانند امارات و ترکیه انجام نشد.
28	بنابراین ما موارد غیرمستقیمی را که از چین وارد کشور می‌شدند، چک می‌کردیم اما اگر این افراد در دوره کمون قرار داشتند و علایمی نداشتند ممکن است با آلودگی وارد کشور شده باشند.
29	شفاف و به‌روز اطلاع‌رسانی می‌کنیموی با اشاره به اعلام اطلاعات مربوط به کرونا گفت: همانطور که پیشتر گفتم ما اطلاعات را به طور شفاف، درست و به روز به اطلاع مردم می‌رسانیم.
30	از مردم خواهش می‌کنم که به جز اطلاعاتی که از سوی وزارت بهداشت و همکاران ما منتشر می‌شود، به سایر اطلاعات اعتماد نکنند.
31	گاهی برخی می‌گویند یک بیمارستان پُر از بیمار سرماخورده بود.
32	اما باید توجه کرد که ممکن است یک بیمارستان پُر از بیمار سرماخورده باشد اما همه آنها مبتلا به کرونای جدید نیستند.
33	در حال حاضر پیک گرفتاری ما با آنفلوآنزای نوع بی است.
34	همکاران ما تا زمانی که در دو – سه نوبت بیمار را چک نکنند و از ابتلای او به کرونا ویروس جدید مطمئن نباشند، در این باره اطلاع‌رسانی نمی‌کنند.
35	امکانات آزمایشگاهی کامل استوزیر بهداشت با اشاره به امکانات تشخیصی و آزمایشگاهی در زمینه کروناویروس جدید گفت: در حال حاضر خوشبختانه امکانات آزمایشگاهی ما کامل است.
36	حتی زمانی که سازمان بهداشت جهانی و چین هم در کیت‌های تشخیصی دچار مشکل بودند ما توانستیم در انستیتو پاستور کیت‌های تشخیصی را طراحی کرده و بسازیم؛ به طوری که قبل از اینکه سازمان بهداشت جهانی تعداد محدودی کیت در اختیارمان قرار دهد، ما روش تشخیصی کرونا را طراحی کرده و کیت‌های آن را ساخته بودیم.
37	در حال حاضر هم در حوزه تشخیصی کاملا سوار بر کار هستیم.
38	چرایی بالا بودن آمار ابتلا و فوت ناشی از کرونا در ایران نسبت به سایر کشورهاوی در پاسخ به این که چرا آمار مبتلایان و جانباختگان ناشی از کرونا در ایران بیش از برخی کشورهای دیگر است، گفت: این موضوع به شفافیت سیستم اطلاع‌رسانی ما بازمی‌گردد.
39	در حال حاضر خبری را دریافت کردیم مبنی بر اینکه 9 مسافر کره جنوبی که از سرزمین‌های اشغالی به کره جنوبی بازگشته‌اند از نظر کروناویروس جدید مثبت بودند.
40	بنابراین این افراد از سرزمین‌های اشغالی که رژیم صهیونیستی مدعی است از کرونا پاک هستند به کره جنوبی رفته‌اند و مثبت بوده‌اند.
41	بنابراین رژیم صهیونیستی که خودش را از بهترین نظام‌های بهداشتی می‌داند آنقدر درباره کروناویروس کتمان کرده که افراد از کره جنوبی به این کشور سفر کرده و مبتلا بازمی‌گردند.
42	وی افزود: در عین حال کشورهایی هم وجود دارند که اصلا ساختار اطلاع‌رسانی در این زمینه ندارند و اعلام می‌کنند که تا امروز هیچ مورد مثبتی نداشته‌ایم.
43	بنابراین مردم این موضوعات را این چنین برداشت نکنند که یک کشور عقب‌افتاده تا کنون هیچ مورد مثبتی نداشته و ما به عنوان کشوری که یکی از بهترین زیرساخت‌های بهداشتی و درمانی را داریم، موارد مثبت کرونا را داشته‌ایم.
44	فعلا سفر به قم و شهرهای زیارتی را توصیه نمی‌کنیموزیر بهداشت در ادامه صحبت‌هایش با تاکید بر توجه به مسایل بهداشتی گفت: باید شستن دست‌ها، پرهیز از روبوسی، نرفتن به نقاط پرجمعیت و غیره را رعایت کنیم.
45	در عین حال از مردم عزیز قم خواهش می‌کنم که سفر نکنند.
46	برخی به ما گفتند که قم را قرنطینه کنید، اما من اعتقاد دارم مردم ما آنقدر فهیم، شریف و باشخصیت هستند که با آموزش‌هایی که ارایه می‌دهیم، خودشان رعایت می‌کنند و قرنطینه خانگی را برای خودشان اعمال می‌کنند.
47	بنابراین خواهشم از مردم این است که از قم به جایی سفر نکنند و در عین حال اعلام می‌کنم که در حال حاضر رفتن به سمت قم و شهرهای زیارتی را مطلقا توصیه نمی‌کنیم؛ چرا که در حال حاضر قم یک کانون بیماری است که باید آن را مدیریت کنیم و موارد زیادی را که از مناطق مختلف مورد بررسی قرار دادیم و مثبت شده‌اند، اکثرا منشاء سفر به قم داشته‌اند.
48	اخبار کرونا را از وزارت بهداشت پیگیر باشیدوی تاکید کرد: در عین حال توصیه می‌کنم که مردم از استفاده از خودکارهای عمومی و وسایل شخصی مشترک پرهیز کنند.
49	باید توجه کرد که پیشگیری بهترین راه مبارزه با این بیماری است.
50	در عین حال مردم اخبار را فقط از وزارت بهداشت دریافت کنند و بدانند که ممکن است سایر اطلاعات کذب باشد.
51	بنابراین مردم به ما کمک کنند و ما را حمایت کنند تا بتوانیم به سرعت این موضوع را جمع کنیم.
52	کرونا را شکست می‌دهیموزیر بهداشت از ایجاد بسیج ملی کرونا در کشور خبر داد و گفت: بسیجی را با عنوان "کرونا را شکست می دهیم" با ایجاد پایگاه‌هایی در سراسر کشور آغاز کردیم و امیدواریم همه مردم همانطور که در بسیج ملی کنترل فشارخون به ما کمک کردند، به این بسیج هم خواهند پیوست و به زودی شکست کامل کرونا را در کشور اعلام خواهیم کرد.
