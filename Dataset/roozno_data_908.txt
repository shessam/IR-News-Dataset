roozno_data###معاون وزیر بهداشت: اگر «فاصله‌گذاری هوشمند» را رعایت نکنیم، باید منتظر پیک‌های بعدی کرونا باشیم / مردم باید یک تا دو هفته دیگر هم در خانه ها بمانند###http://roozno.com//fa/news/421416/معاون-وزیر-بهداشت-اگر-فاصله‌گذاری-هوشمند-را-رعایت-نکنیم-باید-منتظر-پیک‌های-بعدی-کرونا-باشیم-مردم-باید-یک-تا-دو-هفته-دیگر-هم-در-خانه-ها-بمانند###[]###2020-04-11 10:51:00###۴۲۱۴۱۶###['معاون وزیر بهداشت', 'فاصله گذاری هوشمند']
1@@@2
1	معاون تحقیقات و فناوری وزیر بهداشت، درمان و آموزش پزشکی گفت: اگر فاصله‌گذاری هوشمند را به دقت رعایت نکنیم باید در انتظار پیک‌های بعدی بیماری کرونا باشیم.
2	وی با یادآوری این که اگر بیماری کرونا پیک دیگری داشته باشد حتما تلفات بیشتری دارد، خاطرنشان کرد: مردم باید یک تا دو هفته دیگر هم در خانه ها بمانند تا اطمینان حاصل شود که از پیک بیماری کرونا عبور کردیم.
3	پس از اجرای طرح فاصله گذاری اجتماعی به عنوان یک راهبرد جدید برای مدیریت و کنترل مناسب ویروس کرونا، ستاد ملی مقابله با کرونا طرح فاصله گذاری هوشمند را جایگزین طرح قبلی کرد؛ طرحی که در نظر دارد شرایط تدریجی بازگشت جامعه به شرایط عادی را فراهم کند.
4	براساس طرح فاصله گذاری هوشمند، فعالیت های مشاغل و کسب و کارهای کم ریسک از امروز (شنبه۲۳ فروردین) در استان‌ها آغاز شده و از ۳۰ فروردین در شهر تهران آغاز می شود.
5	مسوولان و صاحب نظران همچنان توصیه اکید دارند که آغاز به کار فعالیت‌های اقتصادی برخی مشاغل و کسب و کارها به معنای فراموشی در خانه ماندن نیست، پس کسانی که ضرورتی برای بیرون رفتن آنها وجود ندارد، همچنان باید در خانه بمانند.
6	دکتر رضا ملک زاده روز شنبه اظهار داشت: مردم با رعایت توصیه های بهداشتی، نقش مهمی در موفقیت طرح فاصله گذاری هوشمند دارند.
7	وی با یادآوری اینکه برای مشاغل و کسب و کارهای کم ریسک دستورالعمل های بهداشتی تدوین شده و در پایگاه اطلاع رسانی وزارت بهداشت قابل دسترسی است، گفت: رعایت دستورالعمل های تدوین شده و همچنین مراقبت های ویژه فردی هم می تواند ما را به مهار بیماری کرونا برساند و هم شرایط مطلوب اقتصادی را فراهم کند.
8	معاون تحقیقات و فناوری وزارت بهداشت خاطرنشان کرد: تصمیمات اخذ شده در قالب طرح فاصله گذاری هوشمند دارای ابعاد اجتماعی و اقتصادی است که موضوع کم اهمیتی نیست.
9	ما نمی خواهیم با سخت گیری های بی مورد، مشکلات اجتماعی و اقتصادی در کشور به وجود آوریم.
10	ملک زاده یادآور شد: مشاغل و کسب و کارهای کم ریسک باید دستورالعمل را به درستی رعایت کنند تا به بهترین شرایط این دروره را پشت سر بگذاریم و همچنین مردم به خصوص افرادی که در ریسک بیماری قرار دارند مانند افراد مسن، اصول بهداشتی فردی را به دقت رعایت کنند.
11	وی همچنین گفت: کشورهایی که توانستند این بیماری را کنترل کنند، برنامه های مناسبی را انجام دادند و با همراهی مردم توانستند از این مرحله عبور کنند.
12	همچنان تنها راه کنترل بیماری کرونا ماندن در خانه استمعاون وزیر بهداشت با بیان اینکه همچنان تنها راه کنترل بیماری کرونا، ماندن در خانه است، افزود: مردم باید سایر توصیه ها مانند پرهیز از حضور در اجتماعات و گردهمایی ها را به دقت رعایت کنند.
13	ملک زاده ادامه داد: افراد مسن و دارای بیماری زمینه ای مانند قلب و عروق و دیابت بیشتر مستعد ابتلا به این بیماری هستند و بهتر است این افراد همچنان در منازل بمانند.
14	وی با یادآوری این که اگر بیماری کرونا پیک دیگری داشته باشد حتما تلفات بیشتری دارد، خاطرنشان کرد: مردم باید یک تا دو هفته دیگر هم در خانه ها بمانند تا اطمینان حاصل شود که از پیک بیماری کرونا عبور کردیم.
15	معاون وزیر بهداشت به مردم توصیه کرد بهداشت فردی مانند شستن مرتب دست ها با آب و صابون را رعایت کنند و از تردد غیرضروری در این ایام به شدت خودداری کنند.
16	ملک زاده ادامه داد: تجربیات بیماری سارس نشان می دهد که این بیماری یک پیک ندارد و با عدم رعایت توصیه های بهداشتی، می تواند پیک های بعدی را ایجاد کند.
17	کیانوش جهانپور رییس مرکز روابط عمومی و اطلاع رسانی وزارت بهداشت روز گذشته اعلام کرد: تاکنون ۶۸ هزار و ۱۹۲ نفر در کشور به طور قطعی به ویروس کرونا مبتلا شده و با فوت ۱۲۲ نفر دیگر در ۲۴ ساعت گذشته، تعداد کل جان باختگان کرونا در کشور به چهار هزار و ۲۳۲ نفر رسید.
