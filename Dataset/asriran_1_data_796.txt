asriran_1_data###کرونا در جهان؛ شمار جان‌باختگان از ۳۰ هزار و مبتلایان از ۶۶۰ هزار تن گذشت###https://www.asriran.com/fa/news/720963/کرونا-در-جهان-شمار-جان‌باختگان-از-۳۰-هزار-و-مبتلایان-از-۶۶۰-هزار-تن-گذشت###['بین الملل']###2020-03-29 10:35:00###۷۲۰۹۶۳###['کرونا']
16
1	در حالیکه طبق گزارش مقام‌های چینی در شبانه‌روز گذشته در این کشور سه نفر در اثر ابتلا به ویروس جدید کرونا جان خود را از دست داده‌اند که شمار جانباختگان در اروپا و آمریکا سیر صعودی گرفته است.
2	به گزارش به نقل از یورونیوز، بر اساس آخرین آمار رسمی منتشر شده، شمار کلی جان‌باختگان ویروس کرونا در جهان از مرز ۳۰ هزار نفر گذشت و مجموع آمار مبتلایان نیز از ۶۶۰ هزار نفر فراتر رفت.
3	از سوی دیگر ایالات متحده آمریکا تاکنون بیش از ۱۲۱ هزار مبتلا به کووید ۱۹ ثبت کرده است.
4	در آمریکا همچنین رکورد بیشترین تلفات کرونا در یک روز با حدود ۱۷ هزار مبتلا ثبت شده است.
5	دولت ایتالیا اعلام کرد به فقرا و افرادی که به دلیل رکود و توقف اقتصادی در بحران کرونا در شرایط معیشتی دشوار قرار دارند، کوپن‌های ویژه برای تهیه مواد غذایی می‌دهد.
6	بنا بر آخرین آمار رسمی، با مبتلا شدن ۴ هزار ۶۱۱ نفر دیگر به ویروس کرونا در فرانسه، شمار کلی مبتلایان در این کشور به ۳۷ هزار و ۵۷۵ نفر رسید.
7	به این ترتیب آمار بیماران کرونایی فرانسه از ایران بیشتر شد.
8	همچنین با مرگ ۳۱۹ نفر دیگر بر اثر ابتلا به کووید ۱۹ در شبانه روز گذشته، شمار جان‌باختگان این بیماری در فرانسه نیز به ۲ هزار و ۳۱۴ نفر رسیده است.
9	ادوارد فیلیپ، نخست وزیر فرانسه گفت که از نظر همه‌گیری کرونا در این کشور، دو هفته اول ماه دوم قرنطینه از دو هفته اول آن دشوارتر خواهد بود.
10	دولت فرانسه روز گذشته قرنطینه کرونایی جاری را برای دو هفته دیگر یعنی تا ۱۵ آوریل (۲۷ فروردین) تمدید کرد.
11	نخست وزیر فرانسه روز شنبه در جریان یک سخنرانی که به طور زنده از شبکه‌های تلویزیونی فرانسه پخش شد همچنین اعلام کرد که شمار مبتلایان به کرونا در کشورش هر ۳ تا ۴ روز دو برابر می‌شود.
12	او که در کنار اولیویه وران، وزیر بهداشت و چند تن از پزشکان و مسئولان حوزه سلامت سخن می‌گفت از سفارش ۵ میلیون کیت تست سریع کرونا و یک میلیارد ماسک در داخل و خارج فرانسه خبر داد.
13	فیلیپ با اعلام این که در حال حاضر روزی ۵ هزار تست کرونا در فرانسه انجام می‌شود وعده داد که این آمار در پایان ماه آوریل ده برابر می‌شود.
14	شما افراد جانباخته در ایتالیا بر اثر ابتلا به ویروس کرونا با ۸۸۹ مورد فوتی جدید از ۱۰ هزار نفر فراتر رفت و به رقم ۱۰ هزار و ۲۳ نفر رسید.
15	همچنین طبق آمار رسمی تاکنون ۹۲ هزار و ۵۰۰ نفر نیز در این کشور ۶۰ میلیونی به کووید ۱۹ مبتلا شده‌اند.
16	شهر ووهان چین که شیوع ویروس کرونا از آنجا آغاز شده است، روز شنبه با بازگشایی برخی از ایستگاههای مترو و باز کردن دسترسی به شهر، قدم‌های نخستین برای شروع فعالیت‌ها را آغاز کرد.
17	شهر ووهان برای حدود دو ماه در قرنطینه کامل قرار داشت و اکنون مقامات تلاش دارند فعالیت‌ها را در این شهر به حالت عادی برگردانند.
18	از دوشنبه گذشته تاکنون (۶ روز گذشته) تنها یک مورد ابتلا با منشا داخلی در ووهان گزارش شده است و از هفته‌های گذشته تعداد بیماران در این شهر سیر نزولی داشته است که گویای موثر بودن قرنطینه سختگیرانه این شهر ۱۱ میلیون نفری است.
19	چین بیش از ۸۱ هزار بیمار مبتلا به کووید۱۹ را در این کشور گزارش کرده است و تاکنون ۳۲۹۵ نفر در این کشور در اثر ابتلا به این ویروس جان‌باخته‌اند.
20	بریتانیا اعلام کرد که در ۲۴ ساعت گذشته ۲۶۰ بیمار مبتلا به کویید۱۹ در این کشور جان‌باختند و تعداد کل فوت شدگان در اثر کرونا در این کشور به بیش از یکهزار نفر رسیده است.
21	تعداد مبتلایان به کووید۱۹ تاکنون در بریتانیا بیش از ۱۷ هزار نفر اعلام شده است.
22	آژانس سرمایه گذاری ملی هند اعلام کرده است که این کشور برای مبارزه با شیوع ویروس کرونا دست کم به ۳۸ میلیون ماسک و ۶.
23	۲ میلیون قطعه تجهیزات پزشکی و محافظت شخصی نیاز دارد.
24	در حالی که تعداد مبتلایان به بیماری کووید۱۹ در هند در حال افزایش است، پرسنل بیمارستانی از کمبود ماسک و تجهیزات لازم در بیمارستان‌ها شکایت دارند.
25	در سندی که رویترز آنرا مشاهده کرده است هند با ۷۳۰ شرکت برای خرید دستگاههای تنفسی، مانیتورهای آی‌سی‌یو، تجهیزات محافظ، ماسک و کیت تشخیص کووید۱۹ تماس گرفته است و تاکنون ۳۱۹ شرکت به هند پاسخ داده‌اند.
26	هند ۱.
27	۳ میلیارد نفر جمعیت دارد و تاکنون ۹۳۳ مورد مبتلا به کویید۱۹ تشخیص داده شده است و ۲۰ نفر نیز تاکنون جان‌باخته‌اند.
28	مقام‌های وزارت بهداشت اسپانیا اعلام کردند که شمار افرادی که بر اثر ابتلا به بیماری کووید ۱۹ در این کشور جان باخته‌اند با ۸۳۲ مورد فوتی جدید به ۵ هزار و ۶۹۰ نفر افزایش یافته است.
29	از سوی دیگر شمار افراد مبتلا به این بیماری از ۶۴ هزار و ۵۹ نفر در روز گذشته به ۷۲ هزار و ۲۴۸ نفر تا ظهر امروز افزایش یافته‌اند.
30	کیانوش جهانپور، سخنگوی وزارت بهداشت ایران اعلام کرد که در ۲۴ ساعت گذشته ۱۳۹ نفر بر اثر ابتلا به بیماری کووید ۱۹ جان خود را از دست داده‌اند و شمار کلی جانباختگان به ۲ هزار و ۵۱۷ نفر رسیده است.
31	وی همچنین در گزارش روزانه خود از ۳ هزار و ۷۶ مورد ابتلای جدید در ایران خبر داد که شمار افراد مبتلا شده به ویروس جدید کرونا را به ۳۵ هزار و ۴۰۸ نفر افزایش داده است.
32	جهانپور شمار افراد بهبود یافته را در مجموع ۱۱ هزار و ۶۷۹ نفر ذکر کرد و افزود:« ۳ هزار و ۲۰۶ نفر از بیماران در وضعیت شدید این بیماری قرار دارند.
33	»ترکیه روز شنبه حرکت تمام قطارهای بین شهری را متوقف کرد و در پروازهای داخلی نیز محدودیت‌هایی را به اجرا گذاشت.
34	این اقدامات برای مقابله با گسترش شیوع ویروس جدید کرونا در این کشور اتخاذ شده است.
35	شمار افراد مبتلا به کووید ۱۹ در ترکیه تا روز گذشته به ۵ هزار و ۶۹۸ مورد افزایش یافت.
36	۹۲ نفر نیز تاکنون در اثر ابتلا به این ویروس در این کشور جان خود را از دست داده‌اند.
37	رجب طیب اردوغان، رئیس جمهوری ترکیه روز گذشته در یک نشست خبری گفته بود که این کشور در مقایسه با جمعیت جهان دارای بیشترین تخت آی.
38	سی.
39	یو است و در زمینه تولید دستگاه تنفس نیز به سرعت پیشرفت کرده است.
40	وی از شهروندان این کشور خواست که به‌طور داوطلبانه خود را قرنطینه کنند و به جز خرید یا تامین نیازهای اساسی از خانه خارج نشوند.
41	وی تاکید کرد که تمام پروازهای بین‌المللی متوقف شده است و سفرهای بین شهری تحت شرایط خاص انجام می‌شود.
42	شرکت هواپیمایی ترکیه به دنبال سخنان اردوغان اعلام کرد که پروازهای داخلی از نیمه شب شنبه تنها از آنکارا و استانبول به سمت برخی از شهرهای بزرگ برقرار است و مسافران پس از ساعت ۱۷ به وقت محلی نیازمند دریافت مجوز از استانداری برای انجام سفر هستند.
43	راه آهن ترکیه نیز گفت که حرکت تمام قطارهای بین شهری از روز شنبه تا اطلاع ثانوی متوقف شده است.
