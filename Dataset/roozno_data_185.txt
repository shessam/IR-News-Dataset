roozno_data###افشاگری جدید درباره علت ترور سردار سلیمانی/ ماموریت فرمانده سپاه قدس در عراق چه بود؟###http://roozno.com//fa/news/413843/افشاگری-جدید-درباره-علت-ترور-سردار-سلیمانی-ماموریت-فرمانده-سپاه-قدس-در-عراق-چه-بود###[]###2020-02-16 14:30:00###۴۱۳۸۴۳###['ترور سردار سلیمانی', 'افشاگری']
1
1	دولت ترامپ در سوم ژانویه امسال دستور ترور سردار قاسم سلیمانی یکی از مقامات نظامی ارشد ایران را صادر کرد نه به این دلیل که او به ادعای خودشان یک تهدید فوری به حساب می‌آمد بلکه به این دلیل که می‌خواستند تلاش‌های تهران برای رسیدن به یک توافق با متحدان واشنگتن را مختل کنند.
2	به گزارش روز نو : روز پنجشنبه نیویورک تایمز گزارشی منتشر کرده و به مقامات ارشد ناشناسی در آمریکا، ایران و دیگر کشور‌های خلیج فارس ارجاع داده است و بر پایه همان گزارش تاکید کرده که ترامپ قصد ایجاد اخلال در مذاکرات ایران و متحدان عربی آمریکا در منطقه را داشته است.
3	در این گزارش آمده اواخر سپتامبر در ابوظبی پایتخت امارات یک هواپیما حامل مقامات ارشد ایرانی برای مذاکره در خصوص توافق صلح دو جانبه بین دو کشور به زمین نشست.
4	این اتفاق بعد از اعزام ناو هواپیما بر B52 آمریکا به خلیج فارس با بهانه حفظ امنیت تنگه هرمز رخ داد.
5	در ماه ژوئن سال گذشته ایرانی‌ها یک پهپاد آمریکایی را بر فراز آب‌های تنگه هرمز سرنگون کردند.
6	کاخ سفید ترامپ ابتدا قصد انتقام داشت، اما بعد پشیمان شد، اما در ماه سپتامبر تاسیسات نفتی عربستان مورد حمله شدید پهپادی و موشکی قرار گرفت.
7	واشنگتن انگشت اتهامش را به سوی ایران نشانه رفت؛ اتهامی که ایران آن را رد کرد.
8	اواخر ماه اگوست گزارش‌هایی منتشر شد که نشان می‌داد واشنگتن از اینکه امارات از جبهه ضد ایران فاصله گرفته نگران است.
9	فرمانده گارد ساخلی امارات یک توافق امنیت دریانوردی با یکی از فرماندهان سپا پاسداران ایران امضا کرد و امارات مستقیما با عربستان بر سر کنترل بندر عدن در جنوب یمن وارد مجادله شد.
10	بیشتر بخوانید: ایران پس از سردار قاسم سلیمانی/ استراتژی نظامی تهران در منطقه تغییر خواهد کرد؟همزمان واشنگتن پست هشدار داد که امارات تخطی کرده و این سوال را مطرح کرد که چطور این کشور می‌تواند یک متحد قابل اعتماد در درگیری بین ایران و آمریکا باشد.
11	بر اساس گزارش نیویورک تایمز، دیدار بین مقامات ایران و هیات ابوظبی در ابتدا از واشنگتن مخفی نگه شده بود، اما هشدار‌هایی در کاخ سفید درباره جبهه مشترک علیه ایران که با دقت ظرف دو سال توسط دولت ترامپ ایجاد شده بود به صدا در آمده بود.
12	اماراتی‌ها و شیخ نشین‌های سعودی از سیاست‌های اشتباه و خسته کننده واشنگتن در قبال ایران خسته شده‌اند و نگرانند که در جریان درگیری ایران و آمریکا در خط مقدم جبهه‌ای قرار بگیرند که می‌دانند هیچ تضمینی از سوی آمریکا برای حفاظت از آن‌ها وجود ندارد.
13	بر اساس این گزارش عربستان سعودی به طور محرمانه سعی کرد از طریق دیپلماتیک به ایران نزدیک شود و از دولت‌های پاکستان و عراق برای تسهیل‌گری و میانجی‌گری درخواست کرد.
14	سلیمانی نقش محوری در ساماندهی این مذاکرات با هر دو شیخ‌نشین منطقه داشته است.
15	در ماه اکتبر بر اساس گزارش نیویورک تایمز، مایک پمپئو وزیر خارجه آمریکا سفری به تل آویو داشته و با یوسی کوهن رییس موساد دیدار کرده است.
16	ترور سردار قاسم سلیمانی در ابتدا با دفاعیه ترامپ و مقامات دولتش از این حمله با هدف از بین بردن یک تهدید فوری علیه پرسنل نظامی و منافع آمریکا در خاورمیانه مواجه شد.
17	اما این پیش فرض به سرعت از بین رفت و رییس جمهور آمریکا و متحدانش سعی کردند ترور سلیمانی را به عنوان یک اقدام انتقامی جا بزنند.
18	بیشتر بخوانید: جای سردار سلیمانی لو نرفت، او یک هدف در دسترس بود/ ترامپ چطور تصمیم به ترور فرمانده سپاه قدس گرفت؟آمریکایی‌ها مدعی شدند که قاسم سلیمانی از شبه‌نظامیان شیعه منطقه که مسئول کشته شدن آمریکایی‌هایی بوده‌اند که ۱۵ سال پیش عراق را اشغال کرده‌اند حمایت می‌کرده است.
19	همان شبه‌نظامیانی که در ماه دسامبر مسئول کشته شدن پیمانکار آمریکایی در عراق بوده‌اند.
20	در پی ترور سلیمانی نشست ویژه‌ای در پارلمان عراق برگزار شد و در این نشست عادل عبدالمهدی نخست وزیر عراق اعلام کرد سلیمانی حامل پیامی از سوی ایران برای عربستان برای کاهش تنش بین دو کشور بوده است.
21	در پی این اظهار نظر، پمپئو به رسانه‌ها گفت: آیا هیچ سابقه‌ای وجود دارد که نشان دهد این جنتلمن، این دیپلمات برجسته (منظور او قاسم سلیمانی است) به بغداد سفر کرده تا یک ماموریت صلح‌آمیز را شروع کند؟ ما می‌دانیم که این حقیقت ندارد.
22	اما نیویورک تایمز در گزارش خود عملا ماموریت سلیمانی در بغداد را افشا کرده و گفته آمریکا هم از این ماموریت خبر داشته و به همین دلیل او را ترور کرده است.
