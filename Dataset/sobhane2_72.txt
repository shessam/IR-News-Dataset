sobhane2###nan###http://sobhanehonline.com/fa/news/203771/وکیل-نجفی-هنوز-زمان-دادگاه-مشخص-نیست###گوناگون###2019-11-10 19:00:00###۲۰۳۷۷۱###['وکیل نجفی', 'محمدعلی نجفی', 'دادگاه']
1
1	وکیل محمد علی نجفی گفت: نظریه جدید کارشناسی دادگاه ابهاماتی دارد که طی لایحه‌ای این موارد را به دادگاه اعلام کرده ایم.
2	حمیدرضا گودرزی وکیل مدافع محمدعلی نجفی درباره نظریه جدید کارشناسی دادگاه در خصوص پرونده موکلش اظهار کرد: گزارش کارشناسی جدید دارای ابهاماتی است که ما طی لایحه‌ای تمام موارد ابهام را به دادگاه تقدیم کردیم و دادگاه تصمیم خواهد گرفت که رفع ابهام کند و در این صورت کارشناسان باید یک بار دیگر نظر خود را اعلام کنند.
3	وی افزود: مطلب دیگری که در نظریه جدید کارشناسان آمده است که گلوله ابتدا به دست خورده و با زاویه و غیر مستقیم به قفسه سینه برخورد کرده است که با نظریه قبلی تفاوت دارد.
4	وکیل نجفی گفت: در گزارش جدید اعلام شده است که اولا گلوله با زاویه به بدن مقتوله برخورد کرده و دوما زاویه دار است.
5	گودرزی افزود: با توجه به اینکه اسلحه کالیبر ۹ میلی متر اسلحه‌ای پرقدرت است بعد از شلیک گلوله به قفسه سینه باید از بدن خارج شود در صورتی که در صحنه قتل مشاهده شده که گلوله در بدن مقتوله باقی مانده است که نشان می‌دهد قدرت گلوله در مسیر حرکت گرفته شده است.
6	وی ادامه داد: کارشناسان اعلام کرده اند که مقتوله قبل از شلیک گلوله به سمت عقب حرکت کرده است و نزدیک وان گلوله به او اصابت کرده است که این نظر با صحنه قتل مغایرت دارد، زیرا اگر چنین اتفاقی رخ داده بود باید وان حمام پر از خون می‌شد در صورتی که کف حمام پر از خون است و تنها چند قطره خون در وان وجود دارد که با نظر کارشناسان تعارض داد.
7	وکیل نجفی بیان کرد: ایراد دیگری که می‌توان به نظریه کارشناسی گرفت این است که هر کارشناس باید در مورد حوزه کاری خود اعمال نظر کند، به عنوان مثال کارشناس اسلحه باید در مورد نحوه شلیک نظر دهد و کارشناس پزشکی قانونی در رابطه با آسیب‌های وارده بعد از شلیک اعلام نظر کند، در صورتی که در این گزارش تمام کارشناسان به صورت جمعی اعلام نظر کرده اند.
8	گودرزی گفت: این گزارش نشان می‌دهد که تفکیک نظر کارشناسان اعمال نشده و همین موضوع باعث شده که گزارش کارشناسی از اعتبار لازم برخوردار نباشد.
9	وی ادامه داد: ایراد بعدی این است که از مجموع ۶ کارشناس تعیین شده از سوی دادگاه، یک کارشناس نظری نداده است و فقط ۵ نفر اعلام نظر کرده اند.
10	وکیل نجفی درباره زمان رسیدگی مجدد به پرونده در دادگاه گفت: هنوز وقت رسیدگی به ما اعلام نشده است، اما در اینکه در آذرماه دادگاه تشکیل می‌شود، شکی نیست.
11	گودرزی افزود: قاضی کشکولی رسیدگی کننده به پرونده گفته است که دادگاه به صورت علنی برگزار خواهد شد.
