roozno_data###یک مجلس مرده دردی از دردهای جامعه دوا نمی‌‎کند/ برخی نامزدهای انتخابات مجلس بعد از ثبت‌نام استعفاء دادند###http://roozno.com//fa/news/413521/یک-مجلس-مرده-دردی-از-دردهای-جامعه-دوا-نمی‌‎کند-برخی-نامزدهای-انتخابات-مجلس-بعد-از-ثبت‌نام-استعفاء-دادند###[]###2020-02-15 10:05:00###۴۱۳۵۲۱###['مجلس مرده', 'انتخابات مجلس']
1
1	ک نماینده مجلس شورای اسلامی تاکید کرد: یک مجلس مرده دردی از دردهای جامعه دوا نمی‌‎کند، در حالی که یک مجلس پویا و زنده می‌تواند جزء ارکان نظام و حکمرانی شود.
2	به گزارش روز نو :محمود صادقی، درباره انتقادها نسبت به رد و تائید صلاحیت‌ها و اظهارات رئیس‌جمهور در این باره گفت: حرف‌های روحانی در راستای نقشی است که قانونی اساسی برای وی تعیین کرده، به هر حال این قاون وظایفی را برای رئیس‌جمهور مشخص کرده که مهم‌ترین آن بحث حقوق شهروندی و حق تعیین سرنوشت و انتخاب است.
3	این نماینده مجلس شورای اسلامی با بیان این‎که بسیار خوب است رئیس‌جمهور به این مباحث ورود کرده است، عنوان کرد: ورود روحانی به این مسئله بسیار دیر است زیرا طی سال‌هایی که ایشان رئیس‌جمهور است مسائل کم نبوده و اتفاقات زیادی هم رخ داده که انتظار می‌رفت باتوجه به این‌که منشور حقوق شهروندی در دولت ایشان تدوین و رونمایی شده، وی ورود کند که این امر رخ نداد.
4	وی با اشاره به رد صلاحیت‌ها گفت: بحث انتخابات فقط معطوف به مردم و کاندیداهایی که برای حضور اعلام آمادگی می‌کنند نیست؛ اساسا حقوق حاکمیت است زیرا هنگامی که محدودیت‌های این‌چنینی برقرار می‌‌کنیم در حقیقت حاکمیت را تضعیف می‌کنیم.
5	این نماینده مجلس شورای اسلامی با اشاره به این‌که فکر می‌کنند با یکدست کردن برخی از نهادها کارها بهتر انجام می‌شود در صورتی که این‌گونه نیست، بیان کرد: یک مجلس مرده دردی از دردهای جامعه دوا نمی‌‎کند، در حالی که یک مجلس پویا و زنده می‌تواند جزء ارکان نظام و حکمرانی شود.
6	وی ادامه داد: شعاری مطرح می‌شود «اصلاح طلب، اصولگرا دیگه تموم ماجرا» شاید جنبه تخریبی داشته باشد اما باید این نکته توجه کرد شاید انتخاب مردم فراتر از جناح‌های سنتی در کشور است؛ امروز جامعه از ما جلوتر است و می‌داند مجلس باید برآیند آرا و افکار مردم باشد.
7	امروز باید راه را برای متفکران و صاحب‌نظران باز کنیم تا تضارب آرا صورت گیرد این‌گونه است که مردم به نظام علقه پیدا می‌کنند.
8	این عضو فراکسیون امید مجلس شورای اسلامی با تاکید بر این‌که مجلس باید پژواک خواسته‌های مردم باشد، عنوان کرد: شاید عده‌ای از سر دلسوزی و حسن نیت دست به یکسری کارها می‌زنند تا افرادی که آرام هستند و سیاسی نیستند وارد مجلس شوند اما باید گفت چنین نگرشی نتیجه‌اش از قبل مشخص است.
9	وی با اشاره به سخنان سخنگوی شورای نگهبان، گفت: سخنگوی شورای نگهبان دائم از فساد برای رد صلاحیت‌ها صحبت می‌کند باید به ایشان گفت مجلس و شورای نگهبان یک مجموعه بهم پیوسته هستند اگر فسادی در خانه ملت وجود دارد باید پیگیری شود چراکه مجلس ارتباط تنگاتنگی با این شورا دارد.
10	صادقی ادامه داد: گفته می‌شود نمایندگان فعلی مجلس به دلیل تخلفات مالی رد صلاحیت شدند، این افراد چهار سال قبل توسط شورای نگهبان تائید شده‌اند.
11	وی خاطر نشان کرد: امروز شورای نگهبان در مقام نظارت از حدود یک نهاد ناظر خارج شده است و در حال انجام دادن کارهای اجرایی است؛ رئیس جمهور هم همین را می‌گوید، که اتفاقا اگر شورای نگهبان نقش نظارتی خود را ایفا کند بسیار بالاتر است اما وارد نقش‌های اجرایی و درگیری‌هایی می‌شود که از شأن شورای نگهبان به عنوان یک نهاد بی‌طرف می‌کاهد و به نقش جانبدارانه تقلیل می‌دهد.
12	این نماینده مجلس شورای اسلامی ادامه داد: گفته می‌شود شورای نگهبان از نقش نظارتی خارج شده و به اجرایی کشیده شده است زیرا این شورا کار نظارت را به یک بخش عظیمی از نیروها واگذار کرده است که اگر نگوییم پرونده‌سازی می‌کنند پرونده پخت و پز می‌کنند و روزنه‌های را برای سوءاستفاده ایجاد می‌کنند.
13	وی ادامه داد:‌حرفی که اخیرا زدم مبنی بر تائید صلاحیت به واسطه پرداخت پول قصدم متهم کردن شورای نگهبان نیست مقصودم این است که سیستم به گونه‌ای عمل می‌کند تا یکسری از افراد دست به فساد بزنند.
14	نماینده مردم تهران در مجلس شورای اسلامی خاطرنشان کرد: امیدوارم در شرایط فعلی که مردم از مجموعه شرایط ناراضی هستند و اعتمادشان تضعیف شده است برای این که آسیب کمتری به نظام و حاکمیت برسد راه حضور افکار مختلف و متفاوت را در مجلس باز کنیم.
15	امروز اگر مشاهده کنند صدای‌شان در تریبون مجلس است، به نظام اعتماد پیدا می‌کنند.
16	صادقی درباره این‌که امروز شاهد رفتار متناقضی در تائید و صلاحیت افراد هستیم مشاهده می‌کنیم فردی گفته می‌شود پرونده مالی دارد اما تائید صلاحیت می‌شود و حق به جانب وارد میدان انتخابات می‌شود این تضادها چرا رخ می‌دهد گفت: از خودشان باید بپرسید این تبعیض‌ها برای چیست، فقط مسئله پرونده‌های مالی نیست بعضی اشخاص حتی از قانونی که برای استعفا بود هم تخطی کردند و بعد از ثبت نام استعفاء دادند درصورتی که باید ۶ ماه قبل از ثبت نام این کار را می‌کردند و اشخاصی که پرونده‌های مفصل دارند نادیده گرفته می‌شوند!
