roozno_data###فعال انتخاباتي يا احياگر امر به معروف###http://roozno.com//fa/news/414070/فعال-انتخاباتي-يا-احياگر-امر-به-معروف###[]###2020-02-18 09:02:00###۴۱۴۰۷۰###['فعال انتخاباتی', 'امر به معروف']
1@@@2@@@3@@@4
1	ابتداي جواني‌اش بيش از هرچيز ديگر جلب‌توجه مي‌كرد ولي پس از چندي، «جنجال» همچون حمايت بي‌چون و چرا از اصولگرايان، جزو لاينفكي از فعاليت‌هاي روزمره دبير حالا ديگر سابق ستاد امر به معروف و نهي از منكر شد.
2	جليل محبي در روزهاي نخست فعاليتش با ادعاي نقد‌ناپذيري مسوولان از نهادهاي انتصابي گرفته تا انتخابي براي خود اسم و رسمي در شبكه اجتماعي توييتر جلب كرد و اتفاقا از همين طريق، از گمنامي خارج و پايش به شبكه‌هاي تلويزيوني باز شد تا اينكه نوبت به انتخابات رسيد.
3	با رد صلاحيت‌هاي گسترده كانديداهاي اصلاح‌طلب و اعتدال‌گرا توسط شوراي نگهبان و شكستن ركورد ردصلاحيت‌هاي هفتمين دوره انتخابات مجلس شوراي اسلامي، كنشگران سياسي اصلاح‌طلب و نزديك به اين جريان نسبت به روند در پيش گرفته شده توسط شوراي نگهبان انتقادهايي را مطرح كردند؛ انتقادهايي كه محدود به كنشگران سياسي نماند و حسن روحاني درقامت رييس‌جمهوري نيز به تندترين شكل ممكن به آن واكنش نشان داد.
4	جليل محبي در چنين شرايطي مشي اصولگرايانه گذشته خود را تندتر كرد و گاه و بي‌گاه در حساب كاربري‌اش در توييتر به اصلاح‌طلبان انتقاد كرد.
5	به گزارش رو زنو :اين انتقادها اما رفته‌رفته چنان افزايش يافت كه ديگر كسي محبي را به‌نام ستاد احياي امر به معروف و نهي از منكر كه در سال 72 تاسيس شده بود و هم‌اكنون رياستش برعهده كاظم صديقي، خطيب نماز جمعه تهران است، نمي‌شناخت.
6	محبي عملا به يك كنشگر سياسي تند و تيزِ اصولگرا تبديل شده بود و اتفاقا در اين مسير با سيدمصطفي تاجزاده، معاون سياسي وزير كشور دولت اصلاحات نيز به مناظره نشست.
7	مناظره‌اي كه محبي در جريان آن از رد صلاحيت‌هاي گسترده شوراي نگهبان در انتخابات يازدهمين دوره مجلس كه براساس اظهارات رييس‌جمهوري، 44 حوزه انتخابيه را به‌طور كامل در اختيار اصولگرايان قرارداده، دفاع كرد و همزمان مدعي شد كه از ميان اصلاح‌طلبان 130 نفر فقط در تهران تاييد صلاحيت شده‌اند و وعده داد اسامي اين افراد را منتشر خواهد كرد.
8	محبي البته هرگز اسامي اين 130 نفر را منتشر نكرد ولي چندي بعد رسما وارد انتخابات شد و زماني كه هنوز دبيرستاد احياي امر به معروف و نهي از منكر بود، يك ليست انتخاباتي هم منتشر كرد.
9	ليستي كه با توجه به مسووليت او در ستاد امر به معروف و نهي از منكر با انتقادهايي بسيار جدي مواجه شد.
10	او در واكنش به اين انتقادها به‌طور ناگهاني بخش معرفي خود در شبكه اجتماعي توييتر را تغيير داد و خود را دبير «سابق» ستاد احياي امر به معروف معرفي كرد.
11	اين روحاني جوان در همين زمينه در توييترش نوشت كه اين استعفا به صورت تلفني به آيت‌الله صديقي، رييس اين ستاد اعلام شده و او نيز با اين مساله موافقت كرده است.
12	با اين حال اما رسانه‌هاي مختلف از عنوان «بركناري» براي خداحافظي جليل محبي با اين ستاد استفاده كردند تا ابهامات همچنان باقي باشد.
13	پايگاه اطلاع‌رساني ستاد احياي امر به معروف تا لحظه نگارش اين گزارش، نه به هيچ‌يك از ابهامات پاسخ داده و نه حتي خبر استعفا يا بركناري جليل محبي را منتشر كرده تا برحجم اين ابهامات افزوده شود.
14	به‌رغم اين ابهامات اما از قرار معلوم فعاليت‌هاي انتخاباتي محبي همچنان پابرجاست؛ به‌طوري‌كه او علنا مجيد انصاري و اصلاح‌طلبان را نقد كرده و از وحيد يامين‌پور و چهره‌هايي نزديك به او حمايت مي‌كند.
