roozno_data###مجلس قوی رای قوی می‌خواهد###http://roozno.com//fa/news/414627/مجلس-قوی-رای-قوی-می‌خواهد###[]###2020-02-20 16:31:00###۴۱۴۶۲۷###['رییس قوه قضاییه', 'مجلس قوی']
1
1	رییس قوه قضاییه حضور مردم در صحنه انتخابات را هم یک وظیفه الهی، سیاسی و تکلیفی و حاوی پیام قدرت و اقتدار برای دوستداران انقلاب دانست.
2	به گزارش روز نو ، سید ابراهیم رئیسی در پاسخ به این سئوال که با توجه به شرایط منطقه و تحریمی که از سوی استکبار جهانی و آمریکا بر علیه ایران تحمیل شده است، حضور مردم در پای صندوق رای چه نقشی در خنثی سازی این توطئه‌ها دارد، گفت: از افتخارات ارزشمندی که از بدو پیروزی انقلاب اسلامی داشته ایم، مراجعه به رای مردم برای شکل گیری تمامی ارکان نظام جمهوری اسلامی است.
3	وی با بیان اینکه حضور مردم در انتخابات، هم حق و هم تکلیف است، افزود: مردم و تمام ایرانیان امروز حق انتخاب دارند.
4	تکلیف نیز دارند که هم حضور پیدا کنند و هم بهترین را برگزینند؛ بهترین‌هایی که احساس تعهد و مسئولیت در قبال ارزش‌های انقلاب اسلامی و احساس مسئولیت نسبت به مردم و رفع مشکلات آنها، دغدغه معیشت مردم و روحیه جدی برای مبارزه با فساد را داشته باشند.
5	رییس دستگاه قضا تاکید کرد: مجلس با کمک دولت بسیار می‌تواند در ایجاد ساختارهای فساد زدا و فضای کسب و کار بدون مانع و بدون مشکل و رونق تولید نقش داشته باشد.
6	رییسی حضور مردم در صحنه انتخابات را هم یک وظیفه الهی، سیاسی و تکلیفی و حاوی پیام قدرت و اقتدار برای دوستداران انقلاب دانست.
7	وی با اشاره به پیام حضور مردم برای دشمنان انقلاب خاطرنشان کرد: آن پیام این است که ما علیرغم خواست شما با همه وجود نه فقط خودمان بلکه خانواده هایمان پای صندوق‌های رای حاضر شده و رای می‌دهیم.
8	رییس قوه قضاییه با بیان اینکه هر رایی که در صندوق ریخته می‌شود تیری بر قلب دشمنان است، گفت: با این حضور معلوم می‌شود که ملت بزرگ ایران علیرغم همه مسایل و تنگناهایی که دشمن ایجاد کرده یا مشکلاتی که در داخل دارد؛ نسبت به آرمان‌های انقلاب اسلامی و دشمن شناسی و دشمن ستیزی، هیچ گونه کوتاهی نمی‌کند.
9	رییس قوه قضاییه حضور با انگیزه و اثربخش مردم را در شکل گیری مجلس قوی موثر دانست و گفت: ما دنبال مجلس قوی هستیم؛ مجلس قوی رای قوی می‌خواهد.
10	رای قوی می‌تواند مجلس قوی را شکل دهد و آینده کشور را از لحاظ قانونگذاری، نظارت بر دستگاه‌های اجرایی و تعامل با همه نهادها و مسئولین و دستگاه‌های مختلف در جهت ارتقا و رسیدن کشور به قله پیشرفت تضمین کند.
