roozno_data###ملت ایران، فداکاری پزشکان و پرستاران عزیزمان را فراموش نخواهد کرد/ شرط موفقیت ما، همکاری همه‌جانبه با ستاد ملی مدیریت کروناست###http://roozno.com//fa/news/417765/ملت-ایران-فداکاری-پزشکان-و-پرستاران-عزیزمان-را-فراموش-نخواهد-کرد-شرط-موفقیت-ما-همکاری-همه‌جانبه-با-ستاد-ملی-مدیریت-کروناست###[]###2020-03-11 10:12:00###۴۱۷۷۶۵###['رئیس جمهور', 'ملت ایران']
1
1	رئیس‌جمهور تاکید کرد:‌ بی‌تردید ملت ایران، تلاش‌ها و فداکاری پزشکان و پرستاران عزیزمان را فراموش نخواهد کرد.
2	به گزارش روز نو ، حجت‌الاسلام حسن روحانی رئیس‌جمهور در اینستاگرام خود با اقدیر از جامعه پزشکی و پرستاری کشور نوشت:پزشکان و پرستاران در خط مقدم مبارزه با کرونا هستند و فداکاری بسیار بزرگی از خودشان نشان دادند.
3	از همه آنها تشکر و سپاسگزاری می‌کنم.
4	آن‌ها با همه توان در صحنه هستند؛ روزها و شب‌ها با استراحت کوتاه و با تلاش بسیار زیاد به طور مداوم، کار خودشان را ادامه می‌دهند.
5	بی‌تردید ملت ایران، تلاش‌ها و فداکاری پزشکان و پرستاران عزیزمان را فراموش نخواهد کرد.
6	‌از همه هموطنان می‌خواهم با همدلی، مراقبت و رعایت توصیه‌های بهداشتی برای پیشگیری از شیوع بیشتر ویروس ‎کرونا، از مسافرت، گردهمایی و ترددهای غیرضرور جداً خودداری نمایند.
7	شرط موفقیت ما، همکاری همه‌جانبه مردم و دستگاه‌های اجرایی با ستاد ملی مدیریت کروناست.
