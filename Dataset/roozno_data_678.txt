roozno_data###مقامات نیویورک: تهدید کرونا تا مهر ماه ٩٩ ادامه دارد###http://roozno.com//fa/news/418545/مقامات-نیویورک-تهدید-کرونا-تا-مهر-ماه-٩٩-ادامه-دارد###[]###2020-03-16 09:54:00###۴۱۸۵۴۵###['مهرماه 99', 'کرونا']
1
1	مقامات شهر نیویورک هشدار دادند که تهدید ویروس کرونا در این شهر که مقر سازمان ملل و دیپلمات‌های تمام کشورهای جهان است تا اواسط مهرماه ادامه خواهد یافت.
2	به گزارش روز نو :بر اساس گزارش نشریه «فارین پالیسی»،‌ به دیپلمات‌ها در نیویورک هشدار داده شده است: «همه در نیویورک باید فرض کنند که با ویروس کووید 19 در تماس بوده‌اند.
3	»«پنی ابیواردنا» از مقامات شهر نیویورک گفت که هنوز هیچگونه اقدام بخصوصی برای محافظت از دیپلمات‌ها در نیویورک در نظر گرفته نشده اما توصیه می‌شود هر کسی که مریض است در خانه بماند و این تنها راه برای نجات نیویورک است.
4	در حال حاضر تعداد مبتلایان قطعی به ویروس کرونا در ایالت نیویورک به 613 نفر رسیده که 269 نفر آنها در شهر نیویورک بوده‌اند.
5	همچنین یک پیرزن 82 ساله و یک مرد 65 ساله در این ایالت جان خود به دلیل ابتلا به کرونا از دست داده‌اند.
6	«دی بلاسیو» شهردار نیویورک به دنبال دور کاری حدود 100 هزار کارمند این شهر است اما نیویورک‌تایمز گزارش داد که شهردار این شهر همچنان در برابر تعطیلی مدارس این شهر مقاومت می‌کند.
7	بر اساس آخرین گزارش‌ها،‌ 3046 نفر در کل آمریکا به ویروس کرونا مبتلا شده‌اند که از این تعداد 103 نفر جان خود را از دست داده‌اند.
