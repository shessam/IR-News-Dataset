asriran_1_data###حکم بازداشت وزیر خارجه سابق سودان به دلیل کودتای 31 سال قبل###https://www.asriran.com/fa/news/719281/حکم-بازداشت-وزیر-خارجه-سابق-سودان-به-دلیل-کودتای-31-سال-قبل###['بین الملل']###2020-03-18 10:06:00###۷۱۹۲۸۱###['سودان', 'کودتا']
7
1	وزیر خارجه اسبق سودان به اتهام مشارکت در کودتای 31 سال قبل بازداشت می شود.
2	به گزارش عصرایران به نقل از رسانه های سودان، دادستانی کل سودان، حکم بازداشت وزیر خارجه پیشین این کشور (علی کرتی 67 ساله) را به خاطر نقش او در کودتای 1989 صادر کرد.
3	در این کودتا، عمر البشیر قدرت را به دست گرفت و به مدت 30 سال یعنی تا سال 2019 در سمت ریاست جمهوری باقی ماند.
4	نکته اینکه عمرالبشیر خود نیز در کودتای بدون خون ریزی ارتش، از قدرت سرنگون شد.
5	در بیانیه دادستانی سودان آمده است که اموال و دارایی های "علی کرتی" مصادره خواهد شد.
6	علاوه بر این، حکم بازداشت 5 نفر دیگر هم در همین ارتباط صادر شده است.
7	این کودتا به رهبری اخوان المسلمین صورت گرفت و "انقلاب نجات ملی" نام گرفت.
8	او یکی از 5 نفر حلقه اصلی مدیریت و رهبری کودتای 1989 بودند.
9	یک منبع آگاه در این باره گفته است تعداد متهمان در مشارکت در کودتای 1989 سودان حدود 112 نفر هستند که از اعضا و پیروان اخوان المسلمین به شمار می آیند.
10	مجازات اتهامات کرتی و دیگر متهمان می تواند به اعدام برسد.
11	او قبل از سمت وزیر خارجه، سمت های متعددی از جمله وزیر دادگستری و فرمانده "نیروهای دفاع مردمی" را نیز داشت.
12	شورای حاکمیت انتقالی در سودان روز سه شنبه گذشته اعلام کرد که تلاش هایش را برای پایان دادن به نفوذ حامیان عمرالبشیر در حکومت این کشور افزایش خواهد داد.
