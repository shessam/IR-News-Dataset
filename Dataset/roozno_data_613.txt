roozno_data###اصلاح‌طلبان مجلس یازدهم کاندیدایی برای ریاست مجلس دارند؟ /ایمانی: شاید اصولگرایان مجلس آینده به دو فراکسیون تقسیم شوند###http://roozno.com//fa/news/418253/اصلاح‌طلبان-مجلس-یازدهم-کاندیدایی-برای-ریاست-مجلس-دارند-ایمانی-شاید-اصولگرایان-مجلس-آینده-به-دو-فراکسیون-تقسیم-شوند###[]###2020-03-14 10:51:00###۴۱۸۲۵۳###['مجلس یازدهم', 'اصلاح طلبان']
1
1	یک تحلیلگر اصولگرا، گفت: نمایندگان در زمانی که فعالیت ندارند، اما می‌خواهند خود را فعال نشان دهند اقدام به استیضاح وزرا می‌کنند.
2	به گزارش روز نو :ناصر ایمانی کارشناس و تحلیل‌گر اصولگرا درخصوص ترکیب احتمالی فراکسیون‌ها در مجلس یازدهم، گفت: در مجلس آینده نیز همانند این مجلس سه فراکسیون خواهیم، نخست فراکسیون اصولگرایان که اکثریت خواهد بود که ممکن است هر اسمی انتخاب کنند، فراکسیون دوم اصلاح‌طلبان است که از حدود ۲۰ الی ۲۵ نماینده تشکیل خواهد شد و سومین فراکسیون هم از مستقلین تشکیل می‌شود که تعداد اعضای آن هنوز مشخص نیست، البته شاید بعضی از مستقلین تمایل داشته باشند که در یکی از دو فراکسیون دیگر عضو شوند.
3	وی در ادامه در پاسخ به سوالی درخصوص احتمال تقسیم شدن اصولگرایان به دو فراکسیون، اظهار داشت: در شرایط فعلی با توجه به وحدت ایجاد شده در روزهای قبل از انتخابات، بنا را بر این می‌گذاریم که یک فراکسیون باشند، اما این احتمالی که شما مطرح کردید نیز وجود دارد.
4	ایمانی در ادامه در خصوص ریاست مجلس یازدهم، ابراز داشت: برخی گزینه‌ها از هم‌اکنون مطرح هستند و در راس آن‌ها آقای قالیباف است که احتمال ریاست مجلس ایشان بیشتر از سایرین به نظر می‌رسد اما برخی گزینه‌های دیگر هم مطرح هستند و با ایشان(قالیباف) رقابت خواهند کرد، قاعدتا کاندیداهای ریاست از میان اصولگرایان هستند و از مستقلین و اصلاح‌طلبان با توجه به تعداد اعضای کمتری که دارند، کاندیدا نخواهند شد.
5	ایمانی ادامه داد: من تصور می‌کنم همه‌ی ناظران چه اصولگرایان و اصلاح‌طلبان و چه آن‌ها که گرایش جناحی ندارند، به این اذعان دارند که عملکرد مجلس دهم ضعیف بوده است، به طور طبیعی وقتی مجلس ضعیف عمل کند یا به موقع عمل نکند، یک چنین اتفاقاتی رخ می‌دهد.
6	مثلا در خصوص مساله بنزین، مجلس در این حوزه می‌توانست فعال‌تر عمل کند همچنان که رییس مجلس اعلام کرد که افزایش قیمت را به اطلاع نمایندگان رسانده بودیم و نمایندگان مجلس اگر اطلاع داشتند، باید زودتر اقدام کرده و به سرعت تصمیم‌گیری می‌کردند.
7	بنابراین بخشی از اعتبار و شأنیت هر نهادی به عملکرد آن نهاد بر می‌گردد.
8	وی با بیان اینکه تضعیف جایگاه مجلس توسط کسانی مطرح می‌شود که نمی‌خواهند ضعف عملکرد خود را بپذیرند، ابراز داشت: من این حرف که گفته می‌شود مجلس از جایگاه خودش تنزل داشته است، را قبول ندارم.
9	به نظرم عمده کسانی که این حرف‌ها را می‌زنند به دلیل این است که نمی‌خواهند به این که این مجلس عملکرد ضعیفی داشته اذعان کنند و می‌گویند که دیگران ما را تضعیف کردند.
10	این کلمه «دیگران» همیشه برای فرار از پاسخگویی وجود داشته و حتی دولت‌ها هم این کار را کرده‌اند.
11	وی افزود: خیلی وقت‌ها برای اینکه بابت عملکرد خود پاسخگو نباشند، می‌گویند نیروهای دیگر در نظام هستند یا خارجی‌ها نگذاشند و یا تحریم شدیم.
12	برای اینکه مسئولیت را از خود بردارند، این آقایان که عمدتا این حرف را اصلاح‌طلبان زده‌اند برای این است که به افکار عمومی درخصوص عملکرد خودشان(در این دوره مجلس) پاسخ ندهند، این چنین می‌گویند.
13	همچنان که اخیرا یکی از نمایندگان توییت زده بود که می‌خواستیم وزرا را استیضاح کنیم اما از بالا گفتند که کشش ندید.
14	این‌ها به نظرم بیشتر برای فرار از پاسخگویی است و واقعیت بیرونی ندارد.
