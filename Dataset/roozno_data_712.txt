roozno_data###قانون را زیر پا گذاشتند و اسلام را بدنام کردند###http://roozno.com//fa/news/418917/قانون-را-زیر-پا-گذاشتند-و-اسلام-را-بدنام-کردند###[]###2020-03-18 11:07:00###۴۱۸۹۱۷###['اسلام', 'قانون']
1@@@2@@@3@@@4@@@5
1	روز دوشنبه حرم‌های مشهد و قم برای جلوگیری از شیوع بیشتر کرونا، بسته شدند.
2	با این حال تندروها با هجوم به حرم مطهر حضرت معصومه(س) وارد محوطه شدند.
3	شماری از افراط‌گرایان با حمله به حرم حضرت معصومه(س) در قم و حرم امام رضا(ع) در مشهد، درهای حرم را شکستند و «حیدر حیدر»گویان وارد حرم شدند.
4	این اقدام افراطی‌ها واکنش‌های بسیار زیادی در کشور و در میان مسئولان و افکار عمومی به دنبال داشت.
5	در ارتباط با این موضوع با حجت‌الاسلام والمسلمین محمدتقی فاضل میبدی، عضو مجمع محققین و مدرسین حوزه علمیه گفت‌وگو کرده‌ایم که در ادامه می‌آید.
6	تحلیل شما از حمله به حرم حضرت معصومه چگونه است؟به گزارش روز نو :به نظر من یکی از مظاهر فسق و فجور و حرکت ضد دینی، ضدمذهبی و ضدعقلانی این کاری بود که در روزهای اخیر در حرم حضرت معصومه صورت گرفت.
7	ببینید اینها معلوم نیست از کجا تغذیه و از کجا هدایت می‌شوند.
8	به نظر من وقتی که در صداوسیما عده‌‌‌‌ای می‌آیند و سخنرانی می‌کنند و این بیماری مزمن را به عنوان یک پدیده هم‌گیر مسخره می‌کنند و می‌گویند مقدمه ظهور امام زمان است و تئوری‌ها، توجیه‌ها و تعریف‌های این مدلی از آن ارائه می‌دهند و درست می‌کنند.
9	یا یک عده‌‌‌‌ای می‌آیند و می‌گویند که حرم دارالشفا هست و کسی واکنشی نشان نمی‌دهد، مشخص است که سرانجام به این موارد منتهی می‌شود.
10	به نظر شما پشت پرده این اتفاقات و جریان‌ها چه چیزی می‌تواند باشد؟اینکه پشت این جریان‌ها کسانی هستند من نمی‌دانم.
11	بالاخره کاری است که برخلاف اسلام و جمهوری اسلامی صورت گرفته است.
12	این عده قانون را زیر پا گذاشتند، مذهب را مسخره کردند و اسلام را بدنام کردند و کسی هم تاکنون چیزی به آنها نگفته است.
13	من بر این باور هستم که اینجا هم علمای دین و هم مراجع باید موضع خودشان را مشخص کنند و صریحا اعلام کنند که این کار، کاری خلاف شرع است و هم قوه قضاییه و نهادهای انتظامی باید با این‌ها برخورد کنند.
14	بالاخره این شوخی نیست که وقتی نمایندگان دولت نشسته‌‌اند و یک مصوبه را در این زمینه تصویب کردند که برای حفظ جان مردم تا اطلاع ثانوی حرم تعطیل شود و نماز جمعه تعطیل باشد، عده‌‌‌‌ای بیایند این طوری برخورد کنند با قانون و مصوبه‌‌‌‌ای که در استان صورت گرفته است.
15	نماز جمعه هم که تعطیل شد، چرا این عده آن موقع هیچ حرکتی نشان ندادند؟بله دقیقا این سوال باید مطرح شود.
16	بالاخره و به نظر من نماز جمعه مهم‌‌‌تر از حرم است.
17	به هر حال نماز جمعه دستور قرآن است، آیه قرآن است، اما باز بودن حرم که دستور قرآن نیست و آنجا اتفاقا آنقدر مهم بود که واکنش نشان دهند، اما واکنشی نداشتند.
18	در هر صورت این اتفاق یکی از ضربه‌های بزرگی بود که در تاریخ خورده‌ایم.
19	این اتفاق در جمهوری اسلامی در چند سال اخیر از جمله برخوردهایی بوده است که آدم‌های خشکه مقدس و به قول حضرت علی(ع) خشک مغزها با جریانات کشور می‌کردند و جلوی رشد و توسعه و پیشرفت را می‌گرفتند.
20	در دین اسلام هیچ چیزی مهم‌‌‌تر از جان انسان نیست و هیچ چیزی مهم‌‌‌تر از حفظ جان انسان نیست.
21	هر چیزی که بخواهد جان انسان را تهدید کند و سلامتی مردم را به خطر بیندازد باید جلوی آن گرفته شود، هر چیزی که به محیط زیست آسیب می‌زند باید جلوی آن گرفته شود و جنگل را بخواهی قطع کنی، باید جلویش گرفته شود.
22	یعنی هر چیزی که به انسان آسیب بزند، باید در برابر آن ایستاد.
23	یعنی خطری بالاتر از سلامت جان انسان ما نداریم و هر چیزی باعث شود که این خطر زیاد شود شرعا باید جلوی آن را گرفت.
24	امروز کارشناسان بهداشت می‌گویند که هر جا مردم جمع شوند آنجا این ویروس هست و به بقیه هم سرایت می‌کند.
25	حالا یکی از این جاها حرم است.
26	اینکه ما بگوییم حرم محفوظ است و ویروس وارد آن نمی‌شود، خرافات محض و خطرناک است.
27	آیت‌الله بروجری که هم رفت قم و رفت حرم مریض شد و رفت تهران و بیمارستان فیروزآبادی خودش و جان را به دکترها سپرد و خیلی از مراجع قم که مریض می‌شوند برای بهبود یافتن به لندن می‌روند برای اینکه دکترهای لندن قوی‌‌‌تر از دکترهای ایران هستند.
28	چرا؟ چون اگر حرم دارالشفا بود پیش دکترهای لندن نمی‌رفتند.
29	در هر صورت این نوع حرکت‌ها که برخاسته از جهل ونادانی است، بسیار خطرناک است و باید نهادی حوزوی و حکومتی جلوی آنها بیایستند.
30	این حرکت‌ها چه تاثیراتی و چه پیامدهایی در نهاد دین و مذهب دارد.
31	این رفتارهای افراطی چه تبعاتی می‌تواند ‌داشته باشد؟ببینید هر چیزی که جنبه افراطی به خودش بگیرد، ضد عقلانیت است.
32	حتی دینداری اگر جنبه افراطی به خودش بگیرد، ضد عقلانیت است.
33	هر چیزی در دایره عقل نیفتد، اعتدال آن مهم است.
34	به هر حال حرم جایگاه مقدسی برای ما دارد.
35	بشر آنجا نماز می‌خواند و به آرامش می‌رسد، اما اینکه بگوییم در حرم هیچگونه مرضی وجود ندارد و همه مردم را شفا می‌دهد این کاملا ضد دین و ضد عقلانیت است.
36	نه قرآن گفته، نه حدیث معتبری و نه در تاریخ چنین چیزی آمده است.
37	حرم صرفا یک مکان مقدس است که مردم در آن نماز می‌خوانند و دعا می‌کنند.
38	اینکه با هر مرضی وارد حرم شویم و شفا بگیریم محال عقل است، مگر درصورتی که تمام قوانین علت و معلولی دنیا به هم بخورد.
39	این است که هر چیزی افراط آن بد است و دینداری هم بدتر و باید جلوی آن را گرفت.
40	حتی حضرت علی(ع) در این زمینه فرمودند:«اگر درباره من هم افراط کنند دچار خطا می‌شوند.
41	»بنابراین این حرکت بسیار آسیب زننده است و می‌تواند آبروی مذهب را ببرد.
42	ما در تاریخ 150سال اخیر هم داشته‌ایم که خیلی از کارهایی که باعث توسعه کشور می‌شده است، همه یک بخشی به هر دلیلی جلوی آن را می‌گرفته است و به عنوان دفاع از دین نمی‌گذاشتند انجام شود.
43	برای مثال مرحوم حسن رشدیه می‌خواست مدرسه به شکل امروز درست کند و تخته‌سیاه بیاورد و بچه را به شکل امروزی آموزش دهد، عده‌‌‌‌ای خشکه‌مذهبی ریختند مدرسه‌اش را تخریب کردند و تخته‌سیاه را شکستند که این موارد خلاف اسلام است.
44	این درد امروز ما نیست.
45	این گروه همیشه در طول تاریخ بوده‌اند و به دین اسلام و مخصوصا به مردم خیلی ضربه زدند.
