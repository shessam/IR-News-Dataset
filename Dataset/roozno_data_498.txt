roozno_data###نماینده سازمان جهانی بهداشت: اخبار جعلی، مهمترین دشمن مقابله با کرونا/برای شکست کرونا تمام دولت و جامعه باید مداخله کند###http://roozno.com//fa/news/417233/نماینده-سازمان-جهانی-بهداشت-اخبار-جعلی-مهمترین-دشمن-مقابله-با-کرونابرای-شکست-کرونا-تمام-دولت-و-جامعه-باید-مداخله-کند###[]###2020-03-08 09:08:00###۴۱۷۲۳۳###['سازمان بهداشت جهانی', 'کرونا']
1
1	ما از این ویروس ۶۸ روز پیش آگاه شدیم و اولین مورد نیز در ایران ۱۷ روز پیش شناسایی شدرئیس هیات اعزامی سازمان جهانی بهداشت به ایران گفت: یکی از دشمنان مقابله با ویروس کرونا، اخبار جعلی و شایعه است و اطلاع رسانی درباره ویروس کرونا باید دقیق انجام شود.
2	سازمان جهانی بهداشتبه گزارش روز نو ؛ ریچارد برنان در نشستی با حضور خبرنگاران درباره شرایط مقابله ایران با ویروس کرونا، افزود: ویروس کرونا جدید است و شاید باعث شگفتی باشد که اخبار این ویروس ۶۸ روز پیش به دست ما رسید و از آن آگاه شدیم و اولین مورد نیز در ایران ۱۷ روز پیش شناسایی شد.
3	سرعت گسترش کرونا در جهان بسیار سریع است.
4	تمام کشور‌ها و نه فقط ایران هم با این چالش مواجه هستند.
5	در حال حاضر اطلاعات زیادی درباره ویروس کرونا داریم و از طرفی اطلاعات زیادی هم درباره آن نداریم.
6	وی ادامه داد: بر این باور هستیم که اگر اقدامات ضروری و اولویت‌دار را اجرا کنیم، می‌توانیم با این شیوع مقابله کرده و به آن خاتمه بدهیم.
7	برای شکست دادن این ویروس همه باید دست به دست هم بدهند.
8	اطلاعات غلط درباره ویروس کرونا، کار پزشکان و پرستاران را به شدت سخت می‌کند.
9	به همین دلیل در چند روز گذشته، تیم سازمان جهانی بهداشت و موسسه روبرت کخ و CBC چین جلساتی با مسئولان ایران داشته‌اند.
10	تبادل اطلاعات و تجربه‌های زیادی انجام شده است و از طرفی درس‌های فراوانی از سیستم بهداشت و درمان ایران گرفتیم.
11	برنان گفت: باید به پزشکان و پرستاران و کارکنان مراکز درمانی و آزمایشگاه‌ها خسته نباشید بگوییم و به آن‌ها اعلام کنیم که به وجودشان افتخار می‌کنیم.
12	برنان درباره تبادل اطلاعات درباره کرونا گفت: تبادل اطلاعات در زمینه ویروس کرونا بسیار اهمیت دارد و این تبادل اطلاعات هم از طرف ایران و هم از طرف سایر کشور‌ها به ایران باید انجام شود.
13	این بیماری جدید است و تبادل اطلاعات در این زمینه بسیار مهم است.
14	درس‌های زیادی از کادر پزشکی ایران گرفتیمرئیس هیات اعزامی سازمان جهانی بهداشت به ایران گفت: از سخت کوشی کادر درمان و پزشکان برای شکست ویروس واقعا شگفت زده شدیم و درس‌های زیادی از کادر پزشکی ایران گرفتیم.
15	ریچارد برنان در نشست خبری مشترک با دکتر جمشیدی جانشین ستاد ملی مقابله با کرونا افزود: مایلم تبریک بگویم به خاطر سخت کوشی آن‌ها و بگویم ما به شما افتخار می‌کنیم.
16	وی گفت: ویروس کرونا ویروس جدیدی است شاید باعث شگفتی باشد که اخبار آن نخستین بار ۶۷ روز پیش و نخستین مورد آن در ایران به ۱۷ روز پیش بر می‌گردد.
17	برنان با بیان اینکه سرعت شیوع ویروس کرونا بسیار بالاست افزود: نه تنها ایران حتی کشور‌های توسعه یافته هم با این بیماری درگیر هستند و تا کنون ۸۰ کشور به آن مبتلا شده اند.
18	رئیس هیات اعزامی سازمان جهانی بهداشت به ایران و مدیر فعالیت‌های اضطراری دفتر منطقه‌ای امروز گفت: درحال حاضر اطلاعات زیادی در خصوص این بیماری نداریم، اما بر این باوریم که اگر اقدامات ضروری و اولویت دار را بتوانیم خیلی سریع انجام دهیم می‌توانیم با این بیماری مقابله کنیم.
19	همه می‌دانیم همه باید دست به دست هم دهند.
20	ریچارد برنان با اشاره به جلسات مشترک این هیات اعزامی با مسئولان ایرانی در چند روز گذشته گفت: اینجا تبادل اطلاعات و تجربیات زیادی صورت گرفته است و ما درس‌های زیادی از کادر پزشکی و مسئولان ایران گرفتیم و منتقل خواهیم کرد.
21	وی افزود: اینکه ما به شما افتخار می‌کنیم و از سوی سازمان بهداشت جهانی قول می‌دهیم که هرگونه کمکی لازم باشد به شما خواهیم کرد تا این ویروس را از میان برداریم.
22	برنان در پاسخ به سوال خبرنگار خبرگزاری صدا و سیما مبنی بر ارزیابی عملکرد مسئولان حوزه بهداشت و درمان ایران گفت: حضور ما برای ارزیابی ایران و واکنش ایران به این شیوع نیست، اما در خصوص این بیماری اولویت‌هایی که توسط وزارت بهداشت مشخص شده اند کاملا درست و به جا هستند.
23	وی افزود: برای شکست ویروس کرونا تنها ورود نظام بهداشت درمان کافی نیست بلکه نیاز به ورود همه جامعه است تا بتوانیم در بازه زمانی بسیار کوتاه این بیماری را مهار کنیم، اما فکر می‌کنم در این مدت کوتاه وزارت بهداشت ایران اقدامات خوبی داشته است.
24	رئیس هیات اعزامی سازمان جهانی بهداشت به ایران و مدیر فعالیت‌های اضطراری دفتر منطقه‌ای امرو گفت: ما در ایران شاهد پیشرفت‌های شگفت انگیزی در بیمارستان ها، کلینیک‌ها و آزمایشگاه‌های تشخیصی و همچنین اطلاع رسانی خوبی بودیم و پیشرفت‌های خوبی حاصل شده است.
25	وی همچنین با تاکید بر اینکه اخبار کذب و غلط بیشتر تاثیر خودش را روی آحاد مردم خواهد گذاشت، افزود: اطلاعات و اخبار در این زمینه بسیار مهم است چرا که دغدغه اصلی خانواده‌ها این است که چطور می‌توان از ابتلا پیشگیری کرد یا اگر عضو خانواده شان درگیر این بیماری شد چطور می‌توانند کمکش کنند که در این زمینه‌ها وظیفه رسانه‌ها بسیار مهم است.
26	وی ادامه داد: سازمان جهانی بهداشت از کمک‌های فنی تا زنجیره تامین را انجام می‌دهد.
27	در سطح بین المللی نیز باید با اطلاع رسانی غلط مقابله کرد.
28	یکی از کار‌هایی که در ایران می‌توانیم انجام دهیم، کمک به پیشرفت دانش ایران در زمینه ویروس کرونا است.
29	رئیس هیات اعزامی سازمان جهانی بهداشت به ایران درباره عملکرد وزارت بهداشت ایران در مقابله با کرونا گفت: اخبار کذب و غلط می‌تواند تاثیر زیادی بر آحاد جامعه بگذارد.
30	زیرا در حال حاضر اطلاعاتی که خانواده‌ها نیاز دارند، این است که بدانند چطور از این بیماری پیشگیری کنند و اگر کسی از اعضای خانواده به این بیماری مبتلا شد، چه کاری باید انجام بدهند.
31	حضور ما در ایران، به دلیل ارزیابی سیستم بهداشتی ایران در واکنش به شیوع ویروس کرونا نیست.
32	اولویت‌هایی که توسط وزارت بهداشت ایران مشخص شده، کاملا درست و به جا است.
33	وی ادامه داد: برای شکست کرونا تنها نیاز به دخالت سیستم بهداشت و درمان نیست، بلکه تمام دولت و همه جامعه باید در این زمینه مداخله کند تا بتوان آن را شکست داد.
34	در این بازه زمانی کوتاه، وزارت بهداشت ایران پیشرفت‌های خوبی داشته است.
35	پیشرفت‌های شگفت انگیزی در زمینه درمان و آزمایشگاه تشخیصی ویروس کرونا و اطلاع رسانی در ایران اتفاق افتاده است.
36	همچنان کار‌های زیادی قابل انجام است و وزارت بهداشت مسیر را به درستی پیش می‌رود.
37	برنان در پاسخ به سوالی درباره مقایسه تجربه دیگر کشور‌های منطقه مدیترانه شرقی در مقابله با کرونا نسبت به ایران اظهار کرد: تنوع کشور‌ها در منطقه مدیترانه شرقی زیاد است و ایران یکی از قوی‌ترین سیستم‌های بهداشتی را در منطقه دارد.
38	پیشرفت‌های ایران در زمینه مبارزه با کرونا خوب بوده است.
39	انتظار می‌رود کشور‌هایی که توسعه یافته‌تر هستند، واکنش قوی‌تری در برابر کرونا داشته باشند و به همین دلیل نمی‌توان کشور‌ها را با هم مقایسه کرد.
40	وی ادامه داد: بقیه کشور‌ها در منطقه و دنیا می‌توانند از تجربه ایران در مبارزه با ویروس کرونا استفاده کنند و کار‌هایی که در ایران انجام شده را در کشور خود اجرایی کنند.
41	سازمان جهانی بهداشت در حال حاضر هیات‌هایی را به همه کشور‌ها اعزام می‌کند و امیدواریم کارشناسانی از ایران هم بتوانند این هیات‌ها را همراهی کنند تا از اطلاعات و دانش ایران هم استفاده کنیم.
42	با شبکه سازی می‌توان تجربه ایران را به سایر کشور‌ها منتقل کردکریستوف آندریاس هاملمان، نماینده سازمان جهانی بهداشت در ایران نیز در این نشست خبری در پاسخ به سوالی درباره وضعیت بیمارستان‌های ایران برای درمان بیماران مبتلا به ویروس کرونا اظهار کرد: امروز در هر شهر و استان، چندین بیمارستان و پایگاه سلامت برای مراقبت از بیماران مبتلا به ویروس کرونا اختصاص داده شده است.
43	این هیات در سفر بعدی به قم خواهد رفت.
44	از شرایط بالینی بیماران اطلاعات بسیار خوبی داریم و به طور مداوم از طرف پزشکان و پرستاران ایمیل دریافت می‌کنیم و از شرایط بیمارستان‌ها آگاه هستیم.
45	سازمان جهانی بهداشت نیز همکاری کامل با وزارت بهداشت انجام می‌دهد.
46	وی ادامه داد: با توجه به محدودیت‌های جهانی، تامین اقلام بهداشتی در حال حاضر دشوار است.
47	البته سازمان جهانی بهداشت نهایت تلاش خود را برای تامین این اقلام انجام می‌دهد.
48	آقای هاملمان بیان کرد: من هم در تهران زندگی می‌کنم و ۱۰ همکار ما از خارج از کشور آمدند و وزارت بهداشت ایران همکاری مناسبی با هیات اعزامی سازمان جهانی بهداشت داشته است.
49	ما از بیمارستان‌ها بازدید کرده و با کادر پزشکی مستقیم صحبت کردیم و هرجا که خواستیم سر زدیم.
50	البته سوالات زیادی وجود دارد.
51	پویش ملی برای شکست کرونا نیز بسیار مطلوب است.
52	نماینده سازمان جهانی بهداشت در ایران ادامه داد: در وزارت بهداشت و خطوط مقدم افراد زیادی با ویروس کرونا مبارزه می‌کنند و اگر شبکه سازی با سازمان جهانی بهداشت وجود داشته باشد، می‌توان تجربه ایران را به سایر کشور‌ها منتقل کرد.
53	۳۰ هزار بهورز و ۲۰ هزار مراقب در آماده باش استحمیدرضا جمشیدی، دبیر ستاد ملی مبارزه با کرونا نیز در این نشست گفت: امروز جهان با بیماری جدیدی روبه‌روست که نیازمند همکاری‌های بین المللی است.
54	در نتیجه به تبادل اطلاعات و تجربه‌ها از طرف سازمان جهانی بهداشت و سایر کشور‌ها در زمینه بیماری ناشی از کرونا نیاز داریم.
55	به همین دلیل تیم سازمان جهانی بهداشت از ۱۲ اسفند ۹۸ وارد ایران شده‌اند.
56	وی گفت: جلسه‌های متعددی با مدیران وزارت بهداشت ایران برگزار شده و همچنین از بیمارستان‌هایی مانند مسیح دانشوری بازدید کرده‌اند.
57	همه بازدید‌ها و جلسه‌های متعدد به دو منظور انتقال تجربه ایران به دنیا و انتقال تجربه ایران به سایر کشور‌ها در زمینه کرونا انجام شده است.
58	وی ادامه داد: امروز بیش از ۹۵ درصد واکسیناسیون‌های پایه در ایران پوشش داده شده و ایران یکی از بهترین سیستم‌های مراقبت‌های بهداشت اولیه در منطقه را دارد.
59	در حال حاضر ۳۰ هزار بهورز و ۲۰ هزار مراقب بهداشتی در شهر‌ها آماده باش هستند.
60	طبیعی است که مانند همه کشور‌های دنیا به دلیل حجم و گسترده بودن این اتفاق، نقص‌هایی وجود دارد که تلاش می‌کنیم در روز‌های آینده این مشکلات برطرف شود.
