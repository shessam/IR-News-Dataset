roozno_data###وزارت بهداشت: تصمیم‌‌گیری درباره قرنطینه قم با این وزارتخانه نیست؛ فقط می‌تواند درخواست دهد / پرسنل پزشکی وحشت‌زده هستند / به کیت‌های تشخیصی بیشتری نیاز داریم###http://roozno.com//fa/news/414802/وزارت-بهداشت-تصمیم‌‌گیری-درباره-قرنطینه-قم-با-این-وزارتخانه-نیست-فقط-می‌تواند-درخواست-دهد-پرسنل-پزشکی-وحشت‌زده-هستند-به-کیت‌های-تشخیصی-بیشتری-نیاز-داریم###[]###2020-02-22 12:09:00###۴۱۴۸۰۲###['وزارت بهداشت', 'قرنطیه']
1
1	عضو کمیته کشوری بیماری‌های عفونی وزارت بهداشت گفت: تصمیم‌گیری درباره قرنطینه قم با وزرات بهداشت نیست و ارگان‌های دیگر باید این کار انجام دهند.
2	به گزارشروز نو ، «مینو محرز» عضو کمیته کشوری بیماری‌های عفونی وزارت بهداشت، درمان و آموزش در گفت‌و‌گو با ایلنا در پاسخ به این سوال که آیا وزارت بهداشت باید قرنطینه استان قم را در دستور کار قرار دهد؟ گفت: می‌توانند توصیه کنند که قرنطینه انجام شود، اما این تصمیم با وزرات بهداشت نیست و ارگان‌های دیگر باید قرنطینه را انجام دهند، اما آنطور که شنیده‌ام، اماکنی که تجمع در آن زیاد است را تعطیل کرده‌ا‌ند‌ و مدارس نیز تعطیل شده‌اند و از تجمع در این شهر در حال جلوگیری هستند که اقدامات خوبی است.
3	محرز در پاسخ به این سوال که آیا وزارت بهداشت باید درخواست دهد که شهرهایی که در آنها شیوع بیماری بالا است، قرنطینه شوند؟ گفت: بله، این درخواست باید از سوی وزارت بهداشت انجام شود.
4	تصمیم‌گیری درباره قرنطینه قم با وزارت بهداشت نیستاو درباره کمبود کیت تشخیصی کروناویروس در کشور نیز گفت: الان که شروع اپیدمی است، نیاز به کیت‌های تشخیصی بسیار بیشتر است، چرا که باید بیماری مشخص شود و از طرفی وقتی بیماری شروع می‌شود و تعداد تست‌ها بالا می‌رود، نیاز به کیت تشخیصی نیز بیشتر می‌شود، اما باید این نکته را در نظر گرفت که ما در شرایط تحریم قرار داریم و البته در این شرایط خاص برنامه‌ داریم و می‌شود از طریق سوئیس دارو و تجهیزات پزشکی وارد کرد و فکر نمی‌کنم مشکلی در این زمینه داشته باشیم، اما این فرایند طول می‌کشد.
5	باید کیت تشخیصی بیشتری وارد کشور شودعضو کمیته کشوری بیماری‌های عفونی وزارت بهداشت تاکید کرد: با توجه به اینکه در آغاز اپیدمی هستیم و احتیاج به تست از مراجعه کننده‌ها بیشتر است، در نتیجه باید کیت بیشتری وارد کشور شود.
6	عضو کمیته کشوری بیماری‌های عفونی وزارت بهداشت درباره علت شیوع سریع و گسترده بیماری کرونا در برخی شهرهای کشور گفت: زمانی که مشخص می‌شود، این بیماری در کشور وجود دارد، در نتیجه شک و شبهه بیشتر می‌شود و موارد بیشتری پیدا می‌شود.
7	وقتی که هنوز موردی را گزارش نکردند، کسی به فکر بیماری نیست و از زمانی که گزارش می‌شود، وحشت و اضطراب در جامعه ایجاد می‌شود که چه در جامعه عمومی و چه در جامعه پزشکی بدترین چیز برای مقابله با بحران است.
8	پرسنل پزشکی وحشت‌زده هستندمحرز ادامه داد: در این شرایط همه باید خونسردی خود را حفظ کنند و مسائل علمی و توصیه‌هایی که از طریق رسانه‌های معتبر منتشر می‌شود را مورد توجه قرار دهند.
9	همچنین پزشکان، پیراپزشکان و کارکنان بهداشتی حاضر در بیمارستان‌ها و مراکز درمانی باید اطلاعات دقیقی از حفظ خودشان داشته باشند و احتیاط‌های همه‌جانبه استاندارد را رعایت کنند،‌ اما متاسفانه آگاهی راجع به این بیماری منجر به نگرش مثبت و تاثیر روی عملکرد نشده است، در نتیجه اکنون پرسنل پزشکی هم وحشت‌زده هستند، در حالی که باید علمی و منطقی و براساس ضوابط سازمان جهانی بهداشت با این بیماری برخورد کنند تا هم خود حفظ شوند و هم انتقال به بقیه کمتر شود.
10	او در خصوص منشا انتقال کرونا ویروس در قم اظهار داشت: در قم تعدد کارگاه‌ها زیاد است و کارگران خارجی از جمله کارگران چینی در این استان حضور دارند که تعداد آنها زیاد هستند و حتما در کشور رفت و آمد هم کرده‌اند.
11	عضو کمیته کشوری بیماری‌های عفونی وزارت بهداشت، درمان و آموزش در پاسخ به این سوال که این بیماری از چه زمانی وارد کشور شده است؟ اظهار داشت: اینکه از چه زمانی ویروس وارد کشور شده را نمی‌دانم، اما از چند روز پیش رسما مشخص شد که بیماری وجود دارد، اما قاعدتا باید از همان زمانی که شروع شده، در ارتباط با مسافرت‌ها برخورد می‌کردند، چرا که از همه دنیا در قم حضور دارند،‌ از طرفی با توجه به تعداد زیاد کارگاه در قم و اطراف آن افراد چینی و خارجی زیاد هستند.
12	در دوره کمون یا نهفتگی ویروس کرونا علائم بیماری معلوم نیستمحرز در پاسخ به این سوال که ابهامات بسیاری برای مردم درباره دوره نقاهت و درمان بیماری وجود دارد که نگرانی‌های زیادی را ایجاد کرده است؟ گفت: دوره کمون یا نهفتگی ویروس کرونا دو تا 14 روز و به طور متوسط 7 روز است و در این مدت علائم بیماری نشان داده نمی‌شود، اما بیماری وجود دارد و سازمان جهانی بهداشت به طور قطعی مطمئن نیست که آیا این دوره آلوده کننده هست یا خیر؟ اما بیماری دیر نشان داده می‌شود و قدرت بیماری‌زایی و انتقال به بقیه بیشتر از بقیه انواع ویروس کرونا است،‌ اما میزان مرگ و میر و شدت بیماری خیلی کمتر از بقیه است.
13	کرونا در بین ویروس‌ها استثناستاو درباره مدت زمان بهبود فرد مبتلا به کرونا گفت: این امر نسبی است و برخی از بیمارانی که خودم با آنها برخورد داشتم بعد از دو هفته شدت علائم را نشان دادند و عارضه ریوی را پیدا کردند، در نتیجه این مساله متفاوت است، اما در مجموع دوره بیماری‌های ویروسی کوتاه است.
14	دوره نهفتگی کرونا نسبت به سایر ویروس‌ها طولانی‌تر است، در حالی که برای عفونت‌های ویروسی بعید است که دوره نهفتگی تا 14روز طول بکشد.
15	ویروس معمولا وقتی وارد بدن شد، سریعا علائم وجود آن ظاهر می‌شود، اما درباره کرونا استثنا است و اینگونه نیست و یکی از خصوصیات آن این است که دوره نهفتگی طولانی‌تری دارد.
16	محرز در ادامه گفت: چک کردن تب مسافران در فرودگاه‌ها، تنها افرادی را که به تازگی مبتلا شده باشند را مشخص می‌کند، اما ممکن است، فردی در دوره نهفتگی باشد و بیماری در آن نشان داده نشود و بعد مشخص شود.
17	در نتیجه باید به مسافران این آگاهی داده شود که اگر به کشوری که در آن شیوع ویروس شدید است، سفر می‌کنند دو هفته را برای بروز علائم ویروس کرونا در نظر بگیرند.
18	او تصریح کرد: در نتیجه دو ویژگی می‌توان برای کرونا در نظر گرفت؛ ویژگی اول این است که دوره نهفتگی آن طولانی است و ممکن است بعد از دو هفته و یا یک هفته خود را نشان دهد و همچنین قدرت بیماری‌زایی و انتقال از یک انسان به انسان دیگر بیشتر از سایر ویروس‌ها است،‌ در حالی که میزان مرگ‌ومیر آن خیلی پایین‌تر از باقی ویروس‌ها است.
19	عضو کمیته کشوری بیماری‌های عفونی وزارت بهداشت، درمان و آموزش در پایان درخصوص موارد بهداشتی که باید توسط مردم رعایت شود، گفت: در مجموع وقتی مشکلی برای سلامت جامعه پیش می‌آید، تنها وظیفه معطوف به وزارت بهداشت نیست و همه باید دست به دست هم دهند و اطلاع رسانی صحیح صورت گیرد.
20	فضای مجازی مردم را سردرگم کرده است، چرا که برخی از آنها اطلاعات خیلی خوبی می‌دهند، در حالی که برخی اطلاعات را بسیار بزرگنمایی می‌کند.
21	عدم آگاهی به کل جامعه و حتی گروه پزشکی و ارائه‌دهندگان خدماتی بهداشتی به مردم باعث ایجاد ترس و وحشت بین مردم می‌شود و باید به این مسئله توجه و دقت شود.
