tabnak_data###لیتوانی: چین و روسیه را بزرگترین تهدید علیه خود می‌دانیم###https://www.tabnak.ir/fa/news/956763/لیتوانی-چین-و-روسیه-را-بزرگترین-تهدید-علیه-خود-می‌دانیم###[]###2020-02-04 15:23:00###۹۵۶۷۶۳###['چین', 'روسیه', 'لیتوانی']
1
1	مقامهای امنیتی و اطلاعاتی لیتوانی در گزارشی که امروز(سه‌شنبه) منتشر شد عنوان کردند، روسیه و چین بالاترین تهدیدها علیه امنیت ملی این کشور محسوب می‌شوند.
2	به گزارش ایسنا، به نقل از خبرگزاری آسوشیتدپرس، دولت و آژانس امنیت ملی لیتوانی در یک گزارش مشترک به منظور ارزیابی تهدیدات امنیتی علیه این کشور حوزه بالتیک تصریح کردند، سیاست خارجی و سیاستهای امنیتی روسیه مبتنی بر "تمایل کرملین برای تضمین ثبات حکومتش و نشان دادن ضرورت این امر به مخاطبان داخلی خود" تنظیم شده‌اند.
3	لیتوانی در این گزارش چین را نیز با استناد به "استفاده شرورانه از قابلیتهای سایبری چینی در فضای مجازی لیتوانی" تهدید خوانده است.
4	در این گزارش سالانه که در 324 صفحه و توسط وزارت دفاع و آژانس امنیت کشور لیتوانی تهیه شده آمده است: تقابل روسیه با غرب در محیط بین‌المللی مسکو را تشویق به هماهنگ کردن منافعش با چین کرده است.
5	در ادامه این گزارش تصریح شد: این کشورها روابط نظامی و سیاسی نزدیک با یکدیگر را حفظ کرده‌اند و مواضعشان را در زمینه مسائل بین‌المللی هماهنگ می‌کنند.
6	لیتوانی که سه دهه پیش از اتحاد جماهیر شوروی جدا شد، در سال 2004 به اتحادیه اروپا و ناتو پیوست.
7	اقدام روسیه در سال 2014 در الحاق شبه‌جزیره کریمه از اوکراین به خاک خود باعث تشدید نگرانی‌های لیتوانی و دیگر کشورهای حوزه بالتیک شامل لتونی و استونی شد.
