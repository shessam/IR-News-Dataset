asriran_2_data###اعتراض کشاورزان به دولت فرانسه/ تراکتورها جاده‌ را بستند(+عکس)###https://www.asriran.com/fa/news/700554/اعتراض-کشاورزان-به-دولت-فرانسه-تراکتورها-جاده‌-را-بستند-عکس###['بین الملل']###2019-11-27 16:12:00###۷۰۰۵۵۴###['کشاورزان', 'فرانسه', 'تراکتور', 'اتوبان', 'مسدود']
15
1	هزاران کشاورز فرانسوی با تراکتورهای خود برخی از خیابان‌های منتهی به پاریس را در اعتراض به سیاست‌های دولت و توافق‌نامه‌های بین‌المللی مرتبط با محصولات کشاورزی بستند.
2	به گزارش عصر ایران به نقل از ، کشاورزان فرانسوی توافق‌نامه‌های بین‌المللی جدید مرتبط با حوزه کاری خود را به ضرر مشاغل خود خوانده و این قراردادها را علیه استانداردهای زندگی خود می‌دانند.
3	اعضای اتحادیه کشاورزان فرانسه اعلام کردند که در اواخر روز چهارشنبه در بزرگراه "فوخ" در نزدیکی شانزه لیزه و "آرک دی تریومف" تجمع خواهند کرد.
4	یکی از کشاورزان در این باره روی تراکتور خود نوشت: "دولت از نمایش دست بردار و بگذار کار کنیم".
5	برخی دیگر از تراکتورها نیز جمله "مکرون، پاسخگو باش" را روی شیشه جلوی وسیله خود قرار دادند.
6	این تظاهرات توسط دو اتحادیه بزرگ و اصلی کشاورزان فرانسه رهبری می‌شود که خواستار دیدار با "امانوئل مکرون" رئیس‌جمهور این کشور برای ابراز نگرانی‌های خود به سیاست‌های دولت در راستای ضربه زدن به کشاورزی فرانسه هستند.
7	"الکس هورتات" کشاورز 29 ساله فرانسوی در مصاحبه با رویترز در اوایل هفته گفت: ما قصد داریم به همگان بگوییم که کاهش کشاورزی در فرانسه به اقتصاد این کشور آسیب می‌زند.
8	نارضایتی در بین کشاورزان به دلیل آنچه آنها "آسیب به کشاورزی" می‌نامند در حال افزایش است.
9	آنها به مسائلی مانند میزان استفاده از "سموم دفع آفات" یا در نظر گرفتن "رفاه و آسایش حیوانات" معترض هستند.
10	حمله به مزارع دام و فروشگاه‌های کشتار و فروش گوشت از سوی طرفداران "وگان" باعث بروز ناراحتی و عصبانیت کشاورزان و صاحبان مزارع دام شده است.
11	از طرفی تنش‌های سازمان‌های محیط زیستی در ممنوعیت مصرف "گیلایفو‌سیت" به عنوان یکی از آفت‌کش‌های مرسوم در نزدیکی مناطق مسکونی عمیق‌تر شده است.
12	"وگان" یک روش تغذیه و سبک زندگی است که طرفداران آن استفاده از محصولات مصرفی حیوانی را به دلیل احترام به حقوق حیوانات ممنوع می‌دانند.
13	برخی از کشاورزان مکرون را به دلیل ممنوعیت مصرف آفت‌کش "گلایفوسیت" از سال 2021 سرزنش کرده و آن را بالاتر از استانداردهای اتحادیه اروپا می‌دانند.
14	اگرچه دولت قول استفاده از آن برای برخی از مزارع و محصولات بدون آفت کش جایگزین را داده است.
15	مکرون همچنین از طرف کشاورزان به دلیل توافق تجاری اتحادیه اروپا و کانادا و همچنین توافق‌نامه "بلوک مرکوسور" یا همان بازار مشترک کشورهای آمریکای جنوبی تحت فشار است.
16	گروهی از کشاورزان بر این باورند که واردات محصولات کشاورزی ارزان از این کشورها با استانداردهای کمتر به ارزان شدن محصولات آنها منجر شده است.
17	کشاورزان فرانسهقانون "تغذیه" مصوب دولت مکرون با هدف به دست آوردن سهم عادلانه‌تر کشاورزان بود.
18	اما این طرح هنوز نتوانسته رضایت کشاورزان را برانگیزد.
19	تا کنون برخی از کشاورزات با تراکتورهای خود به سمت خیابان‌های منتهی به پاریس حرکت کرده‌اند و قرار است در خیابان‌های منتهی به پاریس تجمع کنند.
