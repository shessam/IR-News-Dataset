roozno_data###پزشکیان: می‌توانیم دست به دست هم از بحران کرونا عبور کنیم###http://roozno.com//fa/news/420897/پزشکیان-می‌توانیم-دست-به-دست-هم-از-بحران-کرونا-عبور-کنیم###[]###2020-04-07 11:06:00###۴۲۰۸۹۷###['پزشکیان', 'بحران کرونا']
1
1	نایب رییس مجلس شورای اسلامی گفت: اگر یک ماه با قدرت عمل کنیم می‌توانیم کرونا را زمین‌گیر کنیم و دست به دست هم از این بحران عبور کنیم.
2	به گزارش روز نو ، مسعود پزشکیان در ابتدای جلسه علنی صبح امروز سه‌شنبه مجلس شورای اسلامی اظهار کرد: ما امروز راجع به موضوعی که کشور و کل جهان را درگیر کرده یعنی کرونا صحبت خواهیم کرد و در همین راستا از وزرای کشور و بهداشت و معاون رییس جمهور دعوت شده که حضور داشته باشند و گزارشی از وضعیت این بیماری، شرایط اقتصادی و اتفاقاتی که در منطقه افتاده ارائه کنند و بعد از صحبت آنها نیز ما جمع‌بندی‌ای را خواهیم داشت.
3	وی ادامه داد: باید از زحمات همه عزیزان، مردم، صداوسیما، دولت، سپاه، بسیج، ارتش و نیروی انتظامی در مبارزه با این ویروس قدردانی کرد.
4	صداوسیما نیز با تمام تلاش در این باره اطلاع‌رسانی کرد.
5	پزشکیان که در غیاب لاریجانی اداره جلسه را برعهده دارد، در پایان گفت: آنچه مهم است این است که اگر یک ماه با قدرت عمل کنیم می‌توانیم ویروس را زمین‌گیر کنیم و با مشارکت همه مردم و به صورت عالمانه و دست به دست هم از بحران عبور کنیم.
6	مسعود پزشکیان پس از اتمام سخنانش از وزرای کشور و بهداشت و رییس سازمان برنامه و بودجه خواست که گزارش خود را ارائه کنند، اما لحظاتی بعد گفت که آنها هنوز در جلسه مجلس حاضر نشدند.
7	نایب رییس مجلس از این موضوع انتقاد کرد و گفت که دولت موضوع را جدی نگرفته است.
8	قرار بود ساعت ۹ در جلسه حضور داشته باشند.
9	جاده‌ها هم که خلوت است و ترافیکی نبوده است.
10	علی لاریجانی رییس مجلس، چند روزی است که به کرونا مبتلا شده و در قرنطینه به سر می برد.
