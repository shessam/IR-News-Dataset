roozno_data###فروشگاه‌ها، خیابان‌ها و جاده‌ها ظرف ۲۴ ساعت آینده خلوت می‌شود / تا ۱۰ روز آینده تمام مردم ایران از طریق فضای مجازی، تماس تلفنی و در صورت ضرورت مراجعه حضوری، رصد خواهند شد###http://roozno.com//fa/news/418157/فروشگاه‌ها-خیابان‌ها-و-جاده‌ها-ظرف-۲۴-ساعت-آینده-خلوت-می‌شود-تا-۱۰-روز-آینده-تمام-مردم-ایران-از-طریق-فضای-مجازی-تماس-تلفنی-و-در-صورت-ضرورت-مراجعه-حضوری-رصد-خواهند-شد###[]###2020-03-13 17:07:00###۴۱۸۱۵۷###['رئیس ستاد کل نیروزهای مسلح']
1
1	رئیس ستاد کل نیروزهای مسلح گفت: کمیته انتظامی امنیتی قرارگاه بهداشتی درمانی نیرو‌های مسلح به همراه وزارت کشور و استانداران روال خلوت کردن فروشگاه‌ها، خیابان‌ها و جاده‌ها را با تصمیم ملی که اتخاذ می‌شود، انجام خواهد داد که این کار هم ظرف ۲۴ آینده انجام خواهد شد.
2	رئیس ستاد کل نیرو‌های مسلح گفت: قرارگاه بهداشتی و درمانی نیرو‌های مسلح با هدف مبارزه با بیماری کرونا و در هماهنگی وزارت بهداشت، درمان و آموزش پزشکی تا هزار درمانگاه ثابت و سیار برای معاینه بالینی بیماران کرونایی ایجاد خواهد کرد.
3	سردار سرلشکر سید محمد باقری بعد از پایان نخستین جلسه قرارگاه بهداشتی و درمانی امام رضا (ع) نیرو‌های مسلح در ادامه مصاحبه با خبرنگاران افزود: سامانه نرم افزاری قدرتمندی در وزارت بهداشت طراحی شده است که با همکاری با سازمان بسیج اجرایی می‌شود و ظرف یک هفته تا ده روز آینده تمام مردم ایران از طریق فضای مجازی، تماس تلفنی و در صورت ضرورت با مراجعه مورد رصد قرار خواهند گرفت.
4	وی افزود: افراد مشکوک در این سامانه مشخص می‌شود و برای معاینات تکمیلی به مراکز مقدماتی معرفی خواهند شد و ما آمادگی داریم تا هر تعداد که مورد نیاز باشد، تا هزار درمانگاه ثابت و سیار به بخش کشوری کمک کنیم تا در این مراکز رصد و معاینات بالینی انجام شود.
5	سردار باقری افزود: در بخش لجستیک نیز در بخش تامین ماسک تخصصی ان ۹۵ برای کادر بیمارستانی و همچنین سایر تجهیزات بیمارستانی و از جمله لباس، وزارت دفاع خط تولید مفصلی ایجاد کرده و توان تولید کیت تشخیص کرونا نیز ایجاد شده و در مورد ماسک معمولی هم به میزانی که اعلام شده از طریق وزارت دفاع و همچین بسیج اصناف سازماندهی شده است و در آینده‌ای نزدیک این کار توسعه خواهد یافت.
6	رییس ستاد کل نیرو‌های مسلح افزود: در بخش تامین کادر درمانی نیز که از جمله مشکلات اساسی ماست و با توجه به این که کادر درمانی اکثر بیمارستان‌ها در مدت بیست و چند روز گذشته خسته هستند، سازماندهی کردیم که عزیزان بسیجی ما و دانشجویان دانشگاه‌های علوم پزشکی و علاقه‌مند و داوطلب و همچنین سربازان متخصص رشته‌های مرتبط و بازنشستگان و سایر اقشار سابقه دار و متخصص به کارگیری شوند و افرادی که نیاز به آموزش تکمیلی دارند نیز دوره یک هفته‌ای آموزش ببینند تا در خدمت پرستاران باشند.
7	سردار باقری گفت: همچنین کمیته انتظامی امنیتی قرارگاه بهداشتی درمانی نیرو‌های مسلح به همراه وزارت کشور و استانداران روال خلوت کردن فروشگاه‌ها، خیابان‌ها و جاده‌ها را با تصمیم ملی که اتخاذ می‌شود، انجام خواهد داد که این کار هم ظرف ۲۴ آینده انجام خواهد شد.
8	وی افزود: از مردم درخواست می‌کنیم به توصیه‌ها و درخواست‌های وزارت بهداشت عمل کنیم تا زنجیره انتقال این بیماری قطع شود و انتظاری که در حکم فرمانده کل قوا نیز وجود داشت این بود که راه‌های اساسی از جلوگیری از شیوع بیشتر این بیماری اتخاذ شود که در جلسه امروز تصمیمات مهمی گرفته شد و امیدواریم با اجرایی شدن این تصمیمات جلوی شیوع بیشتر بیماری گرفته شود.
9	وی افزود: هر انتظاری که وزارت بهداشت دارد و در بخش کشوری توانمندی لازم برای آن وجود نداشته باشد، اعلام کند تا ما به کمک آن بیاییم و امیدواریم این اتفاق بیفتد که با همکاری همه بخش‌ها زنجیره این بیماری قطع شود.
10	ارائه ظرفیت بیمارستانی نیرو‌های مسلح به بیماران کروناییرئیس ستاد کل نیرو‌های مسلح از آمادگی برای ارائه ۷۰ درصد ظرفیت بیمارستانی نیرو‌های مسلح به بیماران کرونایی خبر داد.
11	سردار سرلشکر سید محمد باقری بعد از پایان نخستین جلسه قرارگاه بهداشتی و درمانی امام رضا (ع) نیرو‌های مسلح افزود: قرارگاه بهداشتی و درمانی نیرو‌های مسلح با همکاری وزارت بهداشت، درمان و آموزش پزشکی و همکاری مردم زنجیره بیماری انتقال بیماری کرونا را قطع می‌کند و امیدواریم که جلوی شیوع بیشتر این بیماری هر چه سریعتر گرفته شودوی افزود: از همان روز اول که این ویروس پیدا شد قرارگاه نیرو‌های مسلح برای مقابله با کرونا در ستاد کل و با حضور نیرو‌های مسلح، ارتش و سپاه نیروی انتظامی و وزارت دفاع تشکیل شد و با امر شب گذشته فرمانده معظم کل قوا سطح قرارگاه به عالی‌ترین سطح نیرو‌های مسلح ارتقا یافت و امروز اولین جلسه آن با حضور فرماندهان نیرو‌های مسلح، وزیر دفاع و دکتر جمشیدی نماینده وزیر بهداشت برگزار شد.
12	وی افزود: علاوه بر تصمیمات متعدد و ۱۰ دستورالعمل اجرایی گذشته امروز تصمیمات مهم و اساسی خوبی اتخاذ شد و نیرو‌های مسلح هم اکنون در مسئله بهداشت محیط در اکثر شهر‌های کشور فعال هستند و از جمله در بخش درمان، ۲ هزار تخت از مجموع ۶ هزار تخت بیمارستانی نیرو‌های مسلح در اختیار بیماران کرونایی یا مشکوک به آن قرار گرفته است و برای در اختیار قراردادن ۷۰ درصد این ظرفیت به وزارت بهداشت اعلام آمادگی کردیم در حالی که این میزان در بخش کشوری یعنی بیمارستان‌های دولتی، تامین اجتماعی و خصوصی تقریبا ۸ درصد است.
13	رئیس ستاد کل نیرو‌های مسلح افزود: در بخش استراحت گاه‌های قبل و بعد بیمارستانی نیز دوستان وزارت بهداشت تقاضای اختصاص ۱۰ هزار تخت را داشتند که همه آن را برعهده گرفتیم و ۴ هزار تخت آن آماده و فعال شده که البته همه آن مورد استفاده قرار نگرفته است و ظرفیت خالی در این بخش وجود دارد.
14	نخستین جلسه قرارگاه بهداشتی و درمانی امام رضا (ع) نیرو‌های مسلح (پیشگیری و مقابله با ویروس کرونا) در ستاد کل نیرو‌های مسلح برگزار شد.
15	بدنبال دستور رهبر معظم انقلاب اسلامی و فرمانده کل قوا به سردار سرلشکر پاسدار باقری رئیس ستادکل نیرو‌های مسلح، نخستین جلسه قرارگاه بهداشتی و درمانی امام رضا علیه السلام نیرو‌های مسلح (پیشگیری و مقابله با ویروس کرونا) در ستادکل نیرو‌های مسلح برگزار شد.
16	این جلسه، به ریاست رئیس ستادکل نیرو‌های مسلح و با حضور فرماندهان کل ارتش جمهوری اسلامی ایران، سپاه پاسداران انقلاب اسلامی، وزیر دفاع و پشتیبانی نیرو‌های مسلح، فرمانده نیروی انتظامی، رئیس سازمان بسیج مستضعفین، رئیس اداره بهداشت و درمان ستادکل نیرو‌های مسلح و معاونان ستادکل نیرو‌های مسلح برگزار شد.
17	در این جلسه، درباره جزئیات تشکیل این قرارگاه و ساختار آن بررسی و تصمیم گیری شد.
