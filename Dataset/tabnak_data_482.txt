tabnak_data###از «واگذاری امتیاز استخراج نفت به آمریکایی ها» تا «تور مالیاتی در بازار دلار»###https://www.tabnak.ir/fa/news/957350/از-واگذاری-امتیاز-استخراج-نفت-به-آمریکایی-ها-تا-تور-مالیاتی-در-بازار-دلار###['اقتصادی', 'داخلی']###2020-02-07 08:53:00###۹۵۷۳۵۰###['اقتصاد در گذر زمان', 'اقتصاد ایران', 'تاریخ اقتصاد', 'مالیات', 'تویوتا', 'یارانه']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی هجدهمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	18 بهمن 1315، مجلس لايحه واگذاري امتياز استخراج نفت در مناطق شرق و شمال شرقي ايران به شركت ‌هاي آمريكايي را به تصويب رساند.
4	18 بهمن 1332، دكتر هالمار شاخت اقتصاددان آلماني [که مسئله تورّم پول در آلمان پس از جنگ جهانی اول را حل کرده بود] براي سومين بار در طول سه دهه به ايران دعوت شد تا براي حل مسائل اقتصادی این کشور و پيشرفت، راه حل بدهد و اين بار (شش ماه پس از براندازي 28 مرداد) و عمدتا با هدف دادن نظر درباره چاپ اسكناس تازه و اصطلاحا؛ نقدینگی.
5	18 بهمن 1339، رسماً اعلام شد كه جمعيت ايران از مرز 21 ميليون نفر گذشت.
6	18 بهمن ۱۳57، بازرگان اسامی ۱۲ عضو «کابینه انقلابی» را اعلام کرد.
7	مهندس بازرگان به‌ عنوان نخست ‌وزیر ماموریت یافته بود که دولت را تعیین کند.
8	بازرگان به مدت ۹ ماه (۲۷۵ روز) از بهمن ۵۷ تا آبان ۵۸ سمت نخست ‌وزیری دولت موقت را بر عهده داشت تا اینکه پس از تسخیر سفارت آمریکا از سوی دانشجویان در ۱۳ آبان ۱۳۵۸ هیات دولت به ریاست مهندس بازرگان تشکیل جلسه داد و برای بار سوم استعفا داد؛ استعفایی که بسیاری آن را نارضایتی دولت موقت از اشغال سفارت آمریکا می‌ دانستند اما خود بازرگان در کتاب «انقلاب ایران در دو حرکت» گفته که استعفایش به دلیل حمله به سفارت نبوده و سه ماه قبل از استعفای نهایی، سران کشور از این تصمیم آگاه بوده‌اند.
9	18 بهمن 1389، محمود احمدی ‌نژاد، رییس ‌جمهور طی حکمی علی‌ نیکزاد، وزیر مسکن را با حفظ سمت به عنوان سرپرست وزارت راه منصوب کرد تا نخستین گام را برای ادغام وزارت راه با مسکن برداشته باشد.
10	18 بهمن 1390، مجلس تصویب کرد که مبلغ ۵۰ هزارریال به قیمت بلیت هر مسافر در هر پرواز داخلی و مبلغ ۲۵۰ هزار ریال به قیمت بلیت هر مسافر که با هواپیما عازم خارج از کشور است، افزوده شود.
11	18 بهمن 1391، در شرایطی که ۱۰ روز از ابلاغ مصوبه آزادسازی قیمت خودرو توسط دولت می ‌گذرد، خودروسازان بالاخره نرخ ‌های جدید محصولات خود را اعلام کردند تا افزایش قیمت رسمی شود؛ اگرچه گفته می ‌شد خودروسازان محصولات خود را نزدیک به حاشیه بازار تعیین خواهند کرد، اما این اتفاق در مورد بیشتر خودروها رخ نداده و هنوز هم فاصله قابل توجهی میان نرخ کارخانه و بازار آنها به چشم می ‌آید.
12	18 بهمن 1393، عضو کمیسیون برنامه و بودجه مجلس گفت: در مصوبه کمیسیون تلفیق اندازه خانوار برای دریافت یارانه مشخص نیست اما در عین حال پزشکان، وکلا، قضات و استادان دانشگاه از لیست پرداخت یارانه نقدی در سال آینده حذف خواهند شد.
13	جعفر قادری در مورد تعیین سقف ۵/ ۲میلیون تومان درآمد و مشمولان یارانه‌‌بگیر، گفت: البته این مصوبه اشکالاتی دارد و اینکه بعد خانوار مشخص نشده و خانوار یک نفره و ۱۰ نفره با تعیین سقف ۵/ ۲ میلیون تومان تفاوتی ندارد.
14	18 بهمن 1394، طی خبری اعلام شد، بانک آی‌سی‌بی‌سی بزرگ‌ترین بانک جهان که یک بانک چینی است قصد دارد در ایران شعبه تاسیس کند.
15	18 بهمن 1395، تویوتا اعلام کرد سود خالص این شرکت در ۹ ماه منتهی به دسامبر کاهش یافته است.
16	با این وجود این خودروساز ژاپنی پیش‌بینی خود را از سود کل سال ۲۰۱۶ افزایش داد.
17	18 بهمن 1396، احتکار در بازار ارز با یک مانع مالیاتی مواجه شده است.
18	سازمان امور مالیاتی اطلاعیه ‌ای داد که طبق آن، تمامی خرید و فروش‌ های ارزی در تور مالیاتی قرار خواهند گرفت.
19	رصد مالیاتی معاملات به این معناست که هرچه تعداد معاملات با هدف نوسان‌ گیری افزایش یابد، هزینه مالیاتی آن نیز بیشتر خواهد بود.
20	از این رو جذابیت سفته ‌بازی ارزی کاسته می‌ شود.
21	همچنین این اخطار می ‌تواند تخلف برخی صرافی‌ ها در ثبت اطلاعات غلط در سامانه «سنا» را پرهزینه و با ریسک بالا همراه کند.
22	منابع: روزنامک، موسسه مطالعات و پژوهش های سیاسی و روزنامه دنیای اقتصاد
