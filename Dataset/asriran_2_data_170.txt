asriran_2_data###آذری جهرمی: اپراتورها مدت زمان قطعی اینترنت را به مدت اعتبار بسته‌ها اضافه کنند###https://www.asriran.com/fa/news/699513/آذری-جهرمی-اپراتورها-مدت-زمان-قطعی-اینترنت-را-به-مدت-اعتبار-بسته‌ها-اضافه-کنند###['اجتماعی ']###2019-11-22 09:51:00###۶۹۹۵۱۳###['وزیر ارتباطات', 'بسته اینترنتی', 'اپراتور']
7
1	آذری جهرمی با تایید برقراری دوباره اینترنت در برخی نقاط کشور گفت:‌ سایر نقاط هم با تصویب ابلاغ شاک متصل خواهند شد.
2	به اپراتورها ابلاغ کرده‌ایم که مدت زمان قطعی اینترنت را به مدت اعتبار بسته‌ها اضافه کنند.
3	وزیر ارتباطات در گفت‌وگو با خبرنگار ایسنا خبر برقراری مجدد ارتباطات اینترنت در برخی نقاط کشور را تایید کرد و افزود: سایر نقاط هم با تصویب ابلاغ شاک متصل خواهند شد.
4	آذری جهرمی درباره خسارات وارده به شرکت‌های استارت‌آپی و امکان جبران آن گفت: برآوردهای تقریبی در سطح جامعه منعکس شده اما ما هنوز برآورد دقیقی نداریم.
5	باید جلساتی با اتحادیه کسب و کارهای نوپا و نظام صنفی رایانه‌ای برگزار کنیم و برآوردهای دقیق استخراج شود.
6	جبران خسارات شرکت‌ها با مصوبات دولت قابل پیگیری است اما مهم این است که بتوان نحوه برآورد خسارت را استخراج کرد.
7	آذری جهرمی در خصوص این که مشترکینی که بسته‌های مدت‌دار مثلا یک هفته‌ای خریداری کرده‌اند و در زمان قطع اینترنت قادر به مصرف بسته خود نشده‌اند، گفت: به اپراتورها ابلاغ کرده‌ایم که مدت زمان قطعی اینترنت را به مدت اعتبار بسته‌ها اضافه کنند.
8	او درباره حقوقی که از مشترکین در مدت قطع اینترنت تضییع شده نیز گفت: پیشنهادهایی برای اقدامات جبرانی داریم که هنوز نهایی نشده است و به محض نهایی شدن، اطلاع‌رسانی خواهیم کرد.
