roozno_data###تهران لرزید/ مصدومیت یک نفر در حین فرار/ مردم به جای نگرانی «آماده» باشند###http://roozno.com//fa/news/428714/تهران-لرزید-مصدومیت-یک-نفر-در-حین-فرار-مردم-به-جای-نگرانی-آماده-باشند###[]###2020-05-27 16:44:00###۴۲۸۷۱۴###['زلزله تهران', 'مردم']
1
1	زلزله‌ای به قدرت 4 ریشتر ظهر امروز تهران را لرزاند و کانون آن حوالی دماوند اعلام شد.
2	به گزارش روز نو ، ساکنان در بخش‌های مختلف تهران برای لحظاتی لرزش زمین را احساس کردند.
3	مرکز لرزه‌نگاری کشوری مؤسسۀ ژئوفیزیک دانشگاه تهران اعلام کرد که این زلزله به بزرگی ۴ ریشتر در ساعت ۱۳:۴۱ در حوالی دماوند در عمق ۱۲ کیلومتری زمین رخ داده است.
4	در پی وقوع زلزله، مدیر کل مدیریت بحران استان تهران در پی وقوع زلزله ضمن درخواست از شهروندان برای حفظ آرامش، از آماده باش کلیه دستگاه‌های امدادی و خدماتی در سطح استان خبر داد.
5	استان‌های تهران و مازندران در آماده باشسخنگوی اورژانس کشور نیز ضمن اعلام آماده باش اورژانس‌های شهرستان فیروزکوه و دماوند از اعزام سه تیم ارزیاب به منطقه خبر داد و گفت: اورژانس بیمارستان‌های فیروزکوه و دماوند نیز در آماده باش هستند.
6	سازمان امداد و نجات هلال احمر هم دو تیم به منطقه اعزام کرد ولی با گذشت ۳۰ دقیقه از وقوع زلزله، مهدی ولی‌پور سرپرست سازمان امداد و نجات هلال احمر درگفت‌وگو با ایسنا اعلام کرد علاوه بر دو تیم اعزامی، تیم سوم نیز از شهرستان آمل به منطقه اعزام شد .
7	ولی‌پور همچنین گفت که به استان‌های تهران و مازندران نیز آماده باش اعلام شد.
8	در ساعت 20: 14 دقیقه، خالدی سخنگوی سازمان اورژانس کشور اظهار کرد که خوشبختانه زلزله 4 ریشتر مصدومی نداشته است .
9	معمولا مصدومان زلرله‌هایی با این ریشتر و مشخصات حین فرار دچار مصدومیت می‌شوند.
10	در ساعت 15:25 دقیقه سخنگوی سازمان اورژانس کشور گفت: این زلزله یک مصدوم داشت که این فرد حین فرار دچار مصدومیت شد و در محل نیز درمان شد.
11	زلزله ۴ ریشتری در گسل مشا رخ داده استرضا کرمی محمدی رییس سازمان پیشگیری و مدیریت بحران شهر تهران در گفت‌وگو با ایسنا، گفت: زلزله ۴ ریشتری که دقایقی پیش در دماوند رخ داد، تهران را هم تحت تاثیر خود قرار داده و طبق گزارش‌های ما در نقاط مختلفی از تهران احساس شده است، اما شدت آن و همچنین عمق آن که در فاصله ۱۲ کیلومتری از سطح زمین بوده طوری نیست که منجربه نگرانی جدی شود، البته باید همواره در برابر زلزله آماده بود.
12	وی منشاء این زلزله را گسل مشا، یعنی منشاء همان زلزله ۵.
13	۲ ریشتری اعلام کرد و گفت: پس از زلزله ۵.
14	۲ ریشتری، چندین لرزه دیگر نیز در محدوده همین گسل مشا رخ داده بود و این لرزه هم در ادامه همان است.
15	این نشان می دهد که گسل مشا در حال حرکت است، اما شدت این لرزه طوری نبوده که بخواهیم تمامی دستگاه‌ها را به صورت ویژه به آماده باش در بیاوریم.
16	کرمی محمدی درباره خسارات زلزله نیز گفت: این لرزه در تهران خسارتی نداشته و ما گزارشی در این خصوص دریافت نکرده‌ایم، چرا که اساسا لرزه ۴ ریشتری چندان قدرت تخریب و خرابی هم ندارد.
17	وی از مردم خواست که به جای ترس و نگرانی از زلزله آمادگی خود را برای مواجهه با آن افزایش دهند چرا که تهران در موقعیتی زلزله‌خیز واقع شده و آنچه که می‌تواند خسارات زلزله احتمالی را کاهش دهد، نه ترس و وحشت که آمادگی و آموزش است.
18	شهروندان دماوند چند ساعت آینده را در فضای باز باشندمهدی حیدری سرپرست فرمانداری شهرستان دماوند در گفت‌وگو با ایسنا، با تاکید بر اینکه مشخص نیست زلزله 4 ریشتری امروز پس لرزه بوده یا پیش لرزه از همه شهروندان شهرستان دماوند خواست تا احتیاط کنند و در چند ساعت آینده در فضای باز باشند.
19	وی افزود: بار دیگر شاهد لرزه در گسل مشاء بودیم.
20	بر همین اساس تمامی دستگاه‌های امدادی و خدماتی در سطح شهرستان دماوند در آماده باش کامل قرار گرفته‌اند و شهروندان باید آرامش خود را حفظ کنند و موارد ایمنی و احتیاطی را در هنگام وقوع زلزله در دستور کار خود قرار دهند.
