asriran_1_data###رقابت‌های تیراندازی آزاد دانمارک؛ 4 مدال برای تیراندازان ایران/ نجمه خدمتی طلا گرفت###https://www.asriran.com/fa/news/714016/رقابت‌های-تیراندازی-آزاد-دانمارک-4-مدال-برای-تیراندازان-ایران-نجمه-خدمتی-طلا-گرفت###['ورزشی']###2020-02-16 11:13:00###۷۱۴۰۱۶###['تیراندازی', 'طلا']
3
1	تیراندازان ایران در دوره دوم رقابت‌های آزاد دانمارک صاحب ۴ مدال ارزشمند دیگر شدند.
2	به گزارش ایسنا و به نقل از فدراسیون تیراندازی، دوره دوم مسابقات آزاد تیراندازی دانمارک در دو رشته تفنگ و تپانچه بادی دنبال شد که در رشته تفنگ بادی بانوان، نجمه خدمتی با کسب بالاترین امتیاز موفق به کسب مدال طلا شد و دیگر تیراندازان این رشته فاطمه کرم زاده و آرمینا صادقیان به ترتیب در جایگاه‌های پنجم و ششم به کار خود پایان دادند.
3	در رشته تفنگ بادی آقایان نیز، مهیار صداقت توانست مدال ارزشمند طلا را به نام خود ثبت کند و امیر محمد نکونام ششم شد.
4	همچنین در رشته تپانچه بادی بانوان، هانیه رستیمان و گلنوش سبقت اللهی توانستند در برابر حریفان قدرتمند خود صاحب مدال نقره و برنز شوند.
5	رقابت‌های آزاد تیراندازی دانمارک از ۲۴ تا ۲۷ بهمن ماه با حضور ۱۱۵ ورزشکار از ۱۰ کشور جهان در حال برگزاری است.
