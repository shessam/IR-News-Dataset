tabnak_data###سورپرایز استقلال برای پرسپولیس در دربی از نگاه برهانی###https://www.tabnak.ir/fa/news/956475/سورپرایز-استقلال-برای-پرسپولیس-در-دربی-از-نگاه-برهانی###['ورزشی', 'ورزشی']###2020-02-03 15:22:00###۹۵۶۴۷۵###['ارسلان مطهری', 'آرش برهانی', 'دربی', 'پرسپولیس', 'تابناک ورزشی']
19@@@20
1	آرش برهانی که سابقه بازی در ۱۴ دربی پایتخت را دارد در خصوص مسابقه روز پنجشنبه استقلال و پرسپولیس صحبت‌های زیر را انجام داد.
2	این حرف تکراری است که من بگویم بازی‌های گذشته ربطی به مسابقه دربی ندارد.
3	دربی یک بازی کاملا م.
4	تفاوت است و ممکن است یک تیم لیگ خوبی را پشت سر گذاشته باشد، اما در دربی بد عمل کند.
5	یا یک لیگ را بد پشت سر گذاشته باشد، اما در دربی عملکرد قابل توجهی داشته باشد.
6	از طرفی ممکن است در این بازی بازیکنی بدرخشد که هیچ کس روی آن حساب نکرده باشد.
7	همه چیز بستگی به شرایط روحی و روانی دارد و این مسائل قطعا در مسابقه تاثیرگذار است.
8	در پرسپولیس گل‌محمدی به تازگی این تیم را گرفته و در استقلال هم مجیدی تازه سرمربی تیم شده است.
9	دو مربی جوان روی نیمکت هر دو تیم هستند و من مطمئن هستم برای این مسابقه ایده‌های خوبی خواهند داشت.
10	امیدوارم بازی خوبی از آب دربیاید و تماشاگران از تماشای بازی لذت ببرند.
11	یکی از کار‌های خوبی که فرهاد مجیدی انجام داد این بود که ادامه‌دهنده راه استراماچونی و همان سیستم بود.
12	بازیکنان استقلال تفکرشان با آن سیستم شکل گرفته و از همه مهمتر این است که این تیم با این سیستم نتیجه گرفته است.
13	من فکر می‌کنم کادر فنی استقلال هم تصمیم خوبی در این زمینه گرفت و به خوبی با آن سیستم کارش را ادامه داد.
14	هر دو تیم سرحال هستند و شرایط خوبی دارند، ولی من نمی‌توانم نتیجه را پیش‌بینی کنم، چون این کار اشتباه است.
15	برای استقلال آرزوی موفقیت می‌کنم و شک نکنید که دوست دارم تیم محبوبم برنده بازی باشد.
16	اگرچه نبود بازیکنی مثل دیاباته و چند نفر دیگر می‌تواند در استقلال تاثیرگذار باشد، اما بازیکنان جایگزین هم خوب کار کرده‌اند.
17	مثلا ارسلان مطهری به خوبی در استقلال جا افتاده و اگر یک بازیکن جدید کارش را خوب شروع کند سریع‌تر از بقیه بازیکنان می‌تواند در تیم جا بیفتد.
18	درست است.
19	استقلال در حال حاضر سه مهاجم خوب دارد و فکر می‌کنم دغدغه ۴۳ سال اخیر مربیان استقلال داشتن مهاجمان گلزن بود که خوشبختانه امسال همگی آن‌ها خوب کار کردند.
20	اگر شرایط به همین شکل ادامه داشته باشد مطمئنا مطهری حتی می‌تواند در کورس آقای گلی قرار بگیرد.
21	شما از دروازه‌بان استقلال که حسینی است بگیرد تا مهدی قائدی که در نوک خط حمله حضور دارد، هر کدام نقش پررنگی در موفقیت تیم دارند و نمی‌شود الان در تیم استقلال از ستاره نام ببرید.
22	شما دیدید که دیاباته کاملا در استقلال جا افتاده، اما جایگزین او (مطهری) آنقدر خوب کار کرده که هواداران کمتر نگرانی دارند.
23	یا مثلا استقلال دو دفاع خوب لیگ برتر (غلامی و یزدانی) را ندارد، ولی جایگزین‌های آن‌ها خوب کار کرده‌اند.
24	اینکه بخواهم از بازیکنی نام ببرم که در دربی نتیجه را عوض کند، کار خیلی سختی است، ولی شاید آرش رضاوند یا ارسلان مطهری بتوانند این کار را انجام بدهند.
25	مطهری تا الان سه بازی نصفه و نیمه در استقلال انجام داده و اگر در دربی این کار را انجام دهد و ورق بازی را برگرداند، ره صد ساله را یکشبه طی خواهد کرد.
26	او الان محبوب است و مطمئنا با این کار می‌تواند محبوب‌تر هم باشد.
27	همان بازی که ۳ بر صفر بردیم.
28	من در آن مسابقه گل نزدم، ولی در ۱۰ دقیقه ۳ گل زدیم.
29	آن دیدار خیلی جذاب بود و در طول ۹۰ دقیقه هم سوار بازی بودیم، ولی به وقت اضافه کشید و در آن دقایق پیروز شدیم.
30	همان شکست ۳ بر ۲ با گل‌های زائد.
31	حریف در آن مسابقه ۱۰ نفره شده بود و ما هم آن‌ها را دست کم گرفته بودیم.
32	شاید باور نکنید، ولی ۸۷ بازیکن ما در آن دربی لحظه‌شماری می‌کردند که گل بزنند، اما ورق بازی برگشت.
33	به عنوان بازیکنی که در زمین حضور داشتم آن بازی را دنیزلی برای پرسپولیس درآورد نه زائد.
34	آن بازی معجزه خدا بود و خدا به پرسپولیسی‌ها رحم کرد.
35	استقلال تیم جوانی است و باید به این نکته توجه کند که فریب بازی‌های گذشته را نخورند.
36	آن‌ها نباید دچار غرور شوند، چون پرسپولیس تیم بزرگی است و مقابل آن‌ها غرور معنا ندارد.
37	همانطور که اشاره کردم این بازی می‌تواند برای بازیکنان طی کردن ره صد ساله در یک شب باشد.
38	هنوز هم وقتی هواداران با ما صحبت می‌کنند به آن مسابقه‌ای که ۳ بر صفر برنده شدیم اشاره و تک تک فرصت‌ها را یادشان است.
39	به همین دلیل می‌توانم بگویم بازیکنان باید بزرگ فکر کنند و از فرصت‌ها استفاده کنند.
40	من بعضا دیده‌ام برخی بازیکنان کامنت‌های شان را می‌بندند و یا اصلا فعالیتی در فضای مجازی نمی‌کنند که اتفاقا آن‌ها موفق‌تر هستند.
41	اینستاگرام می‌تواند تمرکز آن‌ها را بهم بزند و امیدوارم این موضوع برای استقلال معضل نشود و آن‌ها برای اینستاگرام بازی نکنند.
42	منبع: فارس
