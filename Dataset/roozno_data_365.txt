roozno_data###دعوای تقلب بین اصولگرایان بر سر انتخابات###http://roozno.com//fa/news/415318/دعوای-تقلب-بین-اصولگرایان-بر-سر-انتخابات###[]###2020-02-25 09:11:00###۴۱۵۳۱۸###['اصولگرایان', 'انتخابات']
1@@@2@@@3@@@4@@@5@@@6
1	با پايان راي گيري و روشن شدن نتيجه انتخابات مجلس يازدهم برخي از چهره‌هاي اصولگرا ادعاي تقلب را مطرح کرده‌اند؛ ادعايي که با رفتارهاي گذشته آنها تناقض دارد.
2	طبق آمار وزير کشور، نحوه مشارکت مردم نشان مي‌دهد اين پيروزي در انتخاباتي رقابتي به دست نيامده اما در نهايت ليست 30 نفره اصولگرايان پيروز ميدان انتخابات شد.
3	با اين حال برخي ازچهره‌هاي جناح راست براين باورند که راي آنها به نفع افراد ديگري خوانده شده است.
4	طبق آماري که وزير کشور از مشارکت مردم در انتخابات مجلس مطرح کرد، حدود 33 ميليون مشارکت نداشتند و اين آمار در تاريخ انتخابات بي‌سابقه است.
5	با همه اين تفاسير به‌رغم اينکه جناح راست با وحدت لحظه آخري توانست پيروز انتخابات شود، بازهم برخي از اصولگرايان به نحوه انتخابات معترض هستند.
6	محسن پيرهادي از کانديداهاي ليست اصولگرايان از جمله افرادي است که نسبت به راي اعلام شده‌اش معترض است.
7	فرضيه به نام کل افراد ليستبه گزارش روز نو :اصولگرايان معتقدند که بسياري از آرا به‌گونه‌اي بوده که اسامي 30 نفر ليست، عينا در آن درج نشده و کساني که وظيفه شمارش آرا را برعهده داشتند چند اسم اول را که با ليست منطبق بوده، کل ليست تصور کردند و آرا را به نام کل افراد در ليست ثبت کرده‌اند.
8	در شرايطي که آمار و ارقام نشان مي‌دهد 75 درصد از مردم در انتخابات شرکت نداشتند هم چيزي از خوشحالي جناح راست براي پيروزي ليست 30 نفره آنها کم نکرد اما مي‌توان حدس زد اگر مردم پاي صندوق‌هاي راي مي‌رفتند قطعا جدول برندگان انتخاباتي به گونه ديگري چيده مي‌شد.
9	با اين وجود حميد رسايي از چهره‌هاي اصولگرا، ليست 30 نفره اصولگرايان را ليستي مرکب از «اسپانسرها و بي‌خاصيت‌ها، دامادها و حرف‌گوش‌کن‌ها» مي‌خواند.
10	او در حساب توئيترش در اين باره نوشت: «برنده انتخابات نه قاليباف بود نه اصولگرايان و نه وحدت زورکي دقايق آخر، برنده انتخابات لولو بود، بازنده انتخابات هم کساني بودند که ازترس لولوي ساختگي به ليستي مرکب از دامادها، اسپانسرها، بي‌خاصيت‌ها وحرف‌ گوش‌کن‌ها درکنار چند کانديداي لايق و انقلابي راي دادند وحالا پشيمانند».
11	انتخابات را زير سؤال نبريمدرهمين رابطه حسين کنعاني مقدم فعال سياسي اصولگرا به «آرمان ملي» گفت: اگر کساني شکايتي داشته باشند نحوه رسيدگي به آن واضح است.
12	شوراي نگهبان به خوبي اين موضوعات را مورد بحث و بررسي قرار مي‌دهد.
13	اگر صحت داشته باشد قطعا شوراي نگهبان رسيدگي مي‌کند و تصميمات لازم را مي‌گيرد.
14	کساني که ادعا مي‌کنند در انتخابات تقلب صورت گرفته بدانند اين همان رمز معترضين در سال 88 است و راه آنها را ادامه مي‌دهند.
15	او معتقد است: نبايد به خاطر شکست، انتخابات را زير سوال ببريم چه اصلاح‌طلب باشيم و چه اصولگرا بايد شکست را بپذيريم.
16	کساني که در انتخابات شکست خوردند تجربه‌هاي غلط سال‌هاي پيش را ادامه ندهند.
17	برخي افراد بايد بدانند در رقابت‌هاي دروني شکست خوردند و نه بيروني.
18	يعني شکست آنها قبل از حضور مردم پاي صندوق‌هاي راي بوده و نمي‌توان اتفاقات را مصداق تقلب در انتخابات دانست.
19	اختلافات اصولگرايان پيش از آنکه حتي به دنبال انتخاب رئيس مجلس آغاز شود، در همين ابتداي کار و روند شمارش آرا مطرح شد.
20	«تقلب در انتخابات» ادعايي که توسط فعالان سياسي اين جريان هم منطقي دانسته نمي‌شود، اکنون يکي ديگر از اختلافات ميان اصولگرايان است.
21	مي‌توان گفت پاس گل لحظه آخري شوراي ائتلاف و پايداري‌ها منجر به گل زني به دروازه‌اي خالي شد اما آنها باز هم از نتيجه راضي نيستند.
22	از طرفي هم مشارکت پايين مردم در انتخابات هم به پاي اصلاح‌طلبان و عملکرد آنها در مجلس و حمايت اين طيف از دولت، نوشته شده است.
23	مجلس يازدهم با تمام حواشي انتخاباتي‌اش، امروز آيينه تمام‌قد اصولگرايان است و با توجه به آنچه که تا امروز اکثر قريب به اتفاق فعالان سياسي از هردو جريان مطرح کردند «تک‌صدايي» را در کرسي‌هاي سبز پارلمان شاهد هستيم.
24	غلامرضا مصباحي مقدم از فعالان اصولگرا هم در اين خصوص به «آرمان ملي» گفت: «طرح اين موضوعات و صحبت در مورد آنهارا به صلاح کشور نمي‌دانم».
