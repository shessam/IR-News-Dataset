tabnak_data###اعزام لشکر ۱۰۱ هوابرد آمریکا به عراق###https://www.tabnak.ir/fa/news/966087/اعزام-لشکر-۱۰۱-هوابرد-آمریکا-به-عراق###[]###2020-03-15 19:17:00###۹۶۶۰۸۷###['عراق', 'آمریکا', 'حمله موشکی']
1
1	یک منبع عراقی از اعزام لشکر ۱۰۱ هوابرد آمریکا به کشورش خبر داد.
2	به گزارش ایسنا، یک منبع عراقی در گفت‌وگو با خبرگزاری اسپوتنیک اعلام کرد که به دنبال حمله راکتی به پایگاه التاجی، لشکر ۱۰۱ هوابرد آمریکا راهی عراق شده است.
3	این منبع از داخل یک پایگاه که نخواست نامش فاش شود، افزود: عناصر لشکر ۱۰۱ هوابرد آمریکا به زودی وارد یک پایگاه هوایی برجسته در عراق خواهند شد تا مکان‌هایی را با یک شرکت امنیتی مبادله کنند.
4	طبق گزارش اسپوتنیک، این منبع امنیتی برای جلوگیری از حمله به پایگاه مذکور خواستار عدم افشای نام این پایگاه شده است.
5	طبق گفته منبع مذکور، در حال حاضر تفنگنداران دریایی آمریکا (مارینز) در این پایگاه هوایی حضور دارند و نیروهای لشکر ۱۰۱ هوابرد نیز از یکی از پایگاه‌های ایالت متحده در خلیج فارس به این نیروها ملحق می‌شوند.
6	لشکر صد و یکم هوابرد یک لشکر از نیروهای پیاده‌نظام نخبه و تخصصی در نیروی زمینی ایالات متحده آمریکا است که برای عملیات ضربت هوابرد آموزش دیده‌اند.
7	این نیروها پس از آن عازم عراق شده‌اند که طی چند روز اخیر پایگاه تاجی هدف حملات راکتی قرار گرفت.
