tabnak_data###واگذاری‌های عجیب، بلای جان هپکو###https://www.tabnak.ir/fa/news/964465/واگذاری‌های-عجیب-بلای-جان-هپکو###['اقتصادی', 'داخلی']###2020-03-08 15:00:00###۹۶۴۴۶۵###['هپکو', 'کرونا', 'واگذاری']
1
1	این روزها که اخبار کرونا بر همه حوزه ها سایه افکنده است اقدام عجیب و تامل برانگیز سازمان خصوصی سازی در زمینه واگذاری سهام هپکو از دیدها غافل نمانده است.
2	به گزارشمهر، پس از ۱۳ سال که از خصوصی سازی شرکتهپکومی‌گذشت و پس از آنکه یک سهامدار حقیقی به عنوان سهامدار عمده موفق شد ۶۲ درصد از سهام این شرکت را در فرایند خصوصی سازی در سال ۸۵ در اختیار بگیرد، رفته رفتههپکوبه سمت عدم تولید و تعدیل کارگران حرکت کرد.
3	تا آنکه نهایتاً در پاییز امسال طبق دستور رئیس جمهور، واگذاریهپکوملغی اعلام شد و سهام مذکور دوباره به دولت بازگشت تا اینکه توسط سازمان خصوصی مجدداً تصمیمگیریشود و به یک سهامدار دارای اهلیت واگذار شود.
4	از حدود ۳ ماه پیش که سهام مذکور از آقای احمدپور (سهامدار سابق) اخذ شد و به دولت بازگشت، امیدواری هم به مردم و سهامداران بازگشت.
5	اما طی روزهای گذشته اتفاقات عجیبی پیرامون شرکتهپکودر حال شکلگیریاست.
6	از امضای تفاهم نامه همکاری شرکتی بدون خط تولید با قرارگاه خاتم الانبیا سپاه و مصاحبه جنجالی استاندار مرکزی تا اقدام مشکوک سازمان خصوصی سازی در واگذاری سهام شرکت تنها بخشی از اتفاقاتی است که سهامداران این شرکت و کارگران را بیش از پیش نگران کرده است.
7	عرضه ۰.
8	۹۹ درصدی سهام توسط سازمان خصوصی سازی در حالی در روز شنبه ۱۰ اسفند ماه ۹۸ صورت گرفته است که هیئت واگذاریهپکواز عرضه سهام اظهار بی اطلاعی می‌کند.
9	البته لازم به ذکر است که عرضه‌های زیر یک درصد نیازی به مجوز هیئت واگذاری نداشته، اما مساله این است که روند عرضه قطره چکانی سهام با تصمیم سازمان خصوصی سازی و بدون اطلاع هیئت واگذاری که باعث کاهش سهام مدیریتی دولت به صورت تدریجی خواهد شد قرار است چه کمکی در راستای کمک به مشکلاتهپکوکند؟این در حالیست که ارزش تقریبی عرضه حدود یک درصدی سهام، عددی معادل ۹۷ میلیارد تومان است که طبق قانون یک درصد از فروش به حساب سازمان خصوصی سازی و مابقی آن به خزانه دولت واریز خواهد شد.
10	برخی از کارشناسان بازار سرمایه معتقدند طیدوماهاخیر درحالیکهطبق آخرین گزارشات مالی، تولید شرکت به صفر رسیده و زیان انباشتهایمعادل ۷۷۰ میلیارد تومان در شرکت وجود دارد سازمان خصوصی سازی را با انتشار اخبار تبلیغی که هیچیک به واقعیت شرکت نزدیک نبوده است ارزش هر عدد سهام را از ۷۰ تومان به ۴۶۳ تومان رسانده تا نقدینگی حاصل از عرضه ادامه دار این سهام را با توجه به مشکلات کشور در کسری بودجه صرف بودجه‌های جاری دولت کند.
11	به نظر می‌رسد با وجود عدم شفافیت در حل مشکلاتهپکو، آینده این شرکت با حرف و حدیث‌های گوناگون مواجه شده است که ادامه روند فعلی نه تنها مشکلاتهپکورا حل نخواهد کرد بلکه روز به روز بر مشکلات آن خواهد افزود.
12	نامهپکوکه در سال‌های نه چندان دور به‌واسطه تعداد و کیفیت تولید و اشتغال‌زایی قابل‌قبول بر سر زبان‌ها بود، اینک و در سال‌های اخیر در پی واگذاری غیراصولی به شرکت‌ها و افراد بدون اهلیت، از مسیر اصلی خود خارج شده و حال امروزهپکوهیچ شباهتی به سال‌های قبل از واگذاری ندارد.
13	لازم به ذکر است، شرکتهپکواراک که اولین و بزرگترین کارخانه تولید ماشین‌آلات راه‌سازی، کشاورزی و معدنی در ایران و خاورمیانه محسوب می‌شود در سال ۸۵ توسط سازمان خصوصی سازی به صورت مزایده به شرکتی تحت عنوان واگن‌سازی کوثر واگذار شد تا خصوصی سازی در ایران شکل جدی تری به خود بگیرد.
14	این واگذاری مقدمه آغاز مشکلات و حاشیه‌های فراوانهپکواز جمله عقب افتادن اقساط و دستمزد کارگران بود؛ تا جایی که با ادامه مشکلات مدیریتی این شرکت در سال ۹۵ از مالکیت واگن سازی کوثر خارج و به شرکت هیدرو اطلس واگذار شد.
15	با این حال مشکلاتهپکوهمچنان به قوت خود باقی ماند و این خریدار از مالکیتهپکوانصراف داد.
16	پس از کش و قوس‌های فراوان و ادامه روند اعتراض کارگران شرکت با دستور مؤکد و فوری رئیس جمهور در شهریور ماه ۹۸ این شرکت به سازمان خصوصی سازی بازگشت.
