roozno_data###جزئیاتی مهم از رویارویی نیروی دریایی سپاه با ناوگان آمریکا در خلیج فارس/روایت آمریکایی‌ها هالیوودی است###http://roozno.com//fa/news/422837/جزئیاتی-مهم-از-رویارویی-نیروی-دریایی-سپاه-با-ناوگان-آمریکا-در-خلیج-فارسروایت-آمریکایی‌ها-هالیوودی-است###[]###2020-04-19 15:46:00###۴۲۲۸۳۷###['نیروی دریایی سپاه', 'ناوگان آمریکایی']
1
1	روابط عمومی نیروی دریایی سپاه در اطلاعیه ای با جعلی و هالیوودی خواندن روایت تروریست های امریکایی از ماجرای ۱۵ آوریل در خلیج فارس، تاکید کرد: مستندات خلاف ادعای امریکایی ها است و هرگونه خطای محاسباتی را قاطعانه پاسخ می‌دهیم.
2	به گزارش روز نو ، در پی بیانیه ناوگان پنجم نیروی دریایی تروریست آمریکا در منطقه و متعاقباً اظهارات مقامات سیاسی و نظامی این کشور و ادعای ایجاد مزاحمت ۱۱ قایق سپاه در ۲۷ فروردین ۹۹ (۱۵ آوریل ۲۰۲۰) برای ناوهای امریکایی در شمال خلیج فارس و عبور نزدیک و بسیار سریع آنها از مقابل دماغه و انتهای ناوها که درحال عملیات مشترک بودند!روابط عمومی نیروی دریایی سپاه در اطلاعیه ای با هالیوودی خواندن روایت تروریست‌های آمریکایی از این ماجرا، تاکید کرد: به آمریکایی‌ها توصیه می‌کنیم مقررات بین‌المللی و پروتکل های دریانوردی را در خلیج فارس و دریای عمان تمکین و از هرگونه ماجراجویی و روایت‌های جعلی و دروغ پرهیز کنند.
3	متن اطلاعیه نیروی دریایی سپاه به این شرح است:بسم الله الرحمن الرحیمدر هفته های اخیر شاهد تکرار رفتارهای غیر حرفه ای نیروی دریایی تروریست امریکا در خلیج فارس بوده ایم که امنیت و آرامش این منطقه را تهدید و با مخاطرات جدیدی مواجه ساخته است؛ از جمله این اقدامات سد راه کردن کشتی شهید سیاوشی در بازگشت از یک ماموریت در جنوب شرقی جزیره فارسی بود که در ساعت ۲۳ مورخ ۱۸ فروردین ۹۹ پدید آمد که بر اساس اطلاعات جعبه سیاه شناور، کشتی جنگی تروریست های امریکایی با انجام رفتارهای پرخطر و بی توجهی به اخطار های اولیه با مشاهده هشدارهای نیروهای خودی، سرانجام مجبور به کنار کشیدن خود از مسیر حرکت شناور نیروی دریایی سپاه شد.
4	در ساعت ۶ صبح مورخ ۱۹ فروردین ۹۹ نیز در منطقه روبروی عسلویه و حدود ۳۰ مایلی سکوهای ایران، مجدداً ناو تروریست های امریکایی با شماره بدنه CG 72 با حرکتی خطرناک راه شناور شهید سیاوشی که در حال گشت زنی در منطقه بود را بدون توجه به اخطارهای شناور خودی، برای مدتی سد و سرانجام این شناور با اقدامی حرفه‌ای و هوشمندانه و کنار زدن ناو امریکایی موفق به ادامه مسیر خود شد.
5	بر این اساس نیروی دریایی سپاه پاسداران انقلاب اسلامی برای پیشگیری از ادامه رفتارهای غیرقانونی، غیر حرفه‌ای، خطرناک و حتی ماجراجویانه تروریست های امریکایی و نیز تحکیم امنیت تردد شناورهای خودی و مقابله با قاچاق سوخت، به افزایش ظرفیت‌ گشت های دریایی خود در آب های خلیج فارس مبادرت ورزید و در این راستا در ۲۷ فروردین ماه ۹۹ (۱۵ آوریل ۲۰۲۰ )پس از اعلام وضعیت تیراندازی در مناطق تمرینی که از گذشته با مختصات خاص روی نقشه مشخص شده است؛ شناورهای خود را به صورت گروهی شامل ۱۱ فروند قایق به منطقه اعزام کرد که با ناوها و کشتی های جنگی امریکا مواجه شدند و به رغم اقدامات غیرحرفه‌ای و تحریک کننده تروریست های امریکایی و بی‌توجهی آنها به اخطارها و هشدارها، با ایستادگی جانانه و شجاعت نیروهای خودی، آنها را مجبور به کنار کشیدن خود از مسیر حرکت شناورهای نیروی دریایی سپاه کردند.
6	این در حالی است که ناوگان پنجم دریایی امریکا در منطقه در بیانیه رسمی خود روایتی نادرست و هدفمند از این ماجرا نقل کرده است که دلالت بر علاقمندی امریکایی ها به روایت هالیوودی از اتفاقات دارد.
7	به آمریکایی‌ها توصیه می‌کنیم مقررات بین‌المللی و پروتکل های دریانوردی را در خلیج فارس و دریای عمان تمکین و از هرگونه ماجراجویی و روایت‌های جعلی و دروغ پرهیز کرده و اطمینان داشته باشند نیروی دریایی سپاه و نیروهای مسلح قدرتمند جمهوری اسلامی ایران ، رفتارهای پرخطر بیگانگان در منطقه را تهدید امنیت ملی و خط قرمز خود می‌دانند و هرگونه خطای محاسباتی آنان را قاطعانه پاسخ خواهند داد.
8	در پایان همانگونه که بارها گفته شده است تاکید می‌شود: حضور نامشروع رژیم تروریست امریکا مبداء و منشاء شرارت و ناامنی در منطقه بوده و تنها راه تحکیم امنیت پایدار در این منطقه راهبردی ،خروج امریکایی ها از غرب آسیا است.
9	روابط عمومی نیروی دریایی سپاه پاسداران انقلاب اسلامی
