roozno_data###آیت‌الله یزدی: سربسته بگویم؛ در عمق حوزه علمیه، برخی شخصیت‌های اثرگذار می‌گویند ما را چه به سیاست؛ ما باید احکام شرعیه را توضیح دهیم / امام (ره) همان زمانی که می‌خواست پیام آیت الله بروجردی را به شاه برساند، به شاه فهماند که حکومت حق مجتهد واجد الشرایط است نه تو / در انقلاب، هیچ نظریه دیگری غیر از ولایت فقیه مطرح نبود###http://roozno.com//fa/news/429414/آیت‌الله-یزدی-سربسته-بگویم-در-عمق-حوزه-علمیه-برخی-شخصیت‌های-اثرگذار-می‌گویند-ما-را-چه-به-سیاست-ما-باید-احکام-شرعیه-را-توضیح-دهیم-امام-ره-همان-زمانی-که-می‌خواست-پیام-آیت-الله-بروجردی-را-به-شاه-برساند-به-شاه-فهماند-که-حکومت-حق-مجتهد-واجد-الشرایط-است-نه-تو-در-انقلاب-هیچ-نظریه-دیگری-غیر-از-ولایت-فقیه-مطرح-نبود###[]###2020-06-01 10:13:00###۴۲۹۴۱۴###['آیت الله یزدی', 'حوزه علمیه']
1@@@2
1	آیت الله یزدی تأکید کرد: اگر می خواهیم کشور ما آسیب نبیند، توصیه من به نسل جوانی که امام را ندیده و با مقام معظم رهبری آشنایی نزدیک ندارد این است که قبول کند اگر کشور دست دیگران بود امروز باز باید نوکر آمریکا می شدیم.
2	ولی امروز استقلال داریم و هر مشکلی داریم را خودمان حل می کنیم و خودمان تصمیم می گیریم.
3	به گزارش روز نو ، آیت الله محمد یزدی یکشنبه شب در برنامه «بنیانگذار» شبکه اول سیما، در خصوص رهبری نظام پس از رحلت امام خمینی (س) گفت: نگرانی نسبت به رهبری آینده بود و امام بیشترین خدمت را به نظام کردند که آن نامه را داد.
4	کسانی می گفتند زود است که اقدام کنید ولی امام با قاطعیت این کار را انجام داد.
5	رحیم پور ازغدی: در هیچ کشوری اجازه نمی‌دهند مخالفان قانون اساسی در انتخابات شرکت کنند؛ اصلا بیجا می‌کند که چنین کسی وارد مجلس شود / در نظام سرمایه داری، روسای جمهور همه مترسک هستندعلم‌الهدی: عده‌ای گاهی می‌گویند آقا اینگونه نمی‌گفتند بهتر بود / نباید اجازه داد آن‌هایی که با رهبری زاویه دارند، وارد مجلس شوند؛ هر اندازه هم این زاویه کم باشد / این افراد رهبری، ولایت و شخص رهبر را به تمام معنا قبول ندارند، عضو شورای نگهبان افزود: امام این امتیاز را داشت که گزارش های کسانی که اعتماد داشتند را گوش می دادند و بعد هم اجازه نمی دادند هیچ کس در کار ایشان دخالت کند.
6	کسی گفته بود حاج احمد آقا در کار امام دخالت می کند.
7	من نایب رئیس مجلس بودم و به خدمت امام رسیدم و گفت به آقایان بگویید هیچ کس در کار من دخالت نمی کند و مطلب متعلق به خود من است.
8	وی تأکید کرد: یکی از قاطعیت های خیلی مهم در اوایل انقلاب دیدار یکی از درباری ها با برخی علمای قم بود که امام صریحا فرموده بود من با هیچ کس دیدار خصوصی ندارم و بهبودی قبول کرد که در جمع بیاید.
9	من دوست داشتم نحوه ملاقات را ببینم.
10	وقتی امام نشست و آن آقا وارد شد، امام سراغ بحث خودشان و صحبت کردن علیه شاه رفتند و انتقادات بسیار شدیدی که سخنرانی تاریخی مهمی شد.
11	آیت الله یزدی در پاسخ به این سؤال که «اگر نظریه ولایت فقیه مطرح نمی شد، نظریه دیگری برای عوض شدن پهلوی به جایی می رسید؟»، گفت: نظریه دیگری مطرح نبود و از موقعی که امام به نجف تبعید شد، بحث ولایت فقیه را به قلم خودشان مطرح کردند و این دلیل بر این است که هیچ نظریه دیگری مطرح نبوده است.
12	البته نه به این شکلی که در قانون اساسی هست ولی اینکه حکومت حق امام هست و در زمان غیبت امام، فقیه در پیشگاه خدا مسئول است و اگر مردم از او حمایت کردند، حقش هست که حکومت کند.
13	وی ادامه داد: سربسته عرض می کنم که در عمق حوزه علمیه مرکزی اگر با شخصیت های اثرگذار ملاقات داشته باشید کسانی را می بینید که می گویند ما را چه به سیاست و ما باید احکام شرعیه را توضیح دهیم و حاکم هرکسی باشد.
14	مثلا در بعضی علمای ما می بینید که حکام فاجر حکومت می کردند ولی امام از زمانی که می خواست پیام آیت الله بروجردی را به شاه ببرد، به شاه فهماند که حکومت حق تو نیست و حق مجتهد واجد الشرایط است.
15	عضو شورای نگهبان با تأکید بر مخالفت با رهبری شورایی، اظهار داشت: مبنای امام مبنای خاندان عصمت و روایاتی است که از امام زمان در توقیعات آمده و ولی فقیه واجد الشرایط است.
16	الآن هم رئیس فعلی خبرگان، آیت الله جنتی و هیأت رئیسه فعلی خبرگان با افکار امام آشنایی دارند.
17	یکی از وظایف خبرگان حفظ حاکمیت جمهوری اسلامی ایران است.
18	وی در خصوص حساسیت ولایت فقیه، نیز گفت: بهترین دلیل فرموده صریح خود حضرت امام هست که بارها گفته شده و تقریبا از کلمات شایع ایشان است که همراه ولایت فقیه باشید تا کشور شما آسیب نبیند؛ یعنی اگر ولایت فقیه نباشد مملکت شما آسیب می بیند.
19	واقعا اگر ولایت فقیه نبود در حوادث مختلف 40 سال گذشته حکومت زیر و رو شده و شکل دیگری پیدا کرده بود.
20	آیت الله یزدی با اشاره به دیدار نخست وزیر ژاپن با مقام معظم رهبری در خصوص قاطعیت در مقام رهبری، گفت: وقتی ترامپ پیام می دهد و نخست وزیر ژاپن واسطه می شود بدون اینکه ذره ای اضطراب داشته باشد می گوید من اصلا او را در حدی نمی دانم که پیام بدهد و من جواب او را بدهم ولی با شما که از یک کشور با شخصیت آمده اید چند کلامی حرف می زنم.
21	در دنیای امروز این از لحاظ سیاسی خیلی مسأله مهمی است.
22	وی در خصوص تأثیر روحیه انقلابی در جلو بردن کشور، اظهار داشت: در جریان انقلاب امام تازه به قم آمده بود و ظاهرا دولت موقت هم بود.
23	امام در تصمیمات خودشان قاطع بودند و در برخوردها مگر ملاحظه نظام را بکند.
24	بازرگان به ایشان گفته بود این که حکومت نمی شود که من هر وقت شما را کار داشته باشم به قم بیایم.
25	امام گفت شما در مورد من نمی توانید تصمیم بگیرید.
26	در نهایت هم کسالت ایشان را به تهران آورد و برای حکومت به تهران نیامد.
27	عضو شورای نگهبان در خصوص جایگاه زنان در انقلاب اسلامی نیز گفت: امام و رهبری ارزشی که اسلام برای زن قائل است را باز کرده اند.
28	همان ظلم هایی که در غرب به زن شده و اسم آن را آزادی زن گذاشته اند را باز کردند تا دنیا متوجه باشد.
29	بینی و بین الله خانم ها توانستند جوهر انسانی خود را نشان دهند و در حوزه و دانشگاه نوابغی پیدا شدند که توانستند عمق اسلام را کشف کنند.
30	وی در پاسخ به سؤالی در خصوص امام و مسأله قدس، گفت: نظر شریف حضرت امام در همان سخنرانی معروف که فرمودند اسلام را از بین برده اند، علیه صهیونیست ها صحبت کردند و گفتند ظلم کرده اند و باید جلوی ظلم را گرفت و بالأخره با عنوان روز قدس که تکرار شود و فراموش نشود، روز قدس را مقدس دانستند و بعد هم مقام معظم رهبری این جریان را تقویت کردند.
31	در جنگ ها حداقل تز و پروژه به آنها دادند و وارد جنگ شدند و توانستند بگویند هرجایی مسلمان مظلوم باشد باید از او حمایت کنیم.
32	آیت الله یزدی ضمن بیان خاطره ای از سپهبد شهید حاج قاسم سلیمانی، اظهار داشت: ظاهرا آخرین دیدار ما در مشهد بود که هم من سخنرانی داشتم و هم ایشان و من نصف سخنرانی ایشان را گوش دادم و بعد از ایشان سخنرانی کردم.
33	ایشان یکی از خدمتگزاران درجه یکی به نظام مقدس جمهوری اسلامی بودند و به خصوص در برانداختن فتنه اسرائیل دوم، یعنی داعش در عراق و سوریه نقش اساسی داشت.
34	وی با اشاره به وصیت نامه شهید سلیمانی گفت: خوشبختانه در سپاه روی معنویت و شناخت مبانی شیعه خیلی کار شده و افراد برجسته خوبی دارند که با خلوص و بدون ریا و دانشمند فعالی را دارند که کمتر نمونه آن را می بینیم.
35	این یکی از نعمت هایی است که در سایه رهبری های حضرت امام به دست آورده ایم.
36	وی در پایان تاکید کرد: ولایت فقیه و طرفداران ولایت فقیه را تا جایی که می توانید حمایت کنید.
37	اگر می خواهیم کشور ما آسیب نبیند، توصیه آخر من به نسل جوانی که امام را ندیده و با مقام معظم رهبری آشنایی نزدیک ندارد این است که قبول کند اگر کشور دست دیگران بود امروز باز باید نوکر آمریکا می شدیم.
38	ولی امروز استقلال داریم و هر مشکلی داریم را خودمان حل می کنیم و خودمان تصمیم می گیریم.
39	بزرگترین نعمت استقلال در اداره کشور است که خوشبختانه ما این استقلال را داریم.
