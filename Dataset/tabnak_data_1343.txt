tabnak_data###قیمت دلار و یورو امروز سه شنبه 27 اسفند 98/ همتی: نرخ ارز واقعی نیست؛ ذخایر ارزی بانک مرکزی فوق‌العاده است###https://www.tabnak.ir/fa/news/966369/قیمت-دلار-و-یورو-امروز-سه-شنبه-27-اسفند-98-همتی-نرخ-ارز-واقعی-نیست-ذخایر-ارزی-بانک-مرکزی-فوق‌العاده-است###['اقتصادی', 'داخلی']###2020-03-17 12:41:00###۹۶۶۳۶۹###['قیمت دلار', 'قیمت یورو', 'نرخ دلار', 'نرخ ارز']
1
1	بازار ارز در حالی چهارمین روز هفته را آغاز کرده است که در چند روز اخیر شاهد رشد قیمت ها در بازار آزاد هستیم و از روز گذشته نیز صرافی های بانکی، افزایش قابل توجه نرخ دلار و یورو را در دستور کار خود قرار داده اند تا جلوی ورود تقاضای کاذب را بگیرند.
2	به گزارش ؛ در معاملات امروز (سه شنبه بیست و هفتم اسفندماه 98) بازار ارز، شاهد رشد نرخ دلار و یورو هستیم.
3	روندی که روز گذشته نیز با افزایش 850 تومانی دلار همراه شده بود.
4	حال بر اساس جدیدترین گزارش ها از بازار ارز، در صرافی های بانکی هر اسکناس دلار آمریکا به نرخ 14900 تومان از مردم خریداری می شود و به قیمت 15750 تومان به متقاضی دریافت دلار فروخته می شود که نسبت به روز دوشنبه، 100 تومان افزایش داشته است.
5	همچنین هر اسکناس یورو در این صرافی ها به نرخ 16800 تومان از مردم خریداری می شود و به قیمت 17450 تومان به متقاضی دریافت یورو فروخته می شود که نسبت به روز قبل، 100 تومان گران تر شده است.
6	عبدالناصر همتی شب گذشته در برنامه تیتر امشب، گفت:قیمت ارز از ابتدای سال ۱۳ هزار و ۵۰۰ تومان بود که در ادامه پایین‌تر رفت و به دلیل شوک‌هایی که از آبان ماه اتفاق افتاد، جهش‌هایی داشت و الان رقم امروز بازار آزاد از ابتدای سال ۱۵ درصد رشد داشته که رقم قابل توجهی نیست.
7	همتی با تاکید بر اینکه زمانی که ۳۵ درصد تورم داریم، ۱۵ درصد رشد نرخ ارز در بازار رقم زیادی نیست، افزود: اما با این حال معتقدم با جوی که ایجاد شده نرخ ارز واقعی نیست و با شاخص‌های اقتصادی همخوانی ندارد.
8	رییس کل بانک مرکزی تصریح کرد: علت آن این است که برخی پیش‌بینی‌هایی که برای افزایش نرخ ارز در بازار کرده بودند در آخر سال داشتند و خالی فروشی کرده و قیمت‌های فردایی تعیین کرده بودند و اینها با یک اتفاقی مواجه شده‌اند که اونس طلا یکباره از ۱۷۰۰ دلار به زیر ۱۶۰۰ دلار رسید بنابراین تلاش می‌کنند که نرخ ارز را بالا ببرند تا این موضوع را جبران کنند.
9	رییس شورای پول و اعتبار ادامه داد: مورد دوم این است که به دلیل شیوع کرونا و بسته شدن مرزها صادرات انجام نمی‌شود و کالاها در مرزها گیر کرده است که مشکلاتی را در بازگشت ارز حاصل از صادرات ایجاد کرده است.
10	وی تاکید کرد: ذخایر ارزی بانک مرکزی در بخش اسکناس فوق‌العاده است اما وارد این نوسان‌ها و بازی‌هایی که در بازار ارز می‌شود نخواهیم شد و سعی می‌کنیم که به تدریج، آرامش و ثبات را در بازار ارز ایجاد کنیم که این از همه مهمتر است و انشاالله با آغاز سال جدید سیاست‌های جدید ارزی را اجرایی می‌کنیم و سعی می‌کنیم ثبات را ایجاد کنیم.
11	بانک مرکزی نرخ ۴۷ ارز را برای امروز اعلام کرد که بر اساس آن نرخ ۱۶ ارز مانند یورو افزایش و قیمت ۲۴ واحد پولی دیگر مانند پوند کاهش یافت.
12	نرخ دلار و ۶ ارز دیگر نیز ثابت ماند.
13	بر اساس اعلام بانک مرکزی هر دلار آمریکا برای امروز «سه شنبه بیست و هفتم اسفند ماه ۹۸» بدون تغییر نسبت به روز گذشته ۴۲ هزار ریال قیمت خورد.
14	همچنینهر پوند انگلیس با ۳۴۱ ریال کاهش به قیمت ۵۱ هزار و ۴۸۱ ریال و هر یورو نیز با ۲۶۸ ریال رشد به نرخ ۴۶ هزار و ۹۶۸ ریال ارزش‌گذاری شده است.
15	افزون بر این، هر فرانک سوئیس ۴۴ هزار و ۳۱۲ ریال، کرون سوئد ۴ هزار و ۳۱۷ ریال، کرون نروژ ۴ هزار و ۱۱۷ ریال، کرون دانمارک ۶ هزار و ۲۸۷ ریال، روپیه هند ۵۶۸ ریال، درهم امارات متحده عربی ۱۱ هزار و ۴۳۷ ریال، دینار کویت ۱۳۵ هزار و ۷۸۹ ریال، یکصد روپیه پاکستان ۲۶ هزار و ۴۸۰ ریال، یکصد ین ژاپن ۳۹ هزار و ۴۲۷ ریال، دلار هنگ‌ کنگ ۵ هزار و ۴۰۸ ریال، ریال عمان ۱۰۹ هزار و ۲۳۳ ریال و دلار کانادا ۳۰ هزار و ۴۸ ریال قیمت خورد.
16	از سوی دیگر، نرخ دلار نیوزیلند ۲۵ هزار و ۴۴۷ ریال، راند آفریقای جنوبی ۲ هزار و ۵۳۶ ریال، لیر ترکیه ۶ هزار و ۵۳۵ ریال، روبل روسیه ۵۶۶ ریال، ریال قطر ۱۱ هزار و ۵۳۹ ریال، یکصد دینار عراق ۳ هزار و ۵۳۳ ریال، لیر سوریه ۸۲ ریال، دلار استرالیا ۲۵ هزار و ۷۱۶ ریال، ریال سعودی ۱۱ هزار و ۲۰۰ ریال، دینار بحرین ۱۱۱ هزار و ۷۰۱ ریال، دلار سنگاپور ۲۹ هزار و ۵۸۰ ریال، یکصد تاکای بنگلادش ۴۹ هزار و ۴۱۶ ریال، ده روپیه سریلانکا ۲ هزار و ۲۷۴ ریال، کیات میانمار ۳۰ ریال و یکصد روپیه نپال ۳۵ هزار و ۳۱۳ ریال تعیین شد.
17	همچنین، نرخ یکصد درام ارمنستان ۸ هزار و ۵۹۷ ریال، دینار لیبی ۳۰ هزار و ۲۲۹ ریال، یوان چین ۶ هزار و ۵ ریال، یکصد بات تایلند ۱۳۰ هزار و ۷۶۴ ریال، رینگیت مالزی ۹ هزار و ۶۹۳ ریال، یک هزار وون کره جنوبی ۳۳ هزار و ۷۹۵ ریال، دینار اردن ۵۹ هزار و ۲۳۸ ریال، یکصد تنگه قزاقستان ۱۰ هزار و ۳۳۱ ریال، لاری گرجستان ۱۵ هزار و ۴۹ ریال، یک هزار روپیه اندونزی ۲ هزار و ۷۹۰ ریال، افغانی افغانستان ۵۵۴ ریال، روبل جدید بلاروس ۱۷ هزار و ۷۸۱ ریال، منات آذربایجان ۲۴ هزار و ۷۵۶ ریال، یکصد پزوی فیلیپین ۸۱ هزار و ۵۸۹ ریال، سومونی تاجیکستان ۴ هزار و ۳۳۳ ریال، بولیوار جدید ونزوئلا ۴ هزار و ۲۰۶ ریال و منات جدید ترکمنستان ۱۱ هزار و ۹۶۷ ریال ارزش‌گذاری شد.
