asriran_1_data###مرگ کرونایی ها در نیویورک: ۴۱۵۹ نفر / کمبود دستگاه تنفس مصنوعی و کادر درمانی###https://www.asriran.com/fa/news/722101/مرگ-کرونایی-ها-در-نیویورک-۴۱۵۹-نفر-کمبود-دستگاه-تنفس-مصنوعی-و-کادر-درمانی###['اجتماعی ']###2020-04-05 21:36:00###۷۲۲۱۰۱###['کرونا', 'نیویورک']
7
1	فرماندار نیویورک روز یکشنبه با اشاره به فوت ۵۹۴ نفر دیگر به علت ویروس کرونا در نیویورک گفت : میزان مرگ و میر در این ایالت به چهار هزار و ۱۵۹ نفر رسید.
2	به گزارش ایرنا به نقل از روزنامه واشنگتن پست، اندرو کومو در کنفرانس مطبوعاتی با تایید شمار نهایی کشته شدگان بیماری کووید ۱۹ در ایالت نیویورک به چهار هزار و ۱۵۹ نفر از روند نزولی مرگ و میر این ویروس کشنده خبر داد.
3	کومو با تایید روند نزولی مرگ و میر کرونا در ۲۴ ساعته گذشته اعلام کرد که همچنان مراکز بهداشتی نیویورک در وضعیت فراتر از ظرفیت در حال کار کردن هستند.
4	فرماندار نیویورک افزود: ممکن است به محض انجام آزمایشات سریع تست کرونا همه چیز به حالت عادی برگردد و مردم بتوانند با خیال راحت به کار خود برگردند.
5	طبق آخرین آمار ارائه شده توسط کومو، تاکنون ۱۲۲ هزار و ۳۱ نفر در ایالت نیویورک مبتلا به ویروس کرونا شده‌اند و در این میان ۱۶ هزار و ۴۷۹ نفر در بیمارستان‌ها بستری شده‌اند و چهار هزار و ۳۷۶ نفر در آی سیو قراردارند و چهار هزار و ۱۵۹ نفر جان خود را از دست داده‌اند.
6	کومو افزود: ۷۴ درصد از بیماران بستری در بیمارستان‌ها تا کنون مرخص شده‌اند و نرخ بستری جدید در بیمارستان از حدود یک هزار و ۴۰۰ نفر روز پنجشنبه گذشته به ۵۷۴ نفر در روز شنبه کاهش یافته است.
7	فرماندار ایالت نیویورک خاطر نشان کرد: ما هم اکنون مشکلی بابت کمبود تخت نداریم بلکه مشکل اصلی ما کمبود دستگاه تنفس مصنوعی و خدمه پزشکی است.
8	با افزایش شیوع ویروس کرونا در آمریکا تا کنون ۳۱۲ هزار و ۲۰۶ نفر در این کشور مبتلا به بیماری کووید ۱۹ شده و از میان هشت هزار و ۴۶۸ نفر جان خود را از دست داده و ۱۴ هزار و ۸۲۸ نفر بهبود یافته‌اند.
