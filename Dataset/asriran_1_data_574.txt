asriran_1_data###پرسپولیس: از اتهام‌زنان شکایت می‌کنیم/علت ناکامی تیم‌های پرستاره در هفته جاری را بررسی کنید###https://www.asriran.com/fa/news/716264/پرسپولیس-از-اتهام‌زنان-شکایت-می‌کنیمعلت-ناکامی-تیم‌های-پرستاره-در-هفته-جاری-را-بررسی-کنید###['ورزشی']###2020-02-29 11:24:00###۷۱۶۲۶۴###['پرسپولیس', 'تراکتورسازی']
4
1	باشگاه پرسپولیس در قبال موج اتهام زنی های پوچ و واهی برخی از رقبا و عوامل تیم ها قطعا شکایت خواهد کرد.
2	به گزارش سایت باشگاه پرسپولیس، حسین قدوسی در مورد جوسازی های علیه این باشگاه اظهار داشت: بدون تردید این ادعاهای کذب که با هدف فرافکنی و توجیه ناکامی ها از یک سو و ایجاد هجمه و فشار علیه پرسپولیس مطرح می شود اتهام زدن به ارکان و متولیان ورزش و فوتبال کشور نیز هست و جا دارد فدراسیون فوتبال بدون مماشات برخورد قاطعی داشته باشد.
3	وی افزود: طی روزهای اخیر نیز شاهد واقع بینی طرفداران برخی تیم ها هستیم که به جای اتهام زنی در حال طرح نقد و بررسی علل ناکامی هستیم و فریب این ادعاهای عوامفریبانه را نمی خورند.
4	به باور ما برخی تیم ها تا به جای توجیه ناکامی و طرح ادعاهای کذب علیه پرسپولیس بدنبال رفع ایرادات نروند خدمت بزرگی به پرسپولیس کرده و در جاده ناکامی قدم خواهند زد.
5	قدوسی تصریح کرد: باشگاه پرسپولیس به تلاش و رقابت خود در مستطیل سبز ادامه داده و در قبال اتهام زنی ها نیز سکوت نکرده و اقدامات قانونی لازم را انجام می دهد.
6	ما همه را دعوت می کنیم به بررسی علل ناکامی تیم‌های پرمهره و پرستاره در این هفته از رقابت های لیگ که چگونه از کسب پیروزی مقابل تیم های درخطر سقوط و میان جدولی بازماندند و اکنون بدنبال بهانه جویی و فرافکنی هستند.
