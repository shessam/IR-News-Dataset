tabnak_data###نتانیاهو باردیگر مدعی الحاق شهرک‌ها به دیگر مناطق اشغالی شد###https://www.tabnak.ir/fa/news/957255/نتانیاهو-باردیگر-مدعی-الحاق-شهرک‌ها-به-دیگر-مناطق-اشغالی-شد###[]###2020-02-06 15:06:00###۹۵۷۲۵۵###['نتانیاهو', 'فلسطین', 'اسرائیل']
1
1	نتانیاهو باردیگر در سخنانی مدعی شده که پس از پیروزی احتمالی در انتخابات پارلمانی پیش رو، شهرک‌های یهودی‌نشین را به دیگر مناطق الحاق خواهد کرد.
2	به گزارش خبرگزاری مهر به نقل از اسپوتنیک، «بنیامین نتانیاهو» نخست‌وزیر رژیم صهیونیستی در سخنانی مدعی شده که الحاق شهرک‌های صهیونیست‌نشین در کرانه باختری به دیگر اراضی اشغالی فلسطین را بعد از انتخابات سراسری پیش‌رو اجرا خواهد کرد.
3	نتانیاهو این ادعاها را در جریان سخنرانی انتخاباتی خود اعلام کرده است.
4	نخست وزیر جنجالی رژیم صهیونیستی که این روزها به دلیل پرونده قضایی خود به شدت تحت فشار قرار دارد، مدعی شده بلافاصله پس از پیروزی احتمالی در انتخابات، حاکمیت تل آویو را بر تمام مناطق یهودی در کرانه باختری و دره اردن اعمال خواهد کرد.
5	انتخابات پارلمانی رژیم صهیونیستی قرار است برای چهارمین دور متوالی و پس از عدم تعیین نخست وزیر این رژیم به دلیل نتایج بسیار نزدیک دو حزب رقیب «لیکود» و «آبی و سفید» در ۱۲ اسفندماه امسال برگزار شود.
6	این اظهارات نتانیاهو همزمان با جنجال‌ها بر سر رونمایی از طرح آمریکایی ترامپ درباره فلسطین صورت می‌گیرد که در آن الحاق شهرک‌ها و مناطق اشغالی پس از ۱۹۶۷ به دیگر مناطق به رسمیت شناخته شده است، اگرچه این طرح با واکنش‌های منفی جهانی و محکومیت تداوم اشغال‌گری رژیم صهیونیستی روبرو شده است.
