tabnak_data###تمهیدات ویژه دانشگاهها در تعطیلات اسفند/ تغییر تقویم آموزشی###https://www.tabnak.ir/fa/news/962595/تمهیدات-ویژه-دانشگاهها-در-تعطیلات-اسفند-تغییر-تقویم-آموزشی###['اجتماعی', 'دانشگاه']###2020-02-29 14:36:00###۹۶۲۵۹۵###['تمهیدات', 'دانشگاهها', 'تعطیلات اسفند', 'تغییر', 'تقویم آموزشی', 'ویروس کرونا']
1
1	همزمان با تعطیلی دانشگاه ها به دلیل شیوع کرونا ویروس، دانشگاهها تمهیدات آموزشی و بهداشتی ویژه ای را برای دانشجویان،اساتید و کارکنان خود دراین بازه زمانی در دستور کار قرار داده اند.
2	به گزارش تابناک، شیوع ویروس کرونا در کشور، آموزش عالی را نیز تحت تاثیر قرار داد؛ ابتدا یک به یک دانشگاهها را مجبور به تخلیه خوابگاه ها و ضدعفونی کردن ساختمان ها و محیط های عمومی کرد و پس از آن دانشگاه ها را بر آن داشت تا زیر ساخت های خود را برای آموزش الکترونیک و غیرحضوری آماده کنند.
3	وزیر بهداشت ۷ اسفندماه اعلام کرد که دانشگاه ها یک هفته دیگر یعنی در بازه زمانی (۱۰ تا ۱۵ اسفندماه) تعطیل خواهند بود اما معاون آموزشی وزیر علوم در گفتگویی که با مهر داشت تاکید کرد بخش اداری، بخش پروژه ها، بخش تحصیلات تکمیلی، برگزاری جلسات دفاع از پایان نامه ها و رساله ها و پیشنهاد پروژه ها دایر است.
4	در گزارش زیر به دانشگاه هایی اشاره شده که اقدام به ارائه آموزش الکترونیکی کرده اند و تمهیدات و توصیه های آموزشی و بهداشتی را برای دانشجویان، اساتید و کارکنان خود در این بازه زمانی در نظر گرفته اند؛دانشگاه تهران در جدیدترین اطلاعیه خود تاکید کرده که مدیران و همکاران در هفته جاری تدابیر لازم را برای ادامه فعالیتهای آموزشی، پژوهشی و اداری دانشگاه فراهم ساخته و کلاس های آموزشی را در قالب آموزش الکترونیکی به صورت فراگیر برگزار کنند و واحدها رابطین خود را تا آخر وقت اداری روز شنبه ۱۰ اسفند به مرکز یادگیری الکترونیکی معرفی کنند.
5	تمامی اطلاعیه‌ها در خصوص نحوه برگزاری کلاس‌های الکترونیکی از طریق لینک https://utec.
6	ut.
7	ac.
8	ir/web/academics/reference قابل دسترسی است.
9	در بخشی دیگر از اطلاعیه این دانشگاه آمده است که نحوه برگزاری کلاس‌های عملی، آزمایشگاهی و جبرانی متعاقباً اعلام می شود.
10	همچنین برگزاری جلسات دفاعیه‌های پایان نامه‌ها و رساله‌ها با هماهنگی واحدها و اعضای هیأت داوران به روال معمول ادامه می‌یابد.
11	حسب ضرورت، حضور برخی از اعضای هیأت داوران می‌تواند به صورت مجازی باشد.
12	دانشگاه علم و صنعت نیز سه شنبه هفته گذشته جلسه آشنایی با سیستم تدریس آنلاین «ال ام اس» را برای اعضای هیات علمی دانشگاه برگزار کرد.
13	این دانشگاه اعلام کرده است که لینک کلاس های مجازی برای دروس در حال ساخته شدن است.
14	دانشگاه صنعتی شریف اعلام کرده است فعالیت های پژوهشی و خدمات اداری دانشگاه به دانشجویان، اساتید و کارکنان کما فی‌السابق برقرار خواهد شد، همچنین اطلاع رسانی در خصوص دروس عملی از قبیل کارگاه‌ها، آزمایشگاه‌ها، دروس گرافیک و تربیت بدنی از طرف معاونت آموزشی دانشگاه برای برگزاری کلاس‌های جبرانی در سال جدید اعلام می شود.
15	از سوی دیگر برگزاری جلسات دفاعیه‌های تحصیلات تکمیلی و پیشنهادات پژوهشی با حداقل حضار و بدون نیاز به اسکان دانشجویان در خوابگاه‌های دانشگاه بلامانع بوده و در صورت نیاز و ضرورت امکان تعویق آن برای دانشجویان خوابگاهی وجود دارد.
16	دانشگاه الزهرا اما تاکید کرده است تمامی کارکنان دانشگاه (رسمی، پیمانی، قرادادی و غیره) زیر نظر مقام بالاتر خود (معاونین، مدیران، روسای دانشکده و پژوهشکده) به صورت شیفتی حضوری و دورکاری به انجام وظایف اداری و پژوهشی خواهند پرداخت و لیست افراد هر شیفت با امضای بالاترین مقام واحد به امور اداری ارسال خواهد شد.
17	این دانشگاه نیز گفته است دانشجویان برای وارد شدن به کلاس های آموزش مجازی آنلاین، لازم است لینک کلاس را از اساتید یا دانشکده ها دریافت کنند و زمان بندی کلاس ها از طریق اساتید و دانشکده اطلاع رسانی خواهد شد.
18	دانشگاه تربیت مدرس نیز به منظور بهره گیری اعضای هیات علمی خود از خدمات الکترونیکی دو گزینه انتخابی استفاده از «فضای درسی اختصاصی در سامانه یادگیری الکترونیکی (LMS) برای ارائه محتویات و همچنین خدمات آموزشی» و «برگزاری کلاس آنلاین از طریق نرم افزار وب کنفرانس Adobe connect» پیش بینی کرده است.
19	همچنین ارائه دروس نظری مقطع دکتری (PhD) با حداکثر تعداد ۷ دانشجو از طریق نرم افزار "Adobeconnect" امکانپذیر است.
20	اعضای هیات علمی این دانشگاه نیز باید برای برخی فعالیت های ضروری آزمایشگاهی، برگزاری برخی جلسات اجتناب ناپذیر دفاعیه رساله و پایان نامه دانشجویان و نیز فعالیتهای عادی گروه در دانشگاه حضور داشته باشند.
21	دانشگاه خوارزمی گفته است که کلاس های نظری این دانشگاه از فردا شنبه ۱۰ اسفند به صورت غیرحضوری و مجازی برگزار و زمان برگزاری کلاس های مجازی متعاقباً از سوی دانشکده ها اعلام می شود؛ این در حالی است که طبق اعلام این دانشگاه، بخش های اداری فعال و لازم است اعضای هیئت علمی و کارکنان در محل کار خود حاضر شوند.
22	دانشگاه پیام نور نیز در اطلاعیه خود از افزایش سهم آموزش الکترونیک خود خبر داده است؛ به نحوی که ظرفیت جدیدی برای برگزاری مجازی کلاس ها در اختیار استانها قرار گرفته است تا به تشخیص خود و طبق اولویت، بخشی از کلاس های رفع اشکال که پیش از این به صورت حضوری برگزار می شد را به صورت مجازی برگزار کنند.
23	این دانشگاه نیز گفته است در صورت لزوم تقویم آموزشی، تغییرات اعمال می شود.
24	همچنین معاون اداری مالی دانشگاه پیام نور امروز اعلام کرد که تمام پرسنل دانشگاه پیام نور دارای بیماری های تنفسی زمینه ای، بانوان باردار و بیماری های خاص تا ۱۴ اسفند ماه به دورکاری می روند.
25	دانشگاه خواجه نصیرالدین طوسی در حالی که هنوز درباره نحوه تشکیل کلاسهای الکترونیکی اطلاع رسانی نکرده اما گفته است دانشجویان از پرداخت جریمه روز شمار در اسفندماه معاف خواهند بود.
26	این دانشگاه به دانشجویان توصیه کرده قبل از حضور در دانشگاه با شماره واحد مربوطه تماس بگیرند و یا در صورت عدم حضور کارشناسان تقاضای خود را از طریق ایمیل (مراجعه به وب سایت معاونت ها) ارسال کنند.
27	مرکز بهداشت، درمان و مشاوره دانشگاه خواجه نصیر اعلام کرده است همکارانی که مبتلا به تب و یا علائم شبیه سرماخوردگی هستند و جانبازان شیمیائی با مشکلات ریوی به دانشگاه مراجعه نکنند.
28	این دانشگاه نیز تاکید کرده که حضور دانشجویان در دانشکده ها در صورت ضرورت به تشخیص اساتید راهنما امکان پذیر خواهد بود.
29	دانشگاه امیرکبیر اما در چندین اطلاعیه در خصوص شیوه برگزاری کلاس های مجازی توضیحاتی را ارائه کرده است.
30	این دانشگاه گفته است تشکیل کلاس‌های مجازی برخط (نیما) از طریق سامانه آموزش الکترونیکی دانشگاه به آدرس lms.
31	aut.
32	ac.
33	i امکان پذیر است.
34	همچنین ساعت برگزاری کلاس‌ها به منظور عدم تداخل، همان ساعت کلاس حضوری است و از روز شنبه ۱۰ اسفند امکان برگزاری وجود دارد.
35	دروس نظری دانشگاه شهید بهشتی نیز قرار است از امروز با هماهنگی اساتید به صورت غیرحضوری برگزار شود.
36	براساس اعلام این دانشگاه جلسات دفاع از رساله ها و پایان نامه ها با مراعات الزامات بهداشتی مطابق مقررات برقرار است و کارکنان واحدهای اداری با حضور در محل کار تا ساعت ۱۴ وظایف خود را انجام خواهند داد.
37	همچنین افرادی که مایل به استفاده از مرخصی هستند با موافقت مدیر مربوطه می توانند از مرخصی استفاده کنند.
38	دانشگاه امام صادق نیز اعلام کرده است اساتید می توانند از طریق سامانه های آموزش مجازی نظیر سما نسبت به برگزاری کلاسها به صورت مجازی اقدام کنند.
39	همچنین جهت جبران تعطیلی ناخواسته، تعطیلی هفته میان ترم لغو و به پایان نیمسال تحصیلی جاری نیز دو هفته آموزشی اضافه می شود.
40	این دانشگاه گفته است در راستای حفظ سطح علمی و پژوهشی دانشگاه معاونین محترم آموزشی و تحصیلات تکمیلی دانشکده‌ها، مرکز زبان و پردیس خواهران، موظف هستند تا با ارتباط گیری با تک تک استادان در این نیمسال تحصیلی، نسبت به تعریف یک کار در حوزه پژوهشی، نوآوری و یا مطالعاتی برای دانشجویان و دریافت گزارش آن حداکثر تا ابتدای اردیبهشت ماه ۹۹ و ارزیابی گزارشات دانشجویان جهت تخصیص بخشی از نمره ارزیابی دانشجو اقدام کند.
41	رئیس اتحادیه دانشگاه‌های غیرانتفاعی نیز در گفتگو که امروز با مهر داشت، اعلام کرده است بخش آموزشی واحد و دانشگاه‌های غیرانتفاعی تا پایان سال تعطیل است.
42	وی درباره ارائه دروس در زمان تعطیلی دانشگاه و واحدهای غیرانتفاعی گفت: واحدهایی که زمینه و زیرساخت‌های لازم را داشته باشند دروس را به صورت الکترونیکی ارائه می‌دهند و آن واحدهایی که دامنه وسیع اینترنتی ندارند، کلاس های جبرانی برگزار خواهند کرد.
43	براساس اعلام کمیته بحران استانداری قم بخش اداری دانشگاه قم تا روز دوشنبه ۱۲ اسفندماه تعطیل اعلام شده است.
44	همچنین کلاس های آموزشی دانشگاه تا پایان سال ۹۸ تعطیل شده و از امروز برخی دروس نظری به صورت الکترونیکی و غیر حضوری ارائه می شود.
45	بنا به تصمیم ستاد استانی مقابله با کرونا در گیلان، ساعت کار اداری دانشگاه گیلان تا روز چهارشنبه ۱۴ اسفندماه از ساعت ۸:۳۰ تا ۱۲:۳۰ تعیین شده است.
46	همچنین تعطیلی فعالیت های آموزشی دانشگاه گیلان (به جز کلاسهای دوره های مجازی) تا ۱۵ اسفند ماه برقرار است.
47	دانشگاه صنعتی اصفهان نیز بر حضور فعال کارکنان و اعضای هیأت علمی در این دوره جهت انجام تعهدات آموزشی غیر حضوری (به صورت قابل انجام)، پژوهشی، فناوری و اجرائی تأکید کرده است.
48	این دانشگاه همچنین گفته است انجام امتحانات جامع و دفاعیه‌های تحصیلات تکمیلی بدون ضرورت اسکان دانشجویان در خوابگاه‌ها و با توافق و هماهنگی دانشکده و رعایت ضوابط بلامانع بوده و در صورت ضرورت تعویق آن ها، دانشجویان مشمول جریمه نخواهند شد.
49	دانشگاه یزد نیز با تاکید بر برگزاری امور آموزشی دانشگاه به صورت غیر حضوری از طریق سامانه مدیریت یادگیری دانشگاه (سامیاد)، گفته است انجام فعالیتهای پژوهشی و فناوری و اجرایی همچنان ادامه دارد.
50	براساس اطلاعیه مندرج در سایت دانشگاه، تقویم آموزشی به روز شده به زودی اطلاع رسانی خواهد شد.
51	این دانشگاه اعلام کرده است تمامی جلسات دفاعیه پایان نامه‌ها و رساله‌های تحصیلات تکمیلی که در اسفند ماه جاری برنامه ریزی شده است، بدون هیچ گونه جریمه‌ای در نیمه دوم فروردین ماه برگزار می‌شود البته در موارد خاص، در صورت تائید مدیریت تحصیلات تکمیلی دانشگاه، برگزاری جلسه دفاعیه بلامانع است.
52	دانشگاه اصفهان نیز در اطلاعیه خود اعلام کرده است اعضای هیات علمی پاسخگوی سوالات و مراجعات علمی دانشجویان به خصوص در دوره های تحصیلات تکمیلی هستند.
53	همچنین برای انجام تعهدات آموزشی، شامل جبران سرفصل دروس ناشی از وقفه آموزش های حضوری و جلوگیری از افت کیفیت برنامه ها، معاونت آموزشی در تقویم آموزشی نیمسال دوم ۹۹۹۸ تجدید نظر کرده و پایان کلاسها و بازه امتحانات را متعاقبا اعلام میکند.
54	این دانشگاه تاکید کرده است در صورت درخواست دانشجویان و یا تشخیص گروه‌های آموزشی تاریخ دفاع از پایان نامه هایی که در این ایام است به سال ۹۹ و به حداکثر تا پایان نیمسال دوم تحصیلی ۹۹۹۸ موکول و دانشجویان شامل بخشودگی جریمه دیرکرد صرفا در این فاصله زمانی خواهند بود.
55	دانشگاه گلستان نیز اعلام کرده است برگزاری کلاس های جبرانی به عهده دانشکده هاست و معاونت آموزشی موظف به نظارت کامل بر اجرای سرفصلهای آموزشی خواهد بود.
56	همچنین انجام دفاعیه های دانشجویان تحصیلات تکمیلی بدون ضرورت اسکان دانشجویان در خوابگاه با هماهنگی دانشکده و رعایت ضوابط بلامانع بوده و در صورت ضرورت تعویق آنها دانشجویان مشمول جریمه نخواهد شد.
57	این دانشگاه نیز گفته است تغییر تقویم آموزشی از طریق سایت دانشگاه اطلاع رسانی می شود.
