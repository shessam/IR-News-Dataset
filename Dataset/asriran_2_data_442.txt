asriran_2_data###وزارت کشور ۹ محل تجمع در پایتخت تعیین کرد###https://www.asriran.com/fa/news/704031/وزارت-کشور-۹-محل-تجمع-در-پایتخت-تعیین-کرد###['اجتماعی ']###2019-12-17 10:15:00###۷۰۴۰۳۱###['محل تجمع', 'اعتراض']
5
1	معاون سیاسی و اجتماعی استاندار تهران گفت: وزارت کشور با بررسی کارشناسی ۹ محل را برای تجمع های مردمی تعیین کرده است.
2	شکرالله حسن بیگی در گفت و گو با ایرنا افزود: تعیین محل مشخصی برای اعتراض ها، مساله جدیدی نیست و بابت آن یک کار کارشناسی در وزارت کشور انجام شده است.
3	وی یادآور شد: بر اساس این بررسی کارشناسی ۹ محل در تهران انتخاب و مصوبه هیات دولت شد.
4	حسن بیگی اظهارداشت: بنا شد افراد، گروه ها و احزابی که بنا دارند تجمعی داشته باشند، پس از دریافت مجوز، فراخوان خود را منتشر کنند.
5	معاون سیاسی و اجتماعی استاندار تهران گفت: این افراد می توانند در این مناطق جمع شوند و اعتراض خود را مطرح کنند و ما امنیت آنان را تامین می کنیم و مشکلی در این زمینه وجود نخواهد داشت.
6	وی خاطرنشان کرد: این مصوبه به دلایلی که دیوان عدالت اداری بهتر می داند، در این نهاد به این مصوبه اشکال گرفته اند و اکنون معاونت حقوقی رئیس جمهوری در حال رایزنی و پیگیری برای آن است.
7	حسن بیگی ادامه داد: در مورد شهرستان ها نیز بنا شد، محل برگزاری تجمع ها با نظر شورای تامین تعیین شود.
