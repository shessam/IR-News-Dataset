asriran_2_data###پاداش گلزن عراق به ایران؛ یک آپارتمان در بغداد###https://www.asriran.com/fa/news/698121/پاداش-گلزن-عراق-به-ایران-یک-آپارتمان-در-بغداد###['ورزشی']###2019-11-13 10:02:00###۶۹۸۱۲۱###['عراق', 'ایران']
4
1	یک تاجر عراقی اعلام کرده به هر بازیکنی از تیم ملی فوتبال کشورش که به ایران گل بزند، یک آپارتمان در مرکز بغداد هدیه می‌دهد.
2	به گزارش تسنیم، تیم ملی فوتبال عراق از ساعت 17:30 روز پنجشنبه، در چارچوب مرحله مقدماتی جام جهانی 2022 قطر و جام ملت‌های آسیا 2023 چین، در ورزشگاه بین‌المللی امان اردن به مصاف ایران می‌رود.
3	در همین راستا و با اعلام رسانه «عراق اسپورت»، یکی از تاجران عراقی برای روحیه دادن به شاگردان سرچکو کاتانتس در این مسابقه، اعلام کرده به هر یک از بازیکنان تیم ملی عراق که به ایران گل بزنند، یک آپارتمان به ارزش 90 هزار دلار در مرکز بغداد هدیه می‌دهد.
4	عراق با کسب 7 امتیاز و تفاضل گل بهتر نسبت به بحرین، در صدر جدول گروه C انتخابی جام جهانی 2022 و جام ملت‌های آسیا 2023 جای دارد.
