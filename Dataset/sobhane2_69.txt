sobhane2###nan###http://sobhanehonline.com/fa/news/203773/عاملان-اصلی-توزیع-مشروباتِ-مرگبار-در-چنگ-قانون###گوناگون###2019-11-10 19:10:00###۲۰۳۷۷۳###['مشروبات الکلی', 'خراسان شمالی', 'دستگیری']
1
1	فرمانده انتظامی استان خراسان شمالی با اشاره به اینکه از ابتدای آبان ماه سال جاری یک هزار و ۶۱۳ لیتر مشروبات الکلی مرگبار در استان کشف و ضبط شده است، گفت: در همین رابطه ۲ عامل اصلی دستگیر و به مراجع قضائی معرفی شدند.
2	سردار علیرضا مظاهری با اعلام جزئیات این خبر گفت: متاسفانه چندی پیش در پی مسمویت تعداد زیادی از شهروندان و اعزام آن ها به بیمارستان و مراکز درمانی تحقیقات پلیسی در این رابطه با قوت شروع شد.
3	وی با اشاره به اینکه با بررسی های به عمل آمده، مشخص شد که علت این مسمویت ها مصرف متانول بوده است، افزود: در این رابطه تاکنون ۳۷ نفر مسموم و ۷ نفر نیز فوت کرده اند.
4	این مقام ارشد انتظامی در استان با بیان اینکه یک نفر از شهروندان نیز نابینا شده است، تصریح کرد: ۲ نفر از عاملان اصلی و ۴ نفر از توزیع کنندگان دستگیر و به مراجع قضائی معرفی شده اند.
5	به گزارش سایت پلیس، فرمانده انتظامی استان خراسان شمالی در پایان با تاکید بر اینکه پلیس به هیچ وجه اجازه نخواهد داد تا سلامت افراد جامعه به خطر بیفتد از مردم عزیز خصوصا خانواده ها خواست تا با آگاه سازی فرزندان و جوانان خود از بروز اینگونه خطرات پیشگیری کرده و در صورت مشاهده و یا اطلاع از هرگونه مورد مشکوک بلافاصله مراتب را از طریق پل ارتباطی ۱۱۰ به پلیس اطلاع دهند.
6	منبع:ایلنا
