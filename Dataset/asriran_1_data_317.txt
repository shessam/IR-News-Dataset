asriran_1_data###تهدیدات وزیر دفاع اسراییل: سوریه را ویتنام ایران می‌کنم/ هدف ما بیرون راندن ایران از سوریه تا 1 سال آینده است###https://www.asriran.com/fa/news/713016/تهدیدات-وزیر-دفاع-اسراییل-سوریه-را-ویتنام-ایران-می‌کنم-هدف-ما-بیرون-راندن-ایران-از-سوریه-تا-1-سال-آینده-است###['سیاست خارجی']###2020-02-09 18:52:00###۷۱۳۰۱۶###['اسراییل', 'جنگ داخلی سوریه']
9
1	وزیر دفاع اسراییل می‌گوید هدف این رژیم طی 1 سال آینده است.
2	به گزارش به نقل از وب سایت " ، وزیر دفاع اسراییل که یکی از تندروترین سیاستمداران راستگرای اسراییلی است، در سخنرانی انتخاباتی روز شنبه خود خواستار راه‌اندازی یک " جنگ سرد" با ایران به منظور کاستن از نفوذ این کشور در منطقه شد.
3	بنت که رهبر حزب دست راستی مذهبی است و حدود 3 ماه پیش به عنوان وزیر دفاع اسراییل منصوب شده است، در این باره گفت هدف او تبدیل سوریه به "ویتنام ایران" و بیرون راندن ایران از سوریه طی 1 سال آینده است.
4	او مدعی شد: ایران مسئول 70 درصد از مشکلات امنیتی اسرائیل است که از طریق آموزش و تأمین بودجه گروه‌های به گفته او تروریستی مانند حماس و جهاد اسلامی در غزه و حزب الله لبنان، امنیت اسراییل را به چالش می کشد.
5	او که روز شنبه (دیروز) در کنیسه "خیوات شموئل" در حومه تل آویو سخن می‌گفت افزود: ما فرزندانمان را در سال 2014 و جنگ دوم لبنان در جنگ با نوک انگشتان ایران از دست دادیم.
6	آیا کسی می‌تواند بگوید که ایمن است؟ "او ایران را به اختاپوسی تشبیه کرد که 8 پا (نیروهای نیابتی) دارد و مدعی شد هدف او مبارزه با سر این اختاپوس است.
7	او گفت:" لزوما درباره جنگ تمام عیار با ایران صحبت نمی‌کنم، این بیشتر شبیه یک جنگ سرد بین اتحاد جماهیر شوروی و آمریکا است، اما با دو قدرت منطقه‌ای یعنی ایران و اسرائیل.
8	"او در ادامه گفت اسرائیل تا کنون تنها یک پنجم کاروان‌های ارسال سلاح ایران به حزب الله را هدف قرار می‌داد اما از امروز همه آن را هدف گیری می‌کنیم.
9	او گفت واشنگتن و تل آویو توافقی دارند که اسراییل مسئول مقابله با ایران در سوریه و ایالات متحده آمریکا به مبارزه با ایران در عراق مشغول باشد.
10	بنت افزود: "رسانه‌های خارجی این هفته گزارش دادند كه 23 سوری و ایرانی در آنجا كشته شده‌اند.
11	تعداد کشته‌ها از این بیشتر است و ما بیشتر و بیشتر خواهیم کرد تا سوریه ویتنام آنها شود.
12	"بنت افزود که هدف او بردن جنگ به خانه حریف و جلوگیری از اعزام نیروهای اسرائیلی به لبنان یا غزه در جنگ‌های احتمالی آینده است.
13	او در این باره گفت:" این بازی در حیاط خانه آنها است و من می‌خواهم بازی را در حیاط خانه آنها ادامه دهم.
14	تضعیف ایران به معنای تضعیف نیروهای نیابتی این کشور یعنی حزب الله و حماس است.
