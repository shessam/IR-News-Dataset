roozno_data###تاجرنیا: چرا برای تولید کردن باید از هفت خوان رستم رد شد؟ / اقتصاد را درگیر منازعات سیاسی و جناحی نکنیم###http://roozno.com//fa/news/420341/تاجرنیا-چرا-برای-تولید-کردن-باید-از-هفت-خوان-رستم-رد-شد-اقتصاد-را-درگیر-منازعات-سیاسی-و-جناحی-نکنیم###[]###2020-04-04 12:35:00###۴۲۰۳۴۱###['تاجرنیا', 'هفت خوان رستم']
1
1	فعال سیاسی اصلاح طلب می گوید: متاسفانه در بسیاری از ادارات و نهادهای مختلف قوانین دست و پاگیری وجود دارد، به طور مثال اگر کسی بخواهد یک جنسی را وارد کند، این اتفاق به راحتی می‌افتد اما برای تولید کردن باید از هفت خوان رستم رد شود.
2	به گزارش روز نو :علی تاجرنیا، فعال سیاسی اصلاح‌طلب درباره الزامات تلاش برای بهبود وضعیت تولید در سال ۹۹ و تحقق شعار «جهش تولید» به خبرآنلاین گفت: در وهله اول باید فرصت رقابت برای بخش خصوصی ایجاد کرد.
3	لازمه این امر این است که بنگاه های اقتصادی که به صورت دولتی، خصوصی یا وابسته به نهادهای حکومتی هستند، بخش عمده ای از فعالیت خودشان را واگذار کرده یا حداقل در قوانین مرتبط مانند بحث مالیات ها یا تخصیص اعتبارات و یا مسائلی شبیه به این، یک برابری با بخش خصوصی داشته باشند.
4	برای تولید کردن باید از هفت خوان رستم رد شدوی افزود: اگر بخواهیم تولید در کشور رونق بگیرد نیازمند این هستیم که طوری حرکت شود که برای آنها هم به صرفه باشد.
5	متاسفانه وجود قوانین رانتی که برای عمده شرکتهای دولتی ایجاد رانت می کند، نمی تواند این مساله را شکل دهد.
6	بحث دوم این است که به دلیل مشکلات و فشارهای اقتصادی که بعد از تحریم ها ایجاد شده است، نیازمند یک نوع حمایت مالی و معنوی بوده و همچنین نیازمند حذف قوانین دست و پاگیر برای بخش تولید هستیم.
7	عضو حزب اتحاد ملت گفت: متاسفانه در بسیاری از ادارات و نهادهای مختلف قوانین دست و پاگیری وجود دارد، به طور مثال اگر کسی بخواهد یک جنسی را وارد کند، این اتفاق به راحتی می‌افتد اما برای تولید کردن باید از هفت خوان رستم رد شود.
8	من مواردی از این مورد را در حوزه تجهیزات پزشکی و دارویی و دندان پزشکی(رشته مرتبط با خودم) را شاهد هستم، این نکته مهمی است که باید به آن توجه کرد.
9	دولت جلوی رانت در فعالیت های تولیدی و اقتصادی را بگیردتاجرنیا گفت: معتقدم که هر مجموعه ای باید نقش و کار خودش را در این راستا به درستی انجام دهد.
10	یعنی مجلس باید در حذف قوانین دست و پاگیر و قوانینی که به نوعی موجب رانت می شود، تلاش کرده و در راستای تقویت تولید قوانین خودش را وضع کند و در عین حال برای عمل کردن به آن قوانین نظارت کافی داشته باشد.
11	دولت هم نباید با دستورالعمل هایی که تعیین می کند، موجب دور زدن قوانین مجلس و یا به نوعی باعث تشویق ایجاد رانت در کارهای اقتصادی و تولیدی شود، از طرفی هم سیستم قضایی کشور و نهادهای نظارتی باید بدون تبعیض و برای ایجاد عدالت سعی کنند مواردی که به آنها مرتبط است را انجام دهند.
12	اقتصاد در بستر آرامش و صلح، رشد می کنداین چهره سیاسی اصلاح طلب با تاکید براینکه اقتصاد از سیاست جدا نیست، خاطرنشان کرد: آن چیزی که منظور اقتصاددان ها است به نوعی سیاست زده کردن اقتصاد است.
13	امروزه اقتصاد در دنیا متاثر از تصمیم های کلان سیاسی است.
14	شما می بینید وقتی اتفاقی در حوزه بین المللی یا منطقه ای می‌افتد؛ به طور مثال وقتی جنگ می شود بورس، نفت و غیره تحت الشعاع قرار می گیرد؛ آن چیزی که در این رابطه مهم بوده این است که ما باید بدانیم اقتصاد در بستر آرامش و صلح رشد می کند.
15	نماینده مجلس ششم گفت: بدون شک تنش، اقتصاد را غیرقابل پیش بینی و متلاطم خواهد کرد، بنابراین از این حیث باید سعی کنیم که فضای ارتباطی‌مان را با دنیا به نوعی ترمیم کرده و در عین حال در داخل کشور هم باید تلاش کنیم که اقتصاد را از سطح منازعات سیاسی و جناحی بالاتر ببریم، به گونه ای که معیشت مردم به طور جدی تامین شود.
16	به عنوان مثال، اگر کار خوبی در دولت، در حوزه اقتصاد شکل می گیرد، راه آن این است که مجلس و یا شورای نگهبان، اگر نیاز به قوانین خوبی دارد آن را همراهی کنند.
17	وی تاکید کرد: متاسفانه گاهی اوقات ما شاهد هستیم که به دلایل سیاسی با یکسری از پیشنهادهای خوب موافقت نمی شود و همین امر به زندگی مردم لطمه می زند.
18	نمی شود از دولتی که تضمین کننده سیاست های کلان نیست انتظار داشت که اقتصاد را درست کند.
19	همه باید تلاش کنیم تا این مساله با تفاهم جلو رود.
