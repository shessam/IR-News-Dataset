asriran_2_data###استراماچونی صبح امروز به ترکیه رفت (+عکس)/ زرینچه سرمربی موقت استقلال شد###https://www.asriran.com/fa/news/702581/استراماچونی-صبح-امروز-به-ترکیه-رفت-عکس-زرینچه-سرمربی-موقت-استقلال-شد###['ورزشی']###2019-12-09 10:05:00###۷۰۲۵۸۱###['استراماچونی', 'ترکیه', 'زرینچه']
7
1	تلاش‌های بامدادی اعضای هیات مدیره باشگاه استقلال برای دیدار با سرمربی ایتالیایی به نتیجه نرسید، او صبح امروز تهران را ترک کرد.
2	به گزارش خبرورزشی، اعضای هیات مدیره باشگاه استقلال شب گذشته بعد از جلسه با بازیکنان و جواد زرینچه و بهزاد غلامپور راهی منزل آندره آ استراماچونی شده تا با وی برای ادامه همکاری با استقلال صحبت کنند.
3	امیر حسین فتحی و میرشاد ماجدی ۲ عضو هیات مدیره استقلال بعد از پایان جلسه با بازیکنان به نمایندگی از اعضای هیات مدیره ساعت ۲۳:۳۰ شب گذشته هتل المپیک را به مقصد منزل استراماچونی ترک کردند، اما بعد از گذشت حدود ۳ ساعت موفق به دیدار با این مربی ایتالیایی نشدند.
4	ظاهرا به هنگام مراجعه اعضای هیات مدیره استقلال وی در منزل حضور نداشته و به همین دلیل نمایندگان هیات مدیره حدود ساعت ۲ بامداد این محل را ترک کردند.
5	استراماچونی روز گذشته بعد از عدم شرکت در کنفرانس خبری و همچنین تمرین استقلال، از طریق وکیل خود خواستار فسخ قرارداد با استقلال شده و راضی به مذاکره با مسئولان این باشگاه نیست.
6	از سوی دیگر استقلالی‌ها امروز تصمیم دارند مطالبات این مربی را به حساب وی در کشور ترکیه حواله کنند، اما به نظر می‌رسد سرمربی ایتالیایی به دلایل مختلف تصمیم ندارد با استقلال همکاری کند.
7	قرار است باشگاه استقلال به دلیل اتفاقات رخ داده اطلاعیه‌ای را صادر و با جدایی استراماچونی به صورت رسمی مخالفت کند، اما صبح امروز مشخص شد استراماچونی به ترکیه رفت.
8	این درحالیست که امروز استقلال در ساعت ۱۷:۳۰ به مصاف پیکان می‌رود و برخی خبر‌ها حاکی از آن است که زرینچه امروز به جای سفر به مالزی بر روی نیمکت خواهد نشست.
