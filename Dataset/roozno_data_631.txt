roozno_data###حریرچی در اراک: با همکاری مردم در هفته نخست فروردین می‌توانیم جلوی شیوع کرونا را بگیریم###http://roozno.com//fa/news/418506/حریرچی-در-اراک-با-همکاری-مردم-در-هفته-نخست-فروردین-می‌توانیم-جلوی-شیوع-کرونا-را-بگیریم###[]###2020-03-15 15:46:00###۴۱۸۵۰۶###['حریرچی', 'شیوع کرونا']
1
1	حمعاون وزیر بهداشت ‌گفت: اگر مردم همکاری کنند قطعاً در هفته اول فروردین می‌توانیم شیوع این ویروس را کنترل کنیم و سیر نزولی داشته باشیم و آمار مبتلایان کاهش خواهد یافت.
2	به گزارش روز نو ، ایرج حریرچی پیش از ظهر امروز در حاشیه بازدید از وضعیت بخش درمان استان مرکزی در جمع خبرنگاران با اشاره به پرهیز مردم از ارتباطات غیرضروری اظهار داشت: برای مقابله با ویروس کرونا در زمان حاضر همکاری همه ضروری است حتی افرادی که هیچ مشکلی ندارند باید از ارتباطات غیرضروری، مسافرت و حضور در تجمعات اماکن عمومی پرهیز کنند.
3	وی افزود: اگر مردم همکاری کنند قطعاً در هفته اول فروردین می‌توانیم شیوع این ویروس را کنترل کنیم و سیر نزولی داشته باشیم و آمار مبتلایان کاهش خواهد یافت در غیر این صورت سیر صعودی این ویروس را خواهیم داشت.
4	معاون‌کل وزارت بهداشت تصریح کرد: از مردم انتظار داریم درمرحله نخست به‌خاطر سلامتی خودشان و کمک به مجموعه وزارت بهداشت ضمن رعایت بهداشت از ترددهای غیرضروری اجتناب کنند.
5	بیشتر بخوانیدآمار «پویش دانشجویی مقابله با کرونا» از مرز 4هزار نفر گذشتآخرین آمار مبتلایان به کرونا در کشور|4590 نفر مرخص شدند + نمودار مبتلایان و فوتی‌‌هاجزئیات اجرای طرح بسیج ملی مقابله با بیماری کرونا در قم / کنترل مبادی ورودی و خروجی شهرعملکرد موفق و خوب علوم پزشکی اراک در مقابله با کرونانماینده ویژه وزارت بهداشت و ناظر بر اجرای طرح بسیج ملی مبارزه با بیماری کرونا همچنین پیش از این در بازدید از بیمارستان‌های استان مرکزی با اشاره به عملکرد علوم پزشکی اراک گفت: عملکرد دانشگاه علوم پزشکی اراک در غربالگری و پیشگیری از شیوع کرونا بسیار مناسب بوده است.
6	حریرچی بیان کرد: عملکرد دانشگاه علوم پزشکی اراک و به‌ویژه معاونت بهداشتی این دانشگاه در خصوص بیماری کروناویروس بسیار مناسب بوده و این دانشگاه قبل از شناسایی این ویروس در ایران، از آمادگی لازم برای مواجهه با این بیماری برخوردار بوده است.
7	وی ادامه داد: تعداد غربالگری‌های انجام‌شده در این استان نیز مناسب است و استان مرکزی در طرح ملی بسیج مبارزه با کرونا از لحاظ ثبت اطلاعات افراد در سامانه مربوطه جزو استان‌های اول کشور است.
8	معاون وزیر بهداشت خاطرنشان کرد: دانشگاه اراک علی‌رغم مجاورت استان مرکزی با قم و ارتباط زیادی که بین دو استان وجود دارد عملکرد بسیار مناسبی را در حوزه پیشگیری از خود نشان داده که امید است این روند ادامه یابد.
