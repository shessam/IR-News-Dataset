tabnak_data###حمله راکتی به پایگاه نظامیان آمریکا در کرکوک عراق /تصویب قطعنامه «محدودیت اختیارات جنگی ترامپ علیه ایران»/ معافیت عراق برای خرید گاز از ایران/ استقرار یگان ویژه ترکیه در ادلب سوریه###https://www.tabnak.ir/fa/news/958828/حمله-راکتی-به-پایگاه-نظامیان-آمریکا-در-کرکوک-عراق-تصویب-قطعنامه-محدودیت-اختیارات-جنگی-ترامپ-علیه-ایران-معافیت-عراق-برای-خرید-گاز-از-ایران-استقرار-یگان-ویژه-ترکیه-در-ادلب-سوریه###['صفحه نخست', 'بین\u200cالملل']###2020-02-14 10:31:00###۹۵۸۸۲۸###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'ترکیه', 'روسیه']
1@@@2
1	تصویب قطعنامه «محدودیت اختیارات جنگی ترامپ علیه ایران»، معافیت عراق برای خرید گاز از ایران، استقرار یگان ویژه ترکیه در ادلب سوریه و رایزنی رؤسای ستاد کل نیرو‌های مسلح روسیه و ترکیه در مورد ادلب سوریه از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به حمله راکتی به پایگاه نظامیان آمریکا در کرکوک عراق نیز اشاره کرد.
3	به گزارش «تابناک»؛ رسانه‌های محلی و بین المللی بعدازظهر پنجشنبه به وقت محلی در گزارش های خود از یک حمله راکتی به پایگاهی نظامی در شمال عراق خبر دادند.
4	گفته می‌شود در این حمله راکتی، دست کم دو فروند راکت به پایگاه «کِی وان» که میزبان نیروهای نظامی آمریکا در کرکوک عراق است، برخورد کردند.
5	هنوز گزارشی از میزان تلفات یا خسارات وارده احتمالی در دست نیست و مشخص نیست، چه افراد یا گروهی در این حمله دست داشته اند؛ هرچند برخی منابع، مدعی دست داشتن گروه کتائب حزب الله عراق در این حمله شدند.
6	این نخستین حمله به این پایگاه نظامی از ۲۷ دسامبر سال گذشته است.
7	در تاریخ مذکور، حدود سی فروند راکت به این پایگاه نظامی برخورد کرد که در پی آن یک پیمانکار نظامی آمریکایی کشته شد.
8	مقامات آمریکا گروه «کتائب حزب الله عراق» را مسئول این حمله معرفی کردند.
9	گفتنی است، این پایگاه هوایی در شمال غرب کرکوک عراق است.
10	این پایگاه نظامی که از سوی دولت عراق برپا شده، در پی تجاوز نظامی آمریکا به عراق در سال ۲۰۰۳ و اشغال نظامی این کشور تحت کنترل نیروهای آمریکا درآمد.
11	در سال ۲۰۱۴ این پایگاه نظامی برای مدت زمانی کوتاه تحت اشغالگروه هایتروریستی داعش بود که پس از مدتی به دست شبه نظامیان کردپیشمرگهآزاد شد.
12	در سال ۲۰۱۷، این پایگاه نظامی بار دیگر به تصرف نیروهای ویژه عراق درآمد و اندکی پس از آن میزبان نیروهای نظامی آمریکا و سایر نیروهای ائتلافی شد که نظامیان عراقی و کُرد را برای نبرد با داعش آموزش می‌دهند.
13	مجلس سنای آمریکا، روز سه شنبه به واسطه قانون اختیارات جنگی مصوب سال ۱۹۷۳ قطعنامه‌ای را به تصویب رساند که اختیارات قانونی «دونالد ترامپ» رئیس جمهور این کشور را برای راه اندازی یکجانبه جنگ علیه ایران محدود می‌کند.
14	این قطعنامه غیرالزام آور که پیش از این در مجلس نمایندگان آمریکا به تصویب رسیده بود، با جلب حمایت دوحزبی توانست با ۵۵ رأی موافق (۴۷ رأی سناتورهای دموکرات و ۸ رأی سناتورهای جمهوریخواه) در برابر ۴۵ رأی مخالف به تصویب برسد.
15	غیرالزام آور بودن این قطعنامه بدان معناست که ترامپ نمی تواند آن را وتو کند، اما در مقابل به لحاظ قانونی ملزم به تبعیت از آن نیست.
16	این دومین تلاش قانونگذاران آمریکا در هر دو مجالس سنا و نمایندگان برای محدودسازی اختیارات جنگی ترامپ است؛ نخستین اقدام قانونگذاران سال گذشته با هدف ممنوع ساختن حمایت آمریکا از ائتلاف تحت رهبری عربستان در جنگ یمن بود که با رأی منفی ترامپ بلااثر شد.
17	شایان ذکر است، قانون اختیارات جنگی آمریکا در سال ۱۹۷۳ و در روزهای پایانی جنگ ویتنام به منظور ممانعت از راه اندازی یکجانبه جنگ از سوی رؤسای جمهور آینده آمریکا تصویب شد.
18	بر طبق این قانون، هرچند رئیس جمهور آمریکا از این اختیار برخوردار است که بدون اعلام رسمی جنگ، نیروهای نظامی آمریکا را به میدان جنگ اعزام کند، رئیس جمهور ملزم است از حداقل ۴۸ ساعت قبل به کنگره اطلاع دهد و یک محدودیت زمانی ۶۰ روزه نیز قائل شود.
19	این قانون همچنین اجرای هرگونه عملیات نظامی فراتر از آن را منوطب به اعطای مجوز از سوی کنگره می داند.
20	آمریکا بار دیگر معافیت عراق را برای واردات گاز از ایران به مدت ۴۵ روز تمدید کرده است.
21	در دوره‌های قبلی معافیت، این مدت طولانی‌تر یعنی ۹۰ روزه یا ۱۲۰ روزه بود.
22	وزارت خارجه آمریکا در بیانیه‌ای در این ‌باره تصریح کرد: تمدید معافیت واردات «برای ایجاد این ضمانت که عراق قادر خواهد بود در کوتاه‌مدت نیاز‌های خود به منابع انرژی را رفع کند» صادر شده است، در حالی‌که گام‌هایی برای افزایش استقلال خود از واردات انرژی از ایران برمی‌دارد.
23	پیش از این دو مقام عراقی به منبع مذکور گفته بودند، دولت آمریکا قبلا برای تمدید معافیت از تحریم‌ها اعلام آمادگی کرده بود؛ به این شرط که عراق یک برنامه عملی و با زمان‌بندی مشخص برای قطع و یا کاهش وابستگی خود به گاز ایران ارائه دهد.
24	وزارت خارجه آمریکا در بیانیه خود مدعی شد: «ایران ثابت کرده که به عنوان یک منبع انرژی برای عراق، به شدت غیرقابل اعتماد است.
25	در نتیجه کاهش واردات گاز ایران، به عراق برای رسیدن به امنیت در زمینه انرژی برتری خواهد داد.
26	»در همین راستا، یک مقام ارشد دولت عراق که نامش فاش نشده است، اعلام کرد: معافیت‌ها، در صورتی‌که عراق که یک جدول زمانی مشخص برای استقلال در دسترسی به گاز و سرمایه‌گذاری در تولید آن ارائه کند، ممکن است دوباره تمدید شود.
27	وی در عین حال گفت: «ما تا کنون جدولی ارائه نکرده‌ایم».
28	این معافیت‌ها به عراق امکان می‌دهد، با وجود پرداخت میلیارد‌ها دلار برای واردات انرژی از ایران، از تحریم‌های آمریکا در امان باشد.
29	ارتش ترکیه یگان‌های ویژه‌ای را در محدوده پست‌های دیده بانی خود در منطقه کاهش تنش واقع در ادلب سوریه مستقر کرد.
30	به گزارش خبرگزاری آناتولی ترکیه، تعدادی نفربر‌های زرهی حامل نیرو‌های ویژه با سامانه‌های موشکی در امتداد مرز‌های ترکیه و سوریه مستقر شدند.
31	این منبع روز پنجشنبه گفت، یک کاروان نظامی متشکل از نیرو‌های ویژه وابسته به یگان‌های مختلف ارتش ترکیه به شهرستان ریحانلی در ایالت هاتای جنوب ترکیه وارد شد.
32	این کاروان پس از تکمیل آمادگی‌های نهایی خود به واسطه نفربر‌های زرهی به سمت مرز‌های مشترک با سوریه حرکت کرد.
33	بنا بر این گزارش، ارتش ترکیه همچنین راکت‌انداز‌هایی را به مرز‌های سوریه ارسال کرد.
34	رؤسای ستاد کل نیرو‌های مسلح ترکیه و روسیه در مورد شمال سوریه و استان ادلب این کشور تفلنی گفت‌وگو کردند.
35	به گزارش خبرگزاری اسپوتنیک روسیه، وزارت دفاع این کشور روز پنجشنبه (۲۴ بهمن) در بیانیه‌ای اعلام کرد که ژنرال «والری گراسیموف» با همتای ترکیه‌ای خود «یاشار گولر» طی تماس تلفنی در مورد جدول زمانی اقدامات دوجانبه هیأت‌های نظامی روسیه و ترکیه در رابطه با ادلب سوریه به ویژه منطقه کاهش تنش رایزنی کردند.
