tabnak_data###حیوانات خانگی می‌توانند ناقل ویروس کرونا باشند؟###https://www.tabnak.ir/fa/news/961192/حیوانات-خانگی-می‌توانند-ناقل-ویروس-کرونا-باشند###['اجتماعی', 'اجتماعی']###2020-02-23 16:19:00###۹۶۱۱۹۲###['حیوانات خانگی', 'ناقل', 'ویروس', 'کرونا', 'ویروس کرونا', 'کروناویروس', 'کرونا در ایران']
1
1	رئیس بیمارستان دامپزشکی تهران درباره انتقال ویروس کرونا از حیوانات به انسان توضیحاتی داد.
2	به گزارش باشگاه خبرنگاران جوان، پیام محبی دامپزشک و رئیس بیمارستان دامپزشکی تهران در رابطه با ویروس کرونا به کسانی که از حیوانات خانگی نگهداری می‌کنند، اظهار کرد: هم اکنون موضوع ویروس کرونا و نگرانی‌های مربوط به آن در جامعه دست به دست می‌شود.
3	وی افزود: موضوع مهمتر برخورد با حیوانات خانگی است که برخی معتقدند حیوانات خانگی ناقل این بیماری هستند، اما چقدر می‌توان این گفته را قبول کرد.
4	دامپزشک گفت: در حال حاضر هیچ‌گزارشی در جهان در رابطه با انتقال ویروس کرونا به حیوانات و امتداد آن به انسان به دست ما نرسیده است‌.
5	محبی بیان کرد: طبق توصیه وزارت بهداشت رعایت اصول بهداشتی مهم است و تا زمانی که حیوانات خانگی آلوده نشوند نمی‌توانند کسی را آلوده کنند.
