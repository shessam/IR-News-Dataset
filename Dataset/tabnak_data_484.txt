tabnak_data###ادعای ترامپ در مورد کشتن سرکرده القاعده / تسلط ارتش سوریه بر سه شهرک استراتژیک در حومه «ادلب» / اظهارات مدیرکل آژانس در مورد پایبندی ایران به برجام / سفر یک هیات نظامی روس به آنکارا برای بررسی اوضاع سوریه###https://www.tabnak.ir/fa/news/957340/ادعای-ترامپ-در-مورد-کشتن-سرکرده-القاعده-تسلط-ارتش-سوریه-بر-سه-شهرک-استراتژیک-در-حومه-ادلب-اظهارات-مدیرکل-آژانس-در-مورد-پایبندی-ایران-به-برجام-سفر-یک-هیات-نظامی-روس-به-آنکارا-برای-بررسی-اوضاع-سوریه###['صفحه نخست', 'بین\u200cالملل']###2020-02-07 08:00:00###۹۵۷۳۴۰###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا']
1@@@2
1	اظهارات مدیرکل آژانس در مورد پایبندی ایران به برجام، سفر یک هیات نظامی روس به آنکارا برای بررسی اوضاع سوریه، ادعای ترامپ در مورد کشتن سرکرده القاعده و آمادگی ایران برای حل نزاع ترکیه و سوریه، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به تسلط ارتش سوریه بر سه شهرک استراتژیک در حومه «ادلب» نیز اشاره کرد.
3	به گزارش «تابناک»؛ سلسله پیشروی‌های نیروهای مقاومت سوری در نبرد با تکفیری ها ادامه دارد.
4	بر اساس این گزارش، نیروهای مقاومت سوری بر شهرک‌های جدیدی در ادلب مسلط شدند.
5	بدین ترتیب، کنترل کامل شهرک‌های استراتژیک «الذهبیه»، «طلافح» و «جلاس» را به دست گرفتند.
6	نیروهای سوری در جریان عملیات مذکور شماری از تکفیریها را به هلاکت رساندند.
7	رافائل ماریانو گروسی، مدیر کل آژانس بین‌المللی انرژی اتمی در اظهاراتی در اندیشکده کارنگی برای صلح بین‌الملل در واشنگتن، گفت: آژانس هیچ گونه تخلف و نقض جدیدی از سوی ایران در برجام مشاهده و شناسایی نکرده است؛ آن هم از زمانی که جمهوری اسلامی ایران پنجمین گام کاهش تعهدات هسته‌ای خود را اعلام کرده است.
8	وی افزود: پس از گام پنجم، هیچ گونه نقض مفاد برجام از سوی ایران مشاهده نشده است.
9	البته بی شک آنها به غنی سازی ادامه می‌دهند.
10	مدیرکل آژانس بین‌المللی انرژی اتمی گفت: من آنچه را درباره ایران اتفاق می‌افتد، زیر نظر دارم.
11	ما آشکارا فعالیت‌های بازرسی خود را مکانیکی انجام نمی‌دهیم؛ بنابراین، به آنچه گفته می‌شود گوش می‌دهیم و خود را برای هر شرایطی آماده می‌کنیم.
12	البته باید بدانیم با وضعیت پیچیده‌ای درباره توافق هسته‌ای ایران روبه رو هستیم.
13	پنجم ژانویه ایران اعلام کرد، گام پنجم کاهش تعهدات برجامی خود را آغاز کرده است.
14	مدیر کل آژانس اظهار داشت: ایران بعد از اقدام ماه گذشته در کاستن از تعهدات برجامی، هنوز میزان مواد هسته‌ای خود را افزایش نداده است.
15	وی همچنین در مصاحبه با روزنامه فایننشال تایمز نیز گفت: کاهش اقدامات برجامی ایران، تخطی از محدوده‌های مشخص شده در این توافق بوده است، ولی تهران هنوز مواد هسته‌ای اش را افزایش نداده است.
16	گروسی گفت: ایرانی‌ها گفته‌اند که دیگر به هیچ محدودیتی پایبند نیستیم؛ اما هیچ اقدام ملموسی برای حرکت در این مسیر انجام نداده‌اند.
17	ابراهیم کالین سخنگوی ریاست‌جمهوری ترکیه اعلام کرد، یک هیات نظامی روسیه برای بررسی تحولات سوریه به آنکارا سفر خواهد کرد.
18	ویافزود: به روس‌ها اطلاع دادیم که نظام سوریه اگر هر گونه خطایی کند بهای سنگینی برای آن پرداخت خواهد کرد.
19	کالین گفت: نظام سوریه باید تا قبل از پایان این ماه میلادی از مناطق کاهش تنش خارج شود.
20	سخنگوی ریاست‌جمهوری ترکیه گفت، هرکاری برای حفاظتاز نظامیان خود در سوریه انجام خواهیم داد.
21	از ماه‌ گذشته، عملیات ارتش سوریه برای آزاد سازی استان ادلب و ریف حلب شدت بیشتری به خود گرفت، به طوریکه طی ده روز اخیر، شهرهای مهمی از جمله خان شیخون و معره النومان در ادلب آزاد شده و همینطور بخش‌هایی از شرق ادلب نیز به تصرف ارتش سوریه درآمده است.
22	این عملیات با پشتیبانی هوایی ارتش سوریه و بخشی از نیروهای مقاومت و با حضور نیروهای ویژه ارتش سوریه در حال انجام است که همین امر باعث پیشروی سریع نیروهای سوری در این منطقه شد.
23	در خصوص این عملیات، واکنش‌های زیادی در سطح منطقه شکل گرفته، به گونه ای که ترکیه از آن رضایت نداشته و به دنبال توقف عملیات است.
24	«دونالد ترامپ»، رئیس جمهور آمریکا بامداد جمعه طی بیانیه‌ای اعلام کرد، آمریکا در عملیات مبارزه با تروریسم در یمن توانست «قاسم الریمی» موسس و سرکرده گروه القاعده در شبکه جزیره عرب را به قتل برساند.
25	الریمی که معاون «ایمن الظواهری» سرکرده گروه القاعده به شمار می‌آید، در دهه نود به این گروه پیوست و در افغانستان همراه «اسامه بن لادن» سرکرده پیشین این گروه بوده است.
26	ترامپ در این بیانیه مدعی شده است، با قتل الریمی، آمریکا به چیره شدن بر تهدیداتی که این گروه‌ها برای امنیت ملی آمریکا ایجاد می‌کنند، نزدیک شده است.
27	روزنامه «نیویورک تایمز» چند روز پیش در گزارشی به نقل از سه مقام پیشین و فعلی آمریکایی نوشت، آمریکا پس از چند ماه ردیابی و جست‌وجو، حمله‌ای هوایی علیه رهبر القاعده یمن ترتیب داده است.
28	الریمی پس از بازنشستگی و بازگشت از کمپ‌های پرورش تروریست در افغانستان، به وطن خود یمن برگشت و به‌ خاطر مبادرت به ترور سفیر آمریکا در این کشور پنج سال زندانی شد.
29	او یک سال بعد از زندان فرار کرد و توانست به سرعت جایگاه خود در القاعده را ارتقا دهد.
30	وزارت امور خارجه آمریکا اعلام کرده است، الریمی در حمله سال ۲۰۰۸ به سفارت آمریکا در «صنعا» دست داشته است.
31	در این حمله ۱۰ گارد امنیتی و ۴ غیرنظامی کشته شدند.
32	«مجید تخت روانچی»، سفیر و نماینده دائم جمهوری اسلامی ایران در سازمان ملل متحد در سخنرانی خود در نشست شامگاه پنجشنبه، شورای امنیت سازمان ملل درباره وضعیت در ادلب سوریه، گفت: وضعیت این منطقه وخیم بوده و باید تلاش کرد بحران از کنترل خارج نشود.
33	نماینده ایران اضافه کرد: «در حالی که مبارزه با تروریست‌ها باید ادامه یابد، این اقدام باید با بیشترین حفاظت از زندگی غیرنظامیان انجام شود؛ این چیزی است که همواره بر آن تاکید کرده‌ایم و در تمام اسناد نهایی روند آستانه نیز بر آنها تاکید شده است.
34	»روانچی افزود: «ما باید اطمینان حاصل کنیم که این بحران از طریق سیاسی حل و فصل خواهد شد و در عین حال نباید اجازه داد تروریست‌ها از این وضعیت استفاده کرده و موقعیتشان را تحکیم و ادلب را به پناهگاهی امن برای خود تبدیل کنند و بتوانند غیرنظامیان بیشتری را کشته و تعداد زیادی از آنها را نیز کماکان در گروگان خود نگه دارند.
35	»وی تاکید کرد: «ما باید کاملا هشیار باشیم تا جای حفاظت از غیرنظامیان با حفاظت از تروریست‌ها عوض نشود.
36	»نماینده ایران در سازمان ملل با اشاره با آمادگی تهران برای استفاده از تلاش‌های خود برای کمک به حل و فصل سیاسی اختلافات کنونی بین ترکیه و سوریه در مورد وضعیت در ادلب گفت: «اجلاس سران روند آستانه که در آینده نزدیک در تهران برگزار می‌شود، فرصت حیاتی برای بررسی جامع اوضاع در سوریه است.
37	»منبعی در عراق پنجشنبه (۱۷ بهمن) گفت که عناصر مسلح ناشناس در استان بصره، «حازم الحلفی»، از رهبرانالسلام را که وابسته به جریانبه رهبری مقتدا است، ترور کرده‌اند.
38	این منبع به خبرگزاری «اسپوتنیک» گفت که شیخ حلفی در نزدیکی پل محمد قاسم واقع در غرب شهر بصره به هنگام بازگشت از سر کار از سوی افراد مسلح ناشناس ترور می‌شود.
39	منبعی دیگر در عراق به «بغداد الیوم» در این باره گفته که قاتلان از صحنه جنایت گریخته‌اند و نیروهای امنیتی به دنبال این حادثه، محل را محاصره و عملیات تحقیق و بازرسی را آغاز کرده‌اند.
40	استان میسان عراق نیز دیروز شاهد عملیات ترور مشابهی بود که طی آن «الازیرجاوی»، به دست افراد ناشناس ترور شد.
41	او نیز از رهبران جریانبود.
42	ترور این رهبران وابسته به جریانعراق در حالی رخ می‌دهد که شیخ «اکرم الکعبی»، دبیرکل «اهلاین کشور دیشب در مورد توطئه آمریکا برای ترور افراد نزدیک به این جریان به ویژه مقتدا با هدف ایجاد جنگ داخلی هشدار داده بود.
43	خزعلی گفت: «اولین پروژه آمریکایی ـ اسرائیلی در عراق که قصد اجرای آن را داشت، پروژه ترور مقتدا صدر بود تا پس از آن عصائب را متهم به این کار کنند و کشتار داخلی راه بیندازند.
44	این اطلاعات به صدر و ایران رسید.
45	به همین دلیل، وضعیت سر و سامان داده شد والحمدالله این طرح شکست خورد.
46	»
