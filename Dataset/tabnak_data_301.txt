tabnak_data###اولین نشست کمیته نظامی لیبی به زودی برگزار می‌شود###https://www.tabnak.ir/fa/news/955199/اولین-نشست-کمیته-نظامی-لیبی-به-زودی-برگزار-می‌شود###[]###2020-01-28 14:38:00###۹۵۵۱۹۹###['لیبی', 'کمیته نظامی', 'ژنو']
1
1	منابع اعلام کردند که اولین نشست کمیته نظامی لیبی طی روزهای آتی در ژنو برگزار خواهد شد.
2	به گزارش ایسنا، به نقل از خبرگزاری رویترز، کمیته نظامی لیبی که از سوی پنج مسؤول نظامی از سوی دو طرف درگیر تشکیل شده است؛ اولین نشستش را طی روزهای آتی در ژنو برگزار خواهد کرد.
3	مسؤولان لیبیایی اعلام کردند که خلیفه حفتر، فرمانده نیروهای موسوم به "ارتش ملی لیبی" سعی دارد جبهه جدیدی با اعزام نیروهایش به سمت شهر مصراته افتتاح کند که تحت کنترل نیروهای دولت وفاق ملی لیبی است.
4	رجب طیب اردوغان و ولادیمیر پوتین، روسای جمهوری ترکیه و روسیه در تاریخ ۸ ژانویه طی دیداری در استانبول، خواستار برقراری آتش‌بس در لیبی شده و طرف‌های درگیر در این کشور را به مذاکره برای دستیابی به صلح دعوت کردند اما خلیفه حفتر که سعی در ساقط کردن دولت مشروع لیبی (دولت وفاق ملی) دارد از پذیرش این درخواست سرباز زد.
5	نشست ۱۳ ژانویه هیئت‌های ترکیه، روسیه و طرف‌های درگیری در لیبی در مسکو نیز بدون نتیجه پایان یافت و خلیفه حفتر بدون امضای توافق‌نامه، این شهر را ترک کرد.
6	یکشنبه ۱۹ ژانویه نیز کنفرانس برلین برای حمایت از تلاش‌های سازمان ملل به منظور برقراری آتش‌بس و صلح پایدار در لیبی برگزار شد.
