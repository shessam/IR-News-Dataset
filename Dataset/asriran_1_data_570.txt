asriran_1_data###استراماچونی: حضور در استقلال تصمیم خاص و شجاعانه بود/ از آسیا برای مربیگری پیشنهاد دارم###https://www.asriran.com/fa/news/716287/استراماچونی-حضور-در-استقلال-تصمیم-خاص-و-شجاعانه-بود-از-آسیا-برای-مربیگری-پیشنهاد-دارم###['ورزشی']###2020-02-29 12:26:00###۷۱۶۲۸۷###['استراماجونی', 'استقلال']
4@@@5
1	سرمربی سابق استقلال در جدیدترین مصاحبه اش حضور پرشور هواداران ایرانی در ورزشگاه را به دهه های 80 و 90 ایتالیا تشبیه کرد.
2	به گزارش فارس، آندره آ استراماچونی، سرمربی سابق استقلال در مصاحبه با شبکه «اسکای اسپورت» ایتالیا درباره تجربه حضورش در ایران، گفت: رفتن به آن سر دنیا تصمیم خاص و البته شجاعانه بود.
3	در آن برهه فرصت چندانی در ایتالیا برای مربیگری من نبود.
4	حضور در ورزشگاهی (آزادی) که مملو از هوادار است و بازی در لیگ قهرمانان آسیا تجربه ای زیبا بود.
5	در ابتدای کارم با استقلال با مشکلاتی مواجه شدم که صحبت کردن درباره آنها در این شرایط فایده ای ندارد.
6	وی افزود: مهمتر این است که ما بعد از پشت سرگذاشتن مشکلات صدرنشین لیگ ایران شدیم.
7	من از این دستاورد خوشحالم.
8	آنجا هواداران شور و شوق زیادی داشتند.
9	من متولد سال 1976 هستم.
10	در رم بزرگ شدم و همیشه عادت داشتم ورزشگاه المپیک رم پر باشد.
11	اما متاسفانه اکنون نیمی از ورزشگاه ها پر نمی شود ولی شرایط ایران در رابطه با حضور هواداران از ما بهتر است.
12	وضعیت ایران در رابطه با حضور هواداران در ورزشگاه شبیه وضعیت ما در دهه 80 و 90 میلادی بود که مردم حضوری پرشور داشتند.
13	وی درباره آینده اش گفت: اکنون با توجه به نتایج خوبی که به همراه استقلال در ایران گرفتم از آسیا پیشنهادیی به من رسیده است.
14	البته من دوست دارم در لیگی مثل سری آ ایتالیا مربیگری کنم.
15	اما با توجه به شرایط موجود پیشنهادها در آینده تصمیم گیری می کنم.
16	استراماچونی در نیم فصل اول هدایت آبی پوشان پایتخت را برعهده داشت و موفق شد این تیم را به صدر جدول لیگ ایران برساند.
17	اما به خاطر مسائل مالی و عدم به موقعه دستمزدش قراردادش را با استقلال فسخ کرد.
