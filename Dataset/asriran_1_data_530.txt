asriran_1_data###کراس اووری به نام اقوام شمال آفریقا/ فرمولی برای ارائه زیبایی در نهایت سادگی!(+تصاویر)###https://www.asriran.com/fa/news/715656/کراس-اووری-به-نام-اقوام-شمال-آفریقا-فرمولی-برای-ارائه-زیبایی-در-نهایت-سادگی-تصاویر###['اقتصادی']###2020-02-26 00:13:00###۷۱۵۶۵۶###['توارگ', 'فولکس واگن', 'آئودی', 'پلاگین هیبرید', 'خودرو', 'عصرایران']
11
1	توارگ یکی از محصولات پرفروش فولکس واگن است که از سال 2002 تا کنون روی خط تولید قرار دارد.
2	نام عجیب آن نیز برگرفته از اقوام بربر شمال آفریقا یعنی ، است.
3	تولید نسل اول از 2002 تا 2010، فیس لیفت نسل اول از 2006 تا 2010، نسل دوم از 2010 تا 2018 و نسل سوم از 2018 تا کنون دنبال شده است.
4	توارگ جدید با نشان "R" یک کراس اوور پرقدرت هیبریدی(پلاگین) است که کمپانی آلمانی امید زیادی به موفقیت آن در بازار جهانی دارد.
5	این محصول از یک پیشرانه 3 لیتری 6 سیلندر با 335 اسب بخار خروجی به علاوه یک موتور الکتریکی 134 اسب بخاری استفاده می کند که این مجموعه میزان خروجی توارگ را به 456 اسب بخار می رساند.
6	گشتاور نیز برابر با 516 پوندفوت محاسبه شده است.
7	در این محصول از باتری لیتیومیون برای بخش الکتریکی پیشرانه استفاده شده که به تنهایی می تواند سرعت 140 کیلومتر برساعت را برای توارگ تضمین کند.
8	اما پیشرانه هیبریدی در آزمایش ها موفق شده از حالت توقف طی 5 ثانیه به سرعت 100 کیلومتر بر ساعت برسد.
9	بیشینه سرعت خودرو نیز بطور الکترونیکی روی 250 کیلومتر برساعت محدود شده است.
10	در بخش جعبه دنده، از یک نمونه 8 سرعته اتوماتیک استفاده شده و سامانه 4موشن نیز برای آن در نظر گرفته شده است.
11	در رابطه با طراحی این محصول باید گفت؛ توارگ همواره جز بهترین کراس اوورهای بازار بوده، خودرویی که بر پایه سبک مینیمال شکل گرفته و زیبایی را با سادگی خاصی به مخاطب ارائه می دهد.
12	توارگ هیبریدی در حالت استاندارد با رینگ های 20 اینچی تحویل مشتری می شود اما به عنوان آپشن امکان سفارش نمونه 22 اینچی نیز فراهم شده است.
