asriran_1_data###کاریکاتوری که "احساسات چینی‌ها" را جریحه‌دار کرد###https://www.asriran.com/fa/news/711250/کاریکاتوری-که-احساسات-چینی‌ها-را-جریحه‌دار-کرد###['بین الملل']###2020-01-29 14:42:00###۷۱۱۲۵۰###['چین', 'کاریکاتور']
5
1	یک کاریکاتور روزنامه دانمارکی "یولندپستن" خشم دولت چین را برانگیخته است.
2	سفارت چین در کپنهاگ نوشته است که این روزنامه به چین توهین کرده و باعث جریحه‌دار شدن "احساسات ملت چین" شده است.
3	به گزارش ایسنا به نقل از شبکه خبری دویچه وله، سفارت چین در دانمارک از روزنامه دانمارکی "یولندپستن" (JyllandsPosten) خواست، از ملت و دولت چین غذرخواهی کند.
4	این روزنامه کاریکاتوری از پرچم چین چاپ کرده که به جای پنج ستاره، پنج ویروس کرونا بر آن نقش بسته است.
5	در بیانیه‌ای که در وبسایت سفارت چین در کپنهاگ منتشر شده، آمده است که کاریکاتوریست دانمارکی نیلز بو بویزن و روزنامه دانمارکی با انتشار این کاریکاتور هم به دولت چین توهین کرده و هم احساسات ملت چین را جریحه‌دار کرده است.
6	یاکوب نوبرو، سردبیر این روزنامه، در واکنش به ادعای سفارت چین نوشت، هدف روزنامه از انتشار کاریکاتور آزردن دولت یا مردم چین نبوده است.
7	نوبرو تاکید کرد که نه او و نه کاریکاتوریست قصد مسخره‌کردن اوضاع کنونی چین را نداشته‌اند و برداشت او از کاریکاتور با برداشت مقامات چینی کاملا متفاوت است.
