roozno_data###ماهان پرواز به چین را ادامه می‌دهد؟###http://roozno.com//fa/news/416859/ماهان-پرواز-به-چین-را-ادامه-می‌دهد###[]###2020-03-05 10:36:00###۴۱۶۸۵۹###['هواپیمایی ماهان', 'پرواز به چین']
1@@@2
1	بررسی اطلاعات پروازی نشان می‌دهد پروازهای ماهان به دست کم یک شهر چین ادامه دارد.
2	سخنگوی سازمان هواپیمایی کشوری در پاسخ به این سوال که چرا پرواز هواپیمای ماهان به مقصد شانگهای انجام می شود، اظهار کرد: این پرواز به هیچ وجه مسافری نیست و باری بوده و قطعاً هواپیمایی ماهان بدون مجوز سازمان هواپیمایی هیچ پروازی را نمی‌تواند انجام دهد.
3	بررسی اطلاعات پروازی نشان می‌دهد پروازهای ماهان به دست کم یک شهر چین ادامه دارد.
4	به گزارش روز نو ، به دنبال شیوع ویروس کرونا در چین و برای ممانعت از انتقال این ویروس به ایران، هیات دولت در روز یازدهم بهمن، پرواز به چین را ممنوع اعلام کرد.
5	با این حال بر طبق اعلام سایت رسمی فرودگاه شهر شانگهای پروازهای خطوط هواپیمایی ماهان به این شهر ادامه دارد و قرار است امروز ( پنجم مارس) یک پرواز این خطوط هواپیمایی به شماره "W۵۷۷" در ساعت ۹:۵۵ به وقت محلی وارد ترمینال شماره دو این فرودگاه شود.
6	وضعیت این پرواز نیز " طبق برنامه ریزی" اعلام شده است.
7	پیشتر خطوط هوایی ماهان با صدور بیانیه ای اعلام کرده بود: "نظر به این که بر اساس مصوبه روز یکشنبه مورخ ۱۳ بهمن ۱۳۹۸ برابر با ۲ فوریۀ ۲۰۲۰ هیأت دولت، این شرکت طبق مجوزهای صادره توسط سازمان هواپیمایی کشوری ایران مجاز به انجام پروازهای باری به مقصد چین گردیده، از آن تاریخ تا کنون ۲ پرواز باری به مقصد پکن و ۲ پرواز باری به مقصد شانگهای انجام داده که محموله آن بار صنایع کشور و کمک‌های بشر دوستانه جمهوری اسلامی ایران به چین بابت کنترل بحران ویروس کرونا بوده است.
8	در این مدت بر اساس مصوبه هیأت دولت و مجوز سازمان هواپیمایی کشوری ایران ۴ پرواز مسافری از تاریخ ۱۲ بهمن تا ۱۶ بهمن برابر اوّل فوریه تا پنجم فوریۀ ۲۰۲۰ به مقاصد پکن، شانگهای، گوانگجو و شنزن انجام شده برای انتقال مسافران چینی این شرکت حاضر در ایران و سایر کشورها و ایرانی‌های حاضر در چین با نظارت وزارت بهداشت، درمان و آموزش پزشکی و رعایت دستورالعمل‌های مربوط انجام گردیده است.
9	همچنین یک پرواز به مقصد ووهان در تاریخ ۴ فوریه برابر با ۱۵ بهمن ۱۳۹۸ برای انتقال دانشجویان ایرانی بر اساس درخواست دولت جمهوری اسلامی ایران انجام گرفته است.
10	"اما رضا جعفرزاده سخنگوی سازمان هواپیمایی کشوری در گفت‌وگو با ایسنا در پاسخ به این سوال که چرا پرواز هواپیمای ماهان به مقصد شانگهای انجام می شود، اظهار کرد: این پرواز به هیچ وجه مسافری نیست و باری بوده و قطعاً هواپیمایی ماهان بدون مجوز سازمان هواپیمایی هیچ پروازی را نمی‌تواند انجام دهد.
11	وی افزود: پس از لغو پروازها شرکت هواپیمایی ماهان هیچ پروازی به مقصد چین ندارد مگر اینکه با تصمیم مسئولان، با مجوز سازمان هوایپمایی کشوری و با نظارت دقیق وزارت بهداشت، درمان و آموزش پزشکی باشد.
12	سخنگوی سازمان هواپیمایی کشوری ادامه داد: پروازهای مذکور نیز با نگاه اقتصادی نبوده و با نگاه انسانی است و هدف از انجام این پروازها آوردن کمک های چین از جمله کیت، لوازم پزشکی و درمانی، لوازم مورد نیاز کارخانجات تولیدی و پزشک است.
