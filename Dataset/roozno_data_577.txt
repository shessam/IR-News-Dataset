roozno_data###ادعای مقام آمریکایی: پیشنهاد کمک به ایران در موضوع مقابله با کرونا###http://roozno.com//fa/news/418027/ادعای-مقام-آمریکایی-پیشنهاد-کمک-به-ایران-در-موضوع-مقابله-با-کرونا###[]###2020-03-12 14:49:00###۴۱۸۰۲۷###['مقام آمریکایی', 'ایران']
1
1	در حالیکه آمریکا با تحریم های خصمانه خود مانع از صادرات اقلام دارویی و پزشکی به کشورمان می شود، یک مقام وزارت امور خارجه آمریکا مدعی شد که واشنگتن برای مقابله با ویروس کرونا به ایران و کره شمالی کمک خواهد کرد.
2	به گزارش روز نو :به نوشته نشریه تایم، رابرت دسترو معاون بخش دموکراسی و حقوق بشر وزارت امورخارجه آمریکا در جمع خبرنگاران مدعی پیشنهاد کشورش برای کمک به ایران وکره شمالی برای مقابله با گسترش ویروس کرونا شد.
3	این در حالی است که آمریکا با تحریم های اقتصادی اش علیه ایران مانع از صادرات اقلام پزشکی و دارویی به ایران می شود اما ادعا می کند که این کالاها شامل این تحریم ها نمی شود.
4	وی همچنین با ابراز نگرانی درباره احتمال وجود مبتلایان زیادی به ویروس کرونا در کره شمالی مدعی شد: من اطلاع دارم که دولت ما تلاش کرده اقدامی برای کره شمالی، ایران و چین و همه انجام دهد.
5	ما تلاش خواهیم کرد تا جایی که می توانیم مفید واقع شویم، تا کمک ارائه دهیم.
6	این کار را در چند مورد نیز انجام داده ایم.
7	به گزارش ایسنا، سخنگوی وزارت امورخارجه کشورمان درباره تاثیر تحریم های خصمانه واشنگتن بر ظرفیت ایران برای مقابله با ویروس کرونا اظهار داشت: آمریکایی‌ها ادعا می‌کنند که راه را باز کرده‌اند و مانعی نیست.
8	اگر مانعی نیست آن‌ها راهش را به همه اعلام کنند که چگونه و کجا می‌توانند اقدام به ارسال کمک کنند.
9	وی همچنین گفت: ما اعلام کرده‌ایم تحریم‌های یکجانبه، ظالمانه و غیرقانونی آمریکا که در راستای فشار حداکثری آن‌ها علیه ایران است بر رفاه عمومی و سلامت مردم ایران اثر گذاشته است.
10	وی با بیان اینکه دارو و تجهیزات پزشکی و مواد غذایی نباید جزو تحریم‌ها باشد و آمریکایی‌ها ادعا می‌کنند که این اقلام تحریم نیست، افزود: ولی عملا آمریکایی‌ها راه هر گونه مبادلات و مراودات بانکی را برای خرید این اقلام بسته‌اند و با پررویی تمام ادعا می‌کنند که دارو و غذا جزو تحریم نیست.
