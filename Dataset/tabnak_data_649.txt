tabnak_data###قالیباف پاسخگوی سوالات مردم باشد، مجلس پیشکش###https://www.tabnak.ir/fa/news/958835/قالیباف-پاسخگوی-سوالات-مردم-باشد-مجلس-پیشکش###[]###2020-02-14 11:23:00###۹۵۸۸۳۵###['قالیباف', 'انتخابات', 'انتخابات مجلس یازدهم']
1
1	وهاب عزیزی، دبیرکل جهادگران ایران اسلامی روز پنجشنبه در نشست خبری در جمع خبرنگاران درباره مواضع این جبهه گفت: جبهه جریان جهادگران ایران اسلامی در آستانه انتخابات مجلس یازدهم طی یک فراخوان عمومی، ۴۵۰ نفر از کاندیداهای تهران به ستاد این جبهه رزومه ارائه دادند که در سه مرحله با انتخاب و نظر طرفداران خود و اعضای جهادگران مورد ارزیابی قرار گرفتند و لیست‌های ۱۲۴ نفری، ۹۰ نفری و ۲۶ نفری به ترتیب به اطلاع مردم رسید.
2	وی ادامه داد: امروز ۲۴ بهمن ۱۳۹۸ لیست تکمیلی، نهایی و اصلی جهادگران (ائتلاف نیروهای انقلاب) با سر لیستی سیدمحمد حسینی وزیر سابق فرهنگ و ارشاد اسلامی به مردم شریف ایران اعلام شد.
3	این فعال سیاسی گفت: جبهه جهادگران ایران اسلامی به لطف و عنایت خداوند در بین کاندیداهای خود املاک نجومی و حقوق نجومی‌بگیر ندارد.
4	تمامی نامزدها انسان‌هایی سالم و پاک دست هستند که برای نهادینه کردن تفکر جهادی و تشکیل فراکسیون جهادگران در مجلس شورای اسلامی و پیگیری مطالبات به‌حق مردم پا به عرصه انتخابات گذاشته‌اند.
5	وی افزود: در این دوره مصمم‌تر از ادوار گذشته، وارد رقابت‌های انتخاباتی می‌شویم، چون معتقد هستیم سیستم مدیریتی و قانون‌گذاری کشور در چهل سال گذشته نتوانسته رضایت مردم و رهبری را فراهم کند.
6	دبیرکل جهادگران ایران اسلامی با بیان اینکه کسی که خود را کاندیدای ارزشی می‌نامد باید اتاق شیشه‌ای و شفاف داشته باشد، یادآور شد: تکثر احزاب و جناح‌ها خوب است و اعتقاد داریم جوانان دارای تخصص باید به عرصه سیاست و انتخابات مجلس ورود پیدا کنند و بر اساس فرامین رهبر معظم انقلاب باید جوانان حضور فعال داشته باشند.
7	وی با بیان اینکه دوران سهم‌خواهی گذشته است، یادآور شد: افرادی که در پی سهم‌خواهی هستند، آن‌قدر مست قدرت و سهم‌خواهی شده که صدای شکسته شدن استخوان‌های طبقه متوسط به پایین را نمی‌شنوند.
8	دبیرکل جهادگران ایران اسلامی در پاسخ به این پرسش که چرا جهادگران ایران اسلامی به دنبال ارائه لیست در سراسر کشور نیست و چرا فقط در تهران لیست می‌دهد، عنوان کرد: ما به دنبال این هستیم اول هسته را قوی کنیم.
9	وی در ادامه گفت: شاکله کشور از تیغ بی‌تدبیری اصحاب دروغ و شعار زخمی و رنجور است.
10	تفکر جهادی برای نجات انقلاب از دست نااهلان برنامه دارد.
11	ما معتقدیم تنها تفکر جهادی می‌تواند به این همه نابسامانی سامان دهد.
12	دبیرکل جهادگران با بیان اینکه دوران مدیریت لودری تمام شده است، گفت: من آقای قالیباف را به مناظره دعوت می‌کنم.
13	معتقدم هنوز برای قالیباف زود است که به مجلس برود.
14	باید اول به خیلی از سوال‌ها و عملکرد لودری خود در شهرداری به مردم پاسخ دهد.
15	دبیرکل جهادگران با بیان اینکه دوران مدیریت لودری تمام شده است، گفت: من آقای قالیباف را به مناظره در میدان انقلاب دعوت می کنم.
16	معتقدم هنوز برای قالیباف زود است که به مجلس برود.
17	باید اول به خیلی از سوال‌ها و عملکرد لودری خود در شهرداری به مردم پاسخ دهد.
18	به نوعی باید به آقای قالیباف گفت به سوالات مردم پاسخ دهد، مجلس پیشکش.
19	وی در پایان گفت: شورای ائتلاف موسوم به نیروهای انقلاب در حال فرو ریختن است و به‌نظر من، مردم به جهادگران رای می‌دهند چون آن را از خود می‌دانند.
20	شکر خدا دامن جبهه جهادگران به پول‌های کثیف برآمده از تراکم‌فروشی آلوده نیست.
