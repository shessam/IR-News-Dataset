roozno_data###تورهای نوروزی چین لغو شد###http://roozno.com//fa/news/413483/تورهای-نوروزی-چین-لغو-شد###[]###2020-02-14 11:50:00###۴۱۳۴۸۳###['کرونا', 'مسافرت', 'چین']
1
1	کرونا تور‌های نوروزی چین را لغو کرده است و آژانس‌های مسافرتی تهران می‌گویند که تمامی تورلیدرهای‌شان را از چین برگردانده‌اند.
2	البته به گفته آژانس‌های مسافرتی، همچنان تقاضا برای تور‌های نوروزی چین وجود دارد و مسافرانی هستند که از آژانس‌ها تقاضا می‌کنند که برایشان هتل و بلیت را رزرو کنند و نیازی به تورلیدر ندارند.
3	مردم تور‌های چین را با کدام کشور‌ها جایگزین کردند؟آژانس‌های مسافرتی تور‌های نوروزی خود را به چین لغو کرده اند و برخی از آن‌ها می‌گویند تا اردیبهشت هم پرواز به چین نخواهند داشت.
4	البته سفر‌هایی به آسیای شرقی ادامه دارد و تور‌های مسافرتی برای نوروز ٩٩ به مقصد کشور‌هایی مثل تایلند، ویتنام، فیلیپین، سریلانکا و سنگاپور برقرار هستند.
5	البته لغو تور‌های چین اتفاقی خودخواسته نبوده است و تور‌های مسافرتی بنا به تصمیم هیات دولت تا اردیبهشت‌ماه لغو شده‌اند.
6	با این حال، لغو تور‌های نوروزی به چین ارتباطی به لغو پرواز‌های مستقیم به چین ندارد و همچنان پرواز‌های غیرمستقیم ایران به چین برقرار است.
7	آژانس‌های مسافرتی، اما دل خوشی از این اتفاقات ندارند.
8	آن‌ها می‌گویند که برای مسافران زیادی تور‌های نوروزی چین را رزرو کرده بودند و از آنجایی که برای هر یک‌نفر سفر به چین دست‌کم ٢٠ میلیون تومان آب می‌خورد، از دست‌دادن درآمدی کلان که بابت برگزاری تور‌های نوروزی چین نصیب آژانس‌ها می‌شد، خبر بدی برای آن‌ها بود.
9	البته تور‌های مسافرتی به سایر کشور‌های شرق آسیا همچنان به قوت خود باقی هستند، اما در هفته‌های نخستی که کرونا تبدیل به تیتر اصلی اخبار در همه جای دنیا شده بود، تعداد سفر‌ها به این کشور‌ها هم کاهش پیدا کرد و عده اندکی تور‌های رزروشده به مقصد این کشور‌ها در تعطیلات نوروز را کنسل کردند، اما آژانس‌های هواپیمایی می‌گویند با فروکش‌کردن نگرانی مردم از اینکه کرونا تا چه حد به سایر کشور‌های آسیای شرق سرایت کرده باشد، باز هم مشتریان تور‌های سفر به این کشور‌ها برای رزرو تور‌های مورد نظرشان به سراغ آژانس‌های هواپیمایی رفتند.
10	تخفیف‌های ویژه برای تور‌های آسیاییبا اولین آژانس هواپیمایی تماس می‌گیرم و منشی این آژانس می‌گوید که تمام لیدر‌ها و کارمندان آژانس هم از چین به ایران برگشته‌اند و این‌طور که مشخص است، ایرلاین‌های ایرانی تا مدت نامعلوم به چین سفر نخواهند کردبا یک آژانس مسافرتی دیگر که از معتبرترین و پرمشتری‌ترین آژانس‌های پایتخت است، تماس می‌گیرم و از او درباره سفر ایرانی‌ها به چین می‌پرسم و آن‌ها پاسخ می‌دهند که: «شرکت مسافربری ماهان که اغلب پرواز‌ها به چین را انجام می‌داد، تمام پرواز‌های خودش را کنسل کرده است.
11	بعید است که به این زودی‌ها پرواز به چین داشته باشیم، به همین دلیل تمام پرواز‌ها به چین حداقل تا اردیبهشت لغو شده و به آژانس‌ها تأکید شده تا آن زمان هیچ پروازی به چین نداشته باشند».
12	قبل از شیوع کرونا مسافران زیادی تور‌های نوروزی به چین و بسیاری دیگر از کشور‌های شرق آسیا را رزرو کرده بودند که بعد از شیوع این بیماری تمامی تور‌ها به مقصد چین و غالب این تور‌ها به مقاصد اطراف چین لغو شده است.
13	همین باعث شد برخی آژانس‌ها برای تور‌های عید نوروز تخفیف درنظر بگیرند تا مشتریان خود را حفظ کنند، اما طی یکی دوهفته اخیر، باز هم مشتریانی برای سفر به کشور‌های همسایه چین داشته‌ایم.
14	آژانس ما هم تور‌های خود را برای عید نوروز به کشور‌های شرق آسیا دارد و حتی ظرفیت برخی از تور‌ها طی یک هفته اخیر پر شده که این موضوع نشان می‌دهد مردم مثل یک‌ماه گذشته نسبت به شیوع کرونا در کشور‌های دیگر نگرانی ندارند».
15	کاهش قیمت تور‌های شرق آسیادرحال حاضر تور‌های نوروزی به ویتنام بین ۶ میلیون و ٨٠٠ تا ١۴ میلیون تومان قیمت دارد و تور سنگاپور بین ١٢ تا ١۵ میلیون تومان قیمت دارد.
16	نرخ تور‌های نوروزی مالزی هم بین ۶،۵ میلیون تومان تا ١٢ میلیون تومان است.
17	البته طول دوره این تور‌ها بین ۵ روز تا ١٢روز است.
18	قیمت تور‌های آسیای شرقی نسبت به پیش از شیوع کرونا بین ١۵ تا ٢٠ درصد کاهش داشته و تا پیش از این، به‌عنوان مثال تور‌های ویتنام یا مالزی با قیمت ۶ میلیون تومان به ندرت پیدا می‌شد.
19	یک نکته دیگر درباره قیمت تور‌های نوروزی این است که آژانس‌های مسافرتی به دلیل نگرانی از شوک قیمت دلار، بسیاری از تور‌های خود را به صورت دلاری قیمت‌گذاری کرده‌اند.
20	سود سفر‌های چین برای آژانس‌ها زیاد استدرباره کاهش یا عدم کاهش سفر توریست‌های ایرانی به کشور‌های شرق آسیا تناقض‌های زیادی وجود دارد.
21	درحالی‌که آژانس‌های هواپیمایی می‌گویند استقبال مردم برای سفر به شرق آسیا در تعطیلات نوروز کاهش پیدا نکرده، اما حرمت الله رفیعی، رئیس انجمن دفاتر مسافرت‌های هوایی می‌گوید سفر‌های مردم به کشور‌های شرق آسیا کاهش داشته که البته دلیل اصلی این کاهش «کرونا» نیست.
22	رفیعی می‌گوید: «واقعیت اینجاست که درحال حاضر نه‌تن‌ها سفر‌ها به شرق آسیا کاهش پیدا کرده، بلکه مردم به کشور‌های دیگر هم سفر نمی‌کنند.
23	ممکن است شیوع کرونا روی این موضوع تأثیر داشته باشد، اما فصلی که در آن قرار داریم، فصل سفر نیست.
24	ضمن اینکه بنا به دلایلی مردم هنوز از سفر‌های نوروز استقبال نکرده‌اند و بازار آژانس‌های مسافرتی بی‌رونق است.
25	با این حال باید صبر کنیم و ببینیم در اسفند ماه چه اتفاقی برای سفر‌های نوروزی می‌افتد».
26	کرمانی، رئیس سابق انجمن آژانس‌های مسافرتی درباره اینکه آیا کرونا باعث شده سفر ایرانی‌ها به کشور‌های شرق آسیا کاهش داشته باشد یا نه، می‌گوید: «شیوع کرونا باعث شد طی یک ماه اخیر سفر‌های توریستی و تفریحی ایرانی‌ها به کشور‌های شرق آسیا کاهش داشته باشد، اما برخی هم به دلایل کاری مجبور بودند سفر کنند.
27	هنوز استقبال چشمگیری از تور‌های نوروزی شرق آسیا نشده و باید منتظر بمانیم و ببینیم در اسفندماه وضع تور‌ها چطور می‌شود.
28	افزایش شیوع کرونا در کشور‌های اطراف چین هم روی استقبال از تور‌های شرق آسیا تاثیر دارد».
29	او ادامه می‌دهد: «با این حال ما سفر به اطراف چین را اصلا به مشتریان پیشنهاد نمی‌کنیم و از آن‌ها می‌خواهیم کشور‌های دیگری را که درگیر کرونا نیستند، برای گذراندن تعطیلات عید انتخاب کنند.
30	با اینکه برگزاری این تور‌ها برای آژانس‌های هواپیمایی سود زیادی دارد، اما برای ما جان مردم مهم‌تر از سود مالی است».
31	کرونا صنعت توریسم چین را به کما بردتعداد سفر‌هایی که در طول تعطیلات ژانویه به کشور چین انجام شده، نسبت به‌سال گذشته بسیار ناچیز است.
32	لیو ژیائومین، معاون وزارت حمل‌ونقل چین مدتی پیش اعلام کرد که تعداد کلی سفر‌های انجام‌شده سراسر چین در نخستین روز‌سال نو چینی نسبت به‌سال گذشته ۳۰ درصد کاهش داشته است.
33	او گفت سفر با هواپیما و قطار با کاهشی ۴۱ درصدی روبرو شده است.
34	شرکت‌های بزرگ مسافرتی، هتل‌ها و ایرلاین‌ها برای انصراف و لغو سفر یا اقامت در چین برای ماه فوریه به مشتریان خود اعلام کرده‌اند که از جریمه‌های لغو سفر یا اقامت برای مشتریان چشم پوشی می‌کنند.
35	بسیاری از شرکت‌های هواپیمایی معتبر در دنیا هم خدمات خود را در چین به‌طور کامل به حالت تعلیق درآورده‌اند.
36	در همین حال نقاط مهم توریستی ازجمله موزه‌ها، شهر ممنوعه پکن و حتی پارک‌های تفریحی دیزنی در شانگ‌های و هنگ‌کنگ نیز در‌های خود را روی گردشگران بسته‌اند.
37	در پکن و سایر شهر‌ها نیز دولت برگزاری جشن‌های سال نو را لغو کرد و تمام تلاش خود را به کار برد تا بتواند ازدحام جمعیت را محدود کند.
38	این اتفاقات به معنای از دست رفتن دائمی درآمد‌های حاصل از فعالیت‌های توریستی است، زیرا سفر‌های لغوشده در دوران تعطیلات‌سال نو پس از پایان تعطیلات امکان ندارد که تکرار شود.
39	درواقع ویروس کرونا در بدترین زمان ممکن یعنی در آستانه سال نوی چینی گسترش پیدا کرد.
40	مقامات گردشگری در کشور‌هایی مثل ژاپن و تایلند مدعی شده‌اند که ۴٠ و ۶٠ درصد از توریست‌هایی که هرماه به این دو کشور سفر می‌کنند، چینی هستند و نرفتن چینی‌ها به کشور‌های آن‌ها درآمد توریستی‌شان را کاهش داده است.
