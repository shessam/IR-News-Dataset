asriran_1_data###مبتلا شدن سرمربی پرتغالی فلامینگوی برزیل به کرونا###https://www.asriran.com/fa/news/719152/مبتلا-شدن-سرمربی-پرتغالی-فلامینگوی-برزیل-به-کرونا###['ورزشی']###2020-03-17 11:25:00###۷۱۹۱۵۲###['برزیل', 'کرونا']
4@@@5
1	خورخه ژسوس سرمربی باشگاه برزیلی فلامینگو اعلام کرد نتیجه تست اولیه کرونای او مثبت اعلام شده است.
2	به گزارش "ورزش سه"، باشگاه برزیلی فلامینگو اعلام کرد نتیجه تست اولیه ویروس کرونا بر روی خورخه ژسوس، سرمربی پرتغالی این تیم مثبت اعلام شده است.
3	هر چند در اطلاعیه باشگاه آمده که این تست، صرفا تست اولیه بوده و نتیجه آن را نمی‌توان قطعی تلقی کرد.
4	خورخه ژسوس 65 ساله اخیرا خواسته بود که به دلیل شیوع گسترده ویروس کرونا، فوتبال برزیل به حالت تعلیق در بیاید.
5	ژسوس گفته بود در اروپا دوستانش را به خاطر این ویروس از دست داده و از کنفدراسیون فوتبال برزیل خواسته بود هر چه سریع تر در این باره اقدام قاطعی انجام دهد.
6	باشگاه فلامینگو در بیانیه‌ای در این باره اعلام کرد که تا زمان بررسی دقیق نتیجه این آزمایش و انجام آزمایش‌های بعدی، ژسوس تحت مراقبت تیم پزشکی باشگاه قرار دارد.
7	باشگاه فلامینگو روز دوشنبه از همه بازیکنان و کادر فنی‌اش تست کرونا گرفت و اعلام کرده که به جز خسوس، نتیجه تست همه اعضای باشگاه منفی بوده است.
8	ژسوس پیش از این اعلام کردده بود که تیمش به خاطر خبرهای تلخ ناشی از شیوع ویروس کرونا از نظر روانی تاثیر منفی گرفته و او دوست ندارد شاهد تلاش بازیکنانش پشت درهای بسته باشد.
9	ژسوس در این باره به تلویزیون برزیل گفته بود:" من یکی از دوست‌هایم را در پرتغال از دست داده‌ام.
10	کرونا به هیچ وجه شوخی نیست.
11	ما باید در برزیل هم این را بدانیم و مثل کشورهای دیگر اقدامات احتیاطی را در دستور کار قرار بدهیم".
12	ژسوس پرتغالی سابقه سرمربی‌گری در خاورمیانه را هم دارد و از جمله هدایت الهلال عربستان را به عهده داشته است.
