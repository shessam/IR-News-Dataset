sobhane2###nan###http://sobhanehonline.com/fa/news/204064/کیفرخواست-دو-شهردار-برای-سیل-خون‌بار-شیراز-صادر-شد###گوناگون###2019-11-13 18:30:00###۲۰۴۰۶۴###['سیل', 'شیراز', 'شهرداری']
1
1	دادستان عمومی و انقلاب مرکز استان فارس گفت: شهرداری و ۲ تن از شهرداران، مقصر سیل شیراز شدند که پرونده آنها با صدور کیفرخواست به دادگاه‌ کیفری ۲ شیراز ارسال شد.
2	حیدر آسیابی دادستان عمومی و انقلاب مرکز استان فارس گفت: پرونده حادثه سیل شیراز که در ۱۶ مجلد در دادسرای شیراز تشکیل شده بود با صدور قرار جلب به دادرسی و کیفرخواست به دادگاه‌ کیفری ۲ شیراز ارسال شد.
3	وی افزود: مطابق بررسی‌های صورت گرفته و تلفیق نظر هیأت کارشناسی و گزارش کارشناسی سازمان بازرسی کل کشور، شهرداری شیراز و دو تن از شهرداران ادوار مختلف شهرداری مقصر شناخته شدند.
4	دادستان عمومی و انقلاب مرکز استان فارس افزود: پرونده به دلیل تعداد بالای آمار فوتی و مصدومین در ۱۶ مجلد به داگاه ارسال شده است.
5	گفتی است وقوع سیل در ۵ فروردین ۱۳۹۸ در محل دروازه قرآن شیراز منجر به فوت ۲۱ نفر و مصدومیت بیش از ۱۰۰ مصدوم داشت.
