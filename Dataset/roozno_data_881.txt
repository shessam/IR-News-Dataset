roozno_data###آخرین وضعیت ترامپ : بایدن در 6 ایالت حساس پیشتاز است/ آیا ترامپ به راحتی انتخابات را می بازد؟###http://roozno.com//fa/news/421145/آخرین-وضعیت-ترامپ-بایدن-در-6-ایالت-حساس-پیشتاز-است-آیا-ترامپ-به-راحتی-انتخابات-را-می-بازد###[]###2020-04-08 16:31:00###۴۲۱۱۴۵###['ترامپ', 'انتخابات']
1@@@2@@@3@@@4
1	رئیس جمهور آمریکا به دنبال آن است که از همه عوامل و فاکتورهای برهم زننده و هیجانی، برای تاثیر در فضای انتخابات استفاده کند.
2	"ترامپ به آسانی وارد کاخ سفید شده است و به آسانی نیز کاخ سفید را ترک می کند!".
3	این جمله ای است که تحلیلگر سایت مشهور و مرجع " realclearpolitics" در قبال آخرین وضعیت ترامپ در نظرسنجی ها می گوید.
4	شاید تا یک هفته گذشته، کمتر تحلیلگری جرات می کرد به صورت مطلق از شکست ترامپ در انتخابات ریاست جمهوری سال 2020 سخن بگوید اما طی روزهای اخیر، حتی رسانه های نزدیک به حزب جمهوریخواه مانند فاکس نیوز و واشنگتن پست نیز از احتمال بالای پیروزی بایدن در انتخابات سخن می گویند.
5	به گزارش روز نو :تحلیلگران بر اساس آمارهای منتشر شده اخیر در نظرسنجی ها می گویند که در عرض دو هفته، با افزایش تصاعدی آمار قربانیان و مبتلایان ویروس کرونا، 17 درصد بر میزان مخالفان ترامپ افزوده شده است.
6	66 درصد از افراد مستقل ( که نقش مهمی در تعیین نتیجه انتخابات ریاست جمهوری سال 2020 دارند) معتقدند که ترامپ در زمان شیوع کرونا، بحران را جدی نگرفته و فاجعه اخیر را رقم زده است.
7	سایت realclearpolitics که به تجمیع و تحلیل داده های آماری و سیاسی در قبال انتخابات ریاست جمهوری آمریکا می پردازد، در گزارش اخیر خود محبوبیت ابتدایی ترامپ در هفته های نخست شیوع کرونا را این گونه تفسیر می کند :"شهروندان آمریکایی در آن زمان به دنبال اتحاد حول یک محور و پرچم بودند تا بتواند مقابله با کرونا را مدیریت کند.
8	اما با گذشت زمان و ناتوانی ترامپ در این موضوع، بسیاری از شهروندان از ترامپ ناامید شدند.
9	شیوع کرونا، بدترین بحرانی بود که در بدترین زمان ممکن ( در فاصله نسبتا اندکی مانده تا انتخابات سراسری) ، گریبانگیر رئیس جمهور آمریکا و همراهانش شده است.
10	بحرانی تبعات آن همچنان علیه ترامپ ادامه خواهد داشت .
11	"فراتر از آن، با انتشار نظرسنجی اخیر "یو.
12	ان.
13	اف" در ایالت فلوریدا، ترامپ وحشت بیشتری نسبت به سرنوشت خود در انتخابات پیدا کرده است.
14	این نظرسنجی نشان می دهد که ترامپ در ایالت فلوریدا، با اختلاف 6 درصد از بایدن عقب افتاده است.
15	این نظرسنجی می تواند حکم تیر خلاص به ترامپ( حداقل در برهه فعلی) را داشته باشد!
16	فلوریدا ایالتی مهم و سرنوشت ساز در انتخابات ریاست جمهوری آمریکا محسوب می شود.
17	این ایالت دارای 29 رای الکترال بوده و شکست ترامپ در آن، عملا به معنای شکست وی در انتخابات خواهد بود.
18	نظرسنجی های قبلی "یونیویژن" و " دانشگاه آتلانتیک " که در ایالت فلوریدا برگزار شده بود، هر دو نشان می داد که ترامپ با اختلاف 3 درصد از بایدن پیشی گرفته است.
19	اما طی دو هفته اخیر معادله در ایالت فلوریدا نیز به ضرر ترامپ تغییر کرده است.
20	علاوه بر آن، ترامپ در ایالات حساس و سرنوشت ساز ویسکانسین، پنسیلوانیا ، میشیگان، اوهایو و آریزونا نیز از بایدن عقب افتاده است.
21	رئیس جمهور آمریکا در انتخابات ریاست جمهوری سال 2016 توانسته بود در همه این ایالات پیروز شود.
22	اگر ترامپ تنها در سه ایالت از ایالات مذکور از رقیب دموکرات خود شکست بخورد، دیگر جایی در راس معادلات سیاسی و اجرایی ایالات متحده نخواهد داشت.
23	در مقابل، ترامپ امیدوار است که با کنترل ویروس کرونا طی ماههای آتی و بازگشت برخی مولفه های مربوط به رشد اقتصادی در ایالات متحده، بتواند موقعیت از دست رفته خود را در کاخ سفید بازیابی کند.
24	برخی مشاوران ترامپ به وی گفته اند که کاهش محبوبیت وی در نظرسنجی ها، تحت تاثیر شرایط اضطراری فعلی بوده و یا کنترل اوضاع، می توان نسبت به بازگشت آرای از دست رفته وی امیدوار بود!
25	اما نظرسنجی های سراسری و ایالتی اخیر چنین چیزی را نشان نمی دهد!
26	از سوی دیگر، ترامپ به خوبی می داند که این بار دموکراتها بر خلاف انتخابات ریاست جمهوری سال 2016، اتحاد بیشتری برای شکست وی خواهند داشت.
27	نوع رفتار برنی سندرز و بایدن در قبال یکدیگر در منازعات انتخاباتی این موضوع را به خوبی نشان می دهد.
28	معامله می تواند باز هم به ضرر ترامپ پیچیده تر شود!
29	رئیس جمهور آمریکا به خوبی می داند که حتی اگر ویروس کرونا در اسرع وقت کنترل شود، تاثیر آن بر شاخصه ای مهم به نام "اشتغال" ، خصوصا در برخی ایالات کلیدی و حساس تا زمان برگزاری انتخابات ریاست جمهوری سال 2020 غیر قابل انکار خواهد بود.
30	به عبارت بهتر، ترامپ هر اندازه نیز سرعت عمل داشته باشد، نمی تواند همه آثار و تبعات اقتصادی و تجاری ناشی از شیوع کرونا در ایالات متحده را از بین برده یا تحت مدیریت خود در آورد.
31	با این حال ترامپ نشان داده است که از هیچ گونه اقدامی برای مواجهه با وضعیت موجود فروگذار نخواهد کرد!
32	رئیس جمهور آمریکا به دنبال آن است که از همه عوامل و فاکتورهای برهم زننده و هیجانی، برای تاثیر در فضای انتخابات استفاده کند.
33	با این حال بسیاری از مشاوران ترامپ کمتر نسبت به تاثیرگذاری این اقدامات در فضای انتخابات امید دارند.
34	آنها ناامیدانه در انتظار آینده مانده اند!
