roozno_data###درخواست برخی نمایندگان مجلس برای‌ ⁧قرنطینه کامل نقاط بحرانی کشور###http://roozno.com//fa/news/417395/درخواست-برخی-نمایندگان-مجلس-برای‌-⁧قرنطینه-کامل-نقاط-بحرانی-کشور###[]###2020-03-09 09:24:00###۴۱۷۳۹۵###['نمایندگان مجلس', 'قرنطینه']
1
1	رییس و سه عضو فراکسیون حقوق شهروندی مجلس خواستار دستور شورای عالی امنیت ملی برای‌ ⁧قرنطینه ۱۰۰ درصد⁩ نقاط بحرانی شدند.
2	به گزارش روز نو :عبدالکریم حسین‌زاده، طیبه سیاوشی، فاطمه سعیدی و سیده حمیده زرآبادی در صفحه شخصی خود در توییتر نوشتند: «‏⁧پیشگیری از شیوع کرونا⁩ به هر دلیل موفق نبوده.
3	دو گام ضروری:۱ دستور شورای عالی امنیت ملی برای‌ ⁧قرنطینه ۱۰۰ درصد⁩ نقاط بحرانی۲ استفاده از ⁧منابع مالی فراوان⁩ شستا، ستاد اجرایی فرمان امام، بنیاد مستضعفان و هلدینگ‌های پتروشیمی، برای تهیه و توزیع ماسک، لباس، عینک و سایر ملزومات کادر درمانی»درخواست چهار نماینده مجلس برای‌ ⁧قرنطینه ۱۰۰٪⁩ نقاط بحرانی کشورمناطق آلوده در اسرع وقت قرنطینه کامل شودپیشتر نیز محمدرضا نجفی، نماینده مردم تهران در مجلس در نامه‌ای به رییس جمهوری خواستار قرنطینه کامل مناطق آلوده در اسرع وقت شد و بر ضرورت انجام اقدامات حمایتی برای اقشار آسیب پذیر و فراخواندن مدیران ارشد و مجرب دولت‌های پیشین در همین راستا تاکید کرد.
4	در نامه محمدرضا نجفی خطاب به حسن روحانی آمده است: به استحضار می‌رساند متاسفانه با وجود هشدار کارشناسان خبره و مشاهده روند افزایش بیماری، کماکان اصرار بخش‌هایی از حاکمیت بر عادی نمایی وضعیت بحرانی، فرصت کنترل و مهار بحران را بیش از پیش به هدر می‌دهد.
5	توجه داشته باشیم که جان برکفان عرصه سلامت روزهاست بدون وقفه در خط مقدم این نبرد نابرابرند و توان خدماتی و مدیریتی آنان و همچنین امکانات و پشتیبانی مورد نیاز ایشان نیاز به تقویت همه جانبه دارد.
6	اهمال در اعمال قرنطینه‌های اجباری به معنی افزایش مبتلایان و از جمله مبتلایان پرخطر(کهنسالان و بیماران زمینه‌ای) و چند برابر شدن حجم خدمات لازم درمانی توسط سیستم درمانی کشور است.
7	هنوز بر ما آشکار نیست عقل و تدبیری که دو هفته پس از شروع وضعیت قرمز شهر قم، امروز حکم به محدودیت‌های لازم در این شهر می‌دهد، چرا هم اکنون که فرصت هست برای تهران، اصفهان، البرز، مرکزی، قزوین، گلستان، مازندران و گیلان مظلوم اقدام نمی‌کند؟امروز ایتالیا منطقه شمالی خود را با جمعیتی ۱۶ میلیون نفره قرنطینه کامل کرد و کلیه مناطق مشابه در اروپا در انتظار چنین وضعیتی هستند.
8	به تاکید، امروز زمان بهره بردن از تمام ظرفیت و توان مدیریتی کشور است، همه مدیران مجرب را فرابخوانید.
9	ما به سازماندهی گروه‌های حمایتی مراقبتی برای کمک به بیماران کم ریسک قرنطینه در منزل، اجرای پروژه‌های بیمارستانی موقت و استاندارد با امکانات و تجهیزات ICU و کادرهای خبره، و بسیج همه امکانات ایرانیان داخل و خارج از کشور نیاز داریم.
10	خط شکن‌های سلامت جانفشانی و انسانیت را معنایی تازه بخشیده‌اند، اما در نبرد نابرابر پیش رو، نیاز به یاری همه دارند.
11	این جانب، به عنوان نماینده مجلس شورای اسلامی، مجددا خواهان قرنطینه کامل مناطق آلوده و سازماندهی پروژه‌های ضروری در اسرع وقت هستم.
12	این قرنطینه باید با تمهید سریع امکانات اجرایی برای اجرای بی کم و کاست و واجد ضمانت اجرا باشد و اجرای آن توسط ارگان‌های مختلف حمایت و تضمین گردد.
13	باید به طور عاجل فکری به حال گروه‌های محروم و آسیب پذیر جامعه کرد، کارگران روزمزد، بی خانمان‌ها، کارگران ساده و همه ایرانیانی که نمی‌توانند بدون کمک دولت و حاکمیت در خانه بمانند.
14	باید برای تامین سلامت و امنیت همه ایرانیان، اقدامات قاطع، فوری و کافی انجام دهیم.
15	فرصت را از دست ندهیم: رفت و آمد به مناطق آلوده را قاطعانه و مقتدرانه محدود کنیم، اقدامات حمایتی برای اقشار مستضعف و آسیب پذیر را تشدید کنیم، مدیران ارشد و مجرب دولت‌های دفاع مقدس، سازندگی، اصلاحات و دولت سابق را فرابخوانید، نمایندگان اقشار و گروه‌های داوطلب را به رسمیت بشناسیم و با همبستگی به داد هم میهنان و میهن برسیم.
16	هشدار نمایندگان مازندرانهمچنین برخی نمایندگان استان مازندران نسبت به افزایش تلفات ویروس کرونا در این استان هشدار داده‌اند.
17	(جزئیات بیشتر)شمس‌الله شریعت‌نژاد نماینده تنکابن، رامسر و عباس‌آباد در مجلس گفت: نمی‌دانم دستور رئیس جمهور مبنی بر باز شدن راه‌ها بر اساس چه منطقی صادر شده است.
18	محمدعلی شاعری، رئیس مجمع نمایندگان مازندران نیز با بحرانی‌خواندن اوضاع استان و با خطاب قرار دادن روحانی، خواستار تشکیل فوری ستاد مدیریت بحران، اعزام نماینده تام‌الاختیار رئیس‌جمهور به استان، اعلام وضعیت قرمز و‌ بحرانی برای مازندران و همچنین عدم مسافرت به مازندران و قرنطینه کامل این استان شد.
