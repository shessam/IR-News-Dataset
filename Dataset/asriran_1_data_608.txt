asriran_1_data###دعوت مدافع استقلال به تیم ملی بلغارستان###https://www.asriran.com/fa/news/717550/دعوت-مدافع-استقلال-به-تیم-ملی-بلغارستان###['ورزشی']###2020-03-07 12:00:00###۷۱۷۵۵۰###['استقلال', 'بلغارستان']
4
1	سرمربی مشهور بلغارستان با اشاره به این که عملکرد ستاره استقلال را در لیگ برتر ایران و ACL پیگیری می کند از دعوت دوباره او خبر داد.
2	به گزارش "ورزش سه"، نزدیک به یک سال از آخرین حضور نیکولای بودروف در اردوی تیم ملی بلغارستان می گذرد.
3	آخرین بار این مدافع در بازی با انگلیس در ویمبلی در جمع شاگردان کراسمیر بالاکوف حضور داشت و بعد از شکست سنگین 40 به دلیل بازی نکردن برای زسکاصوفیه دیگر دعوت نشد.
4	در شرایطی که بازی بعد بلغارستان در مقدماتی پلی آف یورو 2020 روز 26 مارس باید در واسیل لوسکی به مصاف مجارستان برود گئورگی دمنتجیف دستیار اول بالاکوف از احتمال بازگشت دوباره نیکولای بودروف به اردوی تیم ملی خبر داد و مدعی شد سرمربی بلغارستان به دقت عملکرد مدافع این روزهای استقلال ایران را زیر نظر دارد.
5	بالاکوف در آخرین گفتگو پیرامون شرایط تیم ملی و بازی پیش رو با مجارستان تصریح کرد:«دو بازی در لیگ قهرمانان آسیا همین طور لیگ برتر ایران آن هم با پیراهن استقلال ایران باعث شد تا به دقت عملکرد نیکولای را زیر نظر داشته باشیم تا شانس دوباره ای به این بازیکن برای پوشیدن پیراهن تیم ملی بدهیم.
6	شرایط مناسب و مساعد بودروف می تواند خبر خوبی برای ما باشد».
7	با این صحبت ها انتظار می رود مدافع بلغار استقلال بعد از نزدیک به یک سال دوباره به تیم ملی دعوت و جزو چهار بازیکن جدیدی باشد که بالاکوف برای بازی با مجارستان در فهرست خود قرار می دهد.
8	بودروف 33 ساله با 50 بازی ملی از سال 2010 یکی از باتجربه ترین چهره های ملی کشورش محسوب می شود و سابقه کاپیتانی بلغارستان را نیز در کارنامه خود دارد.
