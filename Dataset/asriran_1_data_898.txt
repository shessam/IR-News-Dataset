asriran_1_data###۶ مدیر باشگاه بارسلونا در اعتراض به سیاست‌های این باشگاه استعفا کردند###https://www.asriran.com/fa/news/722769/۶-مدیر-باشگاه-بارسلونا-در-اعتراض-به-سیاست‌های-این-باشگاه-استعفا-کردند###['ورزشی']###2020-04-10 11:33:00###۷۲۲۷۶۹###['بارسلونا', 'مدیر']
5
1	مدیران باشگاه بارسلونا نسبت به حواشی اخیر و اظهارات و خواسته‌های خوسپ ماریا بارتومئو استعفای خود را اعلام کردند.
2	به گزارش خبرآنلاین، بحران در باشگاه بارسلونا نیمه شب جمعه به اوج خود رسید.
3	امیلی روساد و انریکه تومباس در یک نامه استعفای خود را در حالی اعلام کردند که در این میان نام دیگر اعضای هیات مدیره هم‌چون سیلیوو الیاس، ماریا تیکسیدور، خوسپ پونت و جوردی کلاسامیگلیا هم دیده می‌شد.
4	این خبر دقایقی بعد توسط سایت لا وانگواردیا منتشر شد.
5	دلیل استعفای این اعضا رفتار بد باشگاه در شبکه‌های اجتماعی، مذاکرات برای کاهش دستمزدها در زمان بحران اقتصادی بارسلونا به خاطر فراگیری کرونا و اظهارات خوسپ ماریا بارتومئو اعلام شد.
6	پیش از این رییس باشگاه بارسلونا از دو نایب رییس خود یعنی روساد و تومباس خواسته بود تا استعفا بدهند.
7	شش مدیر باشگاه در حالی استعفای خود را اعلام کردند که خواستار برگزاری انتخابات ریاست باشگاه در سریع‌ترین زمان ممکن شدند.
