asriran_1_data###دانشمند ایرانی زندانی در آمریکا به ایران بازگشت###https://www.asriran.com/fa/news/731609/دانشمند-ایرانی-زندانی-در-آمریکا-به-ایران-بازگشت###['سیاسی']###2020-06-03 12:48:00###۷۳۱۶۰۹###['سیروس عسگری', 'دانشمند', 'آمریکا']
6
1	پروفسور سیروس عسگری دانشمند ایرانی زندانی در آمریکا و استاد مهندسی علم مواد دانشگاه صنعتی شریف با تلاش‌های دستگاه دیپلماسی کشور امروز چهارشنبه وارد خاک ایران شد.
2	به گزار ایرنا، دکتر سیروس عسگری ۵۹ ساله استاد دانشکده علم و مواد دانشگاه صنعتی شریف با تخصص میکروسکوپ الکترونی، آلیاژهای دمای بالا است که از ۲۰ اسفند ۹۸ در بازداشتگاه الکساندریا آمریکا به سر می‌برد امروز و با تلاش‌های دستگاه دیپلماسی به کشور بازگشت.
3	روز گذشته محمد جواد ظریف وزیر امور خارجه از پرواز دکتر عسگری به مقصد ایران خبر داده بود.
4	وی به دنبال بازگشت داوطلبانه به ایران بود اما اداره مهاجرت آمریکا اجازه پرواز به ایران یا آزادی موقت را به او نمی‌داد.
5	این اداره همچنین در حالی که سیروس عسگری از مشکلات تنفسی رنج می برد، در دوران شیوع کرونا با عسگری برای استفاده از ماسک حفاظتی مخالفت کرد.
6	دادگاه ایالات متحده عسگری را از اتهام سرقت اسرار تجاری نیروی دریایی آمریکا و نقض قوانین روادید تبرئه کرد.
