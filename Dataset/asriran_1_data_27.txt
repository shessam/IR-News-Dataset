asriran_1_data###احتمال تجهیز گلکسی تب اس 6 به فناوری 5G###https://www.asriran.com/fa/news/707768/احتمال-تجهیز-گلکسی-تب-اس-6-به-فناوری-5g###['خواندنی ها و دیدنی ها']###2020-01-08 12:10:00###۷۰۷۷۶۸###['گلکسی تب اس 6', 'گلکسی تب اس 6 5G']
1
1	گزارش‌های به‌دست آمده نشان می‌دهند که سامسونگ قصد دارد تا نسخه 5G تبلت گلکسی تب اس 6 را به‌زودی به بازار عرضه کند.
2	به گزارش وب‌سایت خبری تحلیلی NewWin،کمپانی سامسونگ در ماه سپتامبر گذشته از گلکسی تب اس 6 رونمایی کرد.
3	این دستگاه که با پردازنده اسنپ دراگون 855 کوالکام ساخته شده بود، با قابلیت‌های جدیدی نظیر قلم اس با امکان شارژ بی‌سیم، بلندگوهای بهبودیافته، قابلیت‌های پیشرفته برای DeX، کاور کیبورد به‌روز شده و غیره.
4	به بازار عرضه شد.
5	گفتنی است این دستگاه در آن زمان با قابلیت پشتیبانی از فناوری 4G LTE رونمایی شد، اما سامسونگ با دریافت گواهینامه بلوتوث SIG و گواهینامه قابلیت همکاری از سازمان WiFi Alliance برای تبلتی با شماره مدل SMT866N نشان داد که قصد دارد تا نسخه 5G این تبلت را هم بسازد.
6	با این‌ حال به نظر می‌رسد که وب‌سایت کره‌ای سامسونگ با ارائه تخفیف ویژه بر روی یک سری از دستگاه‌های خود از جمله گلکسی تن اس 6 5G وجود آن را به‌صورت رسمی تائید کرده است.
7	البته هنوز مشخص نیست که این دستگاه جه زمانی به بازار عرضه خواهد شد و بازارهای هدف آن کدام هستند؛ با این‌ وجود، این تبلت جدید یکی از اولین تبلت‌هایی خواهد بود که با قابلیت 5G عرضه خواهد شد.
8	همچنین از آنجایی‌ که تنها سه ماه از زمان رونمایی نسخه اصلی این تبلت می‌گذرد و پردازنده آن توان پردازش 5G را دارد، پس امکان دارد که هیچ تغییر سخت‌افزاری دیگری با نسخه 5G گلکسی تب اس 6 همراه نباشد.
9	البته از آنجایی‌ که شمار اپراتورهای تلفن‌های همراه عرضه کننده فناوری 5G در کشورهای مختلف، این روزها رو به افزایش است، پس می‌توان انتظار داشت که این تبلت در بازارهای دیگری به‌غیر از ایالات متحده هم عرضه شود.
10	با این وجود هنوز در رابطه با تاریخ عرضه این دستگاه صحبتی به میان نیامده است، اما امکان رونمایی از آن در CES 2020 بسیار زیاد است.
