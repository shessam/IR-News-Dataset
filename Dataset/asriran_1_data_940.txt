asriran_1_data###کرونا در آلمان/ احتمال ممنوعیت 1.5 ساله حضور تماشاگران ورزشی###https://www.asriran.com/fa/news/723396/کرونا-در-آلمان-احتمال-ممنوعیت-15-ساله-حضور-تماشاگران-ورزشی###['اجتماعی ']###2020-04-14 15:11:00###۷۲۳۳۹۶###['آلمان', 'کرونا']
3
1	این احتمال زیاد است که حضور هواداران فوتبال در آلمان در ورزشگاه‌ها یک سال و نیم ممنوع شود.
2	به گزارش ایسنا و به نقل از اسپورت ۲۴، آلمان یکی از کشورهای اروپایی است که شمار مبتلایان به ویروس کرونا در آن بسیار بالا است.
3	تنها در یک روز بیش از ۳ هزار نفر در آلمان به ویروس کوید ۱۹ مبتلا شده‌اند تا شمار مبتلایان در این کشور به بیش از ۱۲۵ هزار نفر افزایش پیدا کند.
4	فوتبال چند هفته‌ای است که در آلمان تعطیل است با این حال تیم‌ها در بوندسلیگا تمرینات خود را بدون تماشاگر و با رعایت اصول دقیق بهداشتی و ایمنی برگزار می‌کنند چرا که قرار است ادامه بازی‌های بوندسلیگا از آخر این ماه از سرگرفته شود.
5	حتی در صورت برگزاری ادامه بوندسلیگا تماشاگران حق ورود به ورزشگاه‌ها را ندارند و بازی‌ها بدون حضور تماشاگر برگزار می‌شود.
6	جرالد هاوگ، رییس آکادمی علوم ملی آلمان گفت: بستن ورزشگاه‌ها و سالن‌ها به روی هواداران برای مدت ۱۸ ماه تصمیم عاقلانه‌ای خواهد بود.
7	می‌خواهیم که یک سال و نیم اجازه ورود تماشاگران را ندهیم البته خبرهای امیدوار کننده‌ای نسبت به ویروس می‌رسد با این حال فعلا اجازه ورود تماشاگران نیست و باید این موضوع را بررسی کنیم.
