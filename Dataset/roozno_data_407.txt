roozno_data###سیل در لرستان فروکش کرد / کاهش دبی رودخانه کشکان به یک سوم وضعیت سیلابی / قطع راه ارتباطی ۱۰۰ روستا / ۱۶ روستا همچنان آب ندارند / گاز شهر معمولان وصل شد / استانداری: خسارت سیل هزار میلیارد تومان است###http://roozno.com//fa/news/415675/سیل-در-لرستان-فروکش-کرد-کاهش-دبی-رودخانه-کشکان-به-یک-سوم-وضعیت-سیلابی-قطع-راه-ارتباطی-۱۰۰-روستا-۱۶-روستا-همچنان-آب-ندارند-گاز-شهر-معمولان-وصل-شد-استانداری-خسارت-سیل-هزار-میلیارد-تومان-است###[]###2020-02-27 11:15:00###۴۱۵۶۷۵###['لرستان', 'سیل']
1
1	بارش های سیل آسا از دوشنبه تا ظهر چهارشنبه در استان جریان داشت و بر اثر آن راه بیش از ۱۵۰ روستای استان قطع شده که تلاش برای بازگشایی آن پس از فروکش شدن سیلاب همچنان ادامه دارد.
2	به گزارش روز نو ، سیل وضعیت نورآباد را بحرانی کرد و موجب شد شهروندان منازل خود را ترک کنند.
3	قطع راه ۱۰۰ روستای دلفانفرماندار دلفان گفت: وضعیت شهر نورآباد بحرانی است و امکانات ستاد بحران در دلفان برای پیشگیری از خسارات سیل کافی نیست چراکه سیل خسارات سنگینی به منازل مسکونی، واحدهای تجاری و همچنین زمین های کشاورزی و تاسیسات زیربنایی وارد کرده است.
4	حشمت بهمنی گفت: راه ارتباطی بیش از ۱۰۰روستا در شهرستان نورآباد قطع شده و نیروهای امدادی در حال امدادرسانی به مردم هستند و ازشب گذشته سیلاب در برخی از خیابان‌های شهر نورآباد جاری شده و همچنان این شهر را سیل فرا گرفته است.
5	وی افزود: مردم شهرستان دلفان با انتقاد از ستاد بحران استان از عدم توجه به این شهرستان گله مند هستند و در حالیکه جاده و پل های بسیار، مزارع کشاورزی تخریب و دام بسیاری تلف شده اما امکانات این ستاد در شهرستان جوابگو نیست.
6	دیواره ساحلی پلدختر تا پایان امسال تکمیل می شودمدیرکل بنیادمسکن لرستان گفت: عمده آسیب‌های وارد شده در جریان سیل فروردین ماه به علت عدم وجود دیواره ساحلی مطمئن در مرکز شهر پلدختر بود که ساخت این دیواره در تیرماه سال جاری شروع و تاکنون با پیشرفت فیزیکی مناسبی به مراحل پایانی خود نزدیک می شود.
7	حسن رضایی نقش دیواره های ساحلی در جلوگیری از هجوم امواج سهمگین رودخانه کشکان به شهر پلدختر را بسیار تعیین کننده دانست و افزود: مقاومت سرسختانه دیواره ساحلی با پیشرفت فیزیکی ۸۵ درصد در برابر طغیان امواج خروشان رودخانه کشکان، نشان از اجرای صحیح و اصولی این سازه قدرتمند دارد.
8	وی طول دیواره ساحلی را ۲هزار متر عنوان کرد و اظهار داشت: این دیواره تاپایان سال جاری تکمیل و به مردم شهر پلدختر تحویل داده خواهد شد.
9	بکارگیری ۲۰ دستگاه ماشین آلات سنگین بخش خصوصی در مناطق سیلزده لرستانمدیرکل راه و شهرسازی لرستان اظهار داشت: با توجه به اینکه این اداره کل هیچگونه ماشین آلات سنگین راهسازی و راهداری در اختیار ندارد ۲۰ دستگاه انواع ماشین آلات مورد نیاز برای کمک به مناطق سیلزده را توسط بخش خصوصی تامین کرده است.
10	رضا خالقی افزود: راهداری و نگهداری از جاده ها وظیفه ادارات کل راه و شهرسازی نیست بنابراین ماشین آلات سنگین در اختیار ندارند اما با توجه به شرایط سیل در برخی نقاط استان؛ پس از رایزنی با پیمانکاران بخش خصوصی فعال در طرح های راهسازی؛ ۲۰ دستگاه ماشین آلات این شرکت ها به منظور کمک به نواحی سیلزده در اختیار راهداری قرار گرفته است.
11	وی ادامه داد: بر اساس مصوبات ستاد بحران اداره کل راه و شهرسازی اقدامات لازم برای تامین این ماشین آلات انجام شده و اکنون در مناطقی از استان همچون سلسله؛ پلدختر و نورآباد مشغول خدمت هستند.
12	برآورد اولیه خسارت سیل در لرستان یکهزار میلیارد تومان است.
13	خسارت بیش از یکهزار میلیارد تومانی سیل در لرستانمعاون هماهنگی امور عمرانی استانداری لرستان گفت: بر اساس گزارش دستگاههای مختلف سیل ۴۸ ساعت گذشته حدود یکهزار میلیارد تومان خسارت به استان وارد کرده است.
14	گودرز امیری افزود: این رقم دقیق نیست و پس از ارزیابی های نهایی خسارت کامل استان اعلام می شود اما حدود نیمی از این خسارت گزارش شده در حوزه راهها بوده است.
15	وی اطلاع رسانی مطلوب رسانه ها را در کاهش خسارت سیل لرستان موثر دانست و اظهار داشت:‌ در حال حاضر ۴۰۰ تیم خدماتی و امدادرسان با حضور در بخش ها و روستاا در حال کمک به سیل زدگان هستند و اردوگاههای اسکان موقت دایر است.
16	وی تصریح کرد: اقلام مورد نیاز و مواد غذایی در انبارهای هلال احمر مناطق مختلف و حساس استان ذخیره شده و تلاش می شود روند امدادرسانی پساسیل به خوبی و با سرعت ادامه یابد.
17	معاون هماهنگی امور عمرانی استانداری لرستان همچنین با بیان اینکه ۳۰ روستای استان دچار رانش زمین شده اند اضافه کرد: آزادراه خرم آباداندیمشک در چند نقطه دچار رانش شده که اکیپ ها و دستگاه های راهسازی مشغول خاکبرداری و بازسازی مسیر هستند.
18	آب شرب ۶۰روستا لرستان وصل شدمدیرعامل شرکت آبفار لرستان گفت: آب شرب ۶۰ روستای این استان که براثر سیل قطع شده بود تاکنون وصل شده است.
19	علیرضا کاکاوند اظهار داشت: در جریان سیل اخیر آب شرب ۷۶ روستا لرستان قطع شد که تاکنون مشکل دسترسی به آب اشامیدنی ۶۰ روستا برطرف شده است.
20	به گفته وی ۱۶ روستای دیگر در این استان به علت نداشتن راه دسترسی همچنان بدون آب شرب هستند.
21	وی با بیان اینکه لوله‌های انتقال آب برای این روستاها نیز آماد ه شده اظهار داشت: به محض ایجاد راه دسترسی مشکل آب این روستاها برطرف می شود.
22	گاز شهر معمولان وصل شدسرپرست شرکت گاز لرستان گفت: گاز شهر سیل‌زده"معمولان"در شهرستان پلدختر که بر اثر بروز سیل اخیر قطع شده بود بامداد پنجشنبه با تلاش نیروهای این شرکت وصل شد.
23	فیروز خدایی اظهار داشت: بارش شدید باران در ۴۸ ساعت گذشته موجب شد تا لوله گاز شهر معمولان در ورودی این شهر تخریب شده و گاز مردم این شهر قطع شود.
24	وی با بیان اینکه معمولان ۲ هزارو ۱۰۰ مشترک گاز دارد افزود: لوله اصلی گاز معمولان توسط ۲ اکیپ استان و شهرستان با تجهیزات و ابزار سنگین و نیمه سنگین ترمیم شد.
25	رئیس شرکت گاز شهرستان پلدختر افزود: میزان خسارت وارد شده سیل به این شرکت در دست بررسی است.
26	راه ارتباطی ۱۵ روستای شهرستان دوره چگنی قطع شدفرماندار شهرستان دوره چگنی گفت: با توجه به طغیان رودخانه های کشکان و خرم رود راه ارتباطی چهار روستای بخش مرکزی و ۱۱ روستای بخش شاهیوند قطع شده است.
27	قدرت الله ترابی نژاد افزود:‌ به دلیل آب شستگی اطراف پل ها، تخریب پل های موقت و ریزش کوه در برخی نقاط، راه ارتباطی بین شهرهای سراب دوره و ویسیان همچنان قطع و مسیر ارتباطی با روستاهای حیات الغیب، دلبر سادات، سبزوار، دوآب، ورپل و ۱۱ روستای انتهای بخش شاهیوند تا اطلاع ثانوی مسدود است.
28	وی با بیان اینکه تاکنون گزارش هایی مبنی بر خسارت به برخی واحدهای روستایی دریافت شده تصریح کرد:‌ رودخانه در محل پل چم دیوان طغیان و تردد را غیرممکن کرده، پل موقت روستای دلبر سادات نیز به دلیل حجم بارندگی و شدت آب تخریب و سیلاب در پهنای ۱۰۰ متر پشت پل نوسازی شده حیات الغیب جمع شده است.
29	فرماندار دوره چگنی با بیان اینکه روستاهای حاشیه کشکان هشدار تخلیه دریافت کرده و اهالی برخی روستاها از جمله دوآب، چم خشکه و چم پلک نیز محل را ترک کرده اند ادامه داد: کمپ های اسکان موقت برای شهروندان دوره چگنی برپا و نشانی آن در اختیار مردم قرار گرفت.
30	ترابی نژاد با اشاره به سرریز بخشی از آب های خرم رود، نورآباد و الشتر به سمت کشکان و کانال درون شهری دوره گفت: این کانال سرریز کرده که بر همین اساس در اولین اقدام منازل و واحدهای تجاری اطراف آن تخلیه شده اند.
31	دبی کشکان پلدختر به یک سوم حجم سیلابی کاهش یافتمدیرعامل شرکت آب منطقه ای لرستان گفت: دبی کشکان صبح چهارشنبه هفتم اسفند در بیشترین میزان به سه هزار و ۵۰ مترمکعب بر ثانیه رسیده بود که در ساعات پایانی این روز به یکهزار و ۲۰۰ مترمکعب بر ثانیه کاهش یافته است.
32	رضا میرزایی افزود: اکنون خطر سیلاب در پلدختر و همه نقاط لرستان برطرف شده و شرایط رودخانه ها پایدار است.
33	وی تصریح کرد: سامانه بارشی که از غروب روز دوشنبه وارد استان شده بود به طور میانگین پس از ۱۴۰ میلیمتر بارش به تدریج از جو استان در حال خارج شدن است و در اکثر نقاط استان بارندگی ها قطع شده است.
34	وی در خصوص وضعیت دبی سیلابی رودخانه کشکان گفت: بر اساس آمار ایستگاه های هیدرومتری دبی سیلابی همه رودخانه های استان کاهش یافته و بارندگی ها در بخش های علیای حوضه رودخانه کشکان نیز قطع شده است.
35	میرزایی در خصوص آخرین وضعیت دبی سیلابی سایر رودخانه های استان نیز افزود: دبی سیلابی خرم رود به ۵۰ متر مکعب در ثانیه، تیره دورود به ۲۵۰ متر مکعب در ثانیه و بادآور نورآباد به ۱۰۰ متر مکعب در ثانیه رسیده است.
36	باران تالاب های لرستان را احیا کردمدیرکل حافظت محیط زیست لرستان گفت: بر اثر بارندگی های اخیر در استان بخش هایی از تالاب های گوری بلمک پلدختر و بیشه دالان بروجرد احیا شد.
37	مهرداد فتحی بیرانوند شامگاه چهارشنبه بیان کرد: متاسفانه در دهه های ۶۰ و ۷۰ تالاب گوری بلمک مانند دیگر تالاب های استان دچار بی مهری شد و قسمت هایی از ان به اراضی کشاوری تبدیل شد و بخش هایی نیز تغییر کاربری شد.
38	وی با بیان اینکه تالاب ها به دلیل شرایط توپوگرافی با بارندگی آبگیری می شوند افزود: با بارش های اخیر حدود ۴۰۰ هکتار این تالاب ها آبگیری شده است.
39	وی اظهار داشت: در راستای احیا تالاب های استان اقدامات خوبی انجام شده به همین منظور مذاکراتی با جوامع محلی استان انجام شده است.
40	فتحی بیرانوند گفت: در اثر بارندگی های اخیر قسمت هایی از تالاب بیشه دالان بروجرد نیز آبگیری شده است.
41	تالاب گوری بلمک یکی از زیبایی‌های شهرستان پلدختر است که احیای آن نقش بسزایی در بحث گردشگری منطقه دارد.
42	تالاب گوری بلمک به‌عنوان بزرگ‌ترین تالاب لرستان پیش از تغییر کاربری به اراضی کشاورزی بیش از ۶۰۰ هکتار مساحت داشته و در حال حاضر با مرگ تدریجی این تالاب به گفته کارشناسان کمتر از یک‌پنجم وسعت آن قابلیت احیا شدن دارد.
43	میانگین بارندگی در لرستان به ۱۰۴ میلیمتر رسیدمدیرکل هواشناسی لرستان گفت: میانگین بارندگی های استان طی ۴۵ ساعت گذشته به ۱۰۴ میلیمتر رسید و در این مدت نورآباد با میانگین بارندگی ۱۴۴.
44	۹ میلیمتر بیشترین بارش را داشته است.
45	بهروز مرادپور اظهار داشت: این بارندگی ها در خرم آباد ۸۹ میلیمتر، بروجرد۱۱۷.
46	۳، الیگودرز ۸۳.
47	۱، کوهدشت ۹۴.
48	۹، دورود۱۲۸.
49	۸، الشتر۱۲۲، ازنا ۸۹.
50	۸، رومشکان ۹۹.
51	۳ و سراب دوره ۱۰۵.
52	۱ میلیمتربه ثبت رسیده است.
53	وزارتخانه ها برای کمک به لرستان وارد عمل شوندرییس دفتر رییس جمهوری با تاکید بر کمک همه جانبه به مناطق سیلزده لرستان گفت: همه دستگاهها و وزارتخانه ها برای کمک به این استان وارد عمل شوند.
54	محمود واعظی در تماس تلفنی با استاندار لرستان وضعیت استان را طی بارشهای چند روز اخیر را در قالب گزارشی دریافت کرد و افزود: به منظور کمک رسانی و امداد به نقاط حادثه دیده از بارشهای این چند روز، حضور دستگاه ها و وزارت خانه ها در استان لرستان و بسیج امکانات برای رفع مشکلات مردم در اسرع وقت انجام شود.
55	سیل موجب تخریب راه های ارتباطی لرستان شداستاندار لرستان نیز گفت: تشکیل ستادهای بحران استان در اولین فرصت، استقرار ۴۰۰ اکیپ در قالب نیروهای امدادی در نقاط خطر پذیر، تهیه مایحتاج، ایجاد کمپ های اسکان و جابجایی مردم از نقاط حادثه‌خیز اقدامات پیشگیرانه در مقابله با سیل استان بود.
56	سید موسی خادمی همچنین افزود: خساراتی ناشی از بارشهای دو روز اخیر بر زیرساخت های استان وارد شده که منجر به تخریب راه های ارتباطی، پل ها و منازل مسکونی در برخی از شهرستان ها شده است.
57	وی در ادامه اظهار داشت: بخشی از عملیات زیرساختی در استان که پس از سیل فروردین ماه جاری انجام گرفته بود به دلیل ناتمام ماندن برخی پروژه ها و بارش های این چند روز دچار آسیب های جدی شده که گزارش جامع و کامل از میزان خسارات، طی ارزیابی نهایی تهیه و ارائه خواهد شد .
