asriran_1_data###آغاز واریز سود سهام عدالت از امروز###https://www.asriran.com/fa/news/714900/آغاز-واریز-سود-سهام-عدالت-از-امروز###['اقتصادی']###2020-02-22 09:22:00###۷۱۴۹۰۰###['سهام عدالت', 'واریز سود']
1
1	رئیس سازمان خصوصی‌سازی از واریز سود سهام عدالت از ساعت ۸:۰۰ صبح امروز (شنبه، سوم اسفند) به حساب مشمولان خبر داد.
2	علیرضا صالح در گفت‌وگو با ایسنا، با بیان اینکه چک ساعت هشت صبح امروز به بانک‌ها تحویل داده می‌شود، اظهار کرد: بانک‌ها سود را به حساب مشمولان واریز می‌کنند.
3	وی در پاسخ به این پرسش که "اولویت پرداخت به کدام مشمولان است؟" پاسخ داد: قبلا قول داده بودیم سود تا پایان اسفندماه واریز شود اما در نهایت به این جمع‌بندی رسیدیم که زودتر به دست مشمولان برسد تا قدرت خرید بالاتری داشته باشند.
4	رئیس سازمان خصوصی‌سازی درمورد میزان سود سهام عدالت نیز گفت: به افرادی که یک میلیون سهم دارند ٢٥٠ هزار تومان تعلق می‌گیرد.
5	به گزارش ایسنا، به طور کلی جمع کل مشمولان سهام عدالت بیش از ۴۹ میلیون نفر است که از این میزان بیش از ۴۶ میلیون نفر در قید حیات هستند.
6	در سال ۱۳۹۵ به ازای هر سهم یک میلیون تومانی، ۱۵۰ هزار تومان سود پرداخت شد و در سال ۱۳۹۶ نیز به این میزان سهام، ۱۷۵ هزار تومان سود تعلق گرفته بود.
