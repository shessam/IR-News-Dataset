roozno_data###روحانی و جهانگیری کرونا گرفته‌اند؟###http://roozno.com//fa/news/418261/روحانی-و-جهانگیری-کرونا-گرفته‌اند###[]###2020-03-14 11:16:00###۴۱۸۲۶۱###['روحانی و جهانگیری', 'کرونا']
1@@@2
1	وزیر راه و شهرسازی تأکید کرد: جهانگیری معاون اول رئیس جمهور و آقای روحانی هر دو سالم و پای کار هستند و روز جمعه دو تا سه مرتبه از طریق تلفن تمامی امور را پیگیری می‌کنند و با بنده هم به صورت مفصل تلفنی تمامی امور را پیگیری می‌کنند.
2	اسلامی افزود: آقای روحانی همچنان پای کار هستند، ولی متأسفانه شایعاتی مطرح می‌شود که نباید به آن‌ها توجه کرد.
3	محمد اسلامی وزیر راه و شهرسازی در برنامه‌ای رادیویی با بیان اینکه هیچ پرواز مسافری به کشور چین انجام نمی‌شود، گفت: اگر پروازی به کشور چین از سوی شرکت هواپیمایی ماهان انجام می‌شود تنها باری و لجستیکی بوده و تمامی این پرواز‌ها تحت نظارت سازمان بهداشت انجام می‌شود.
4	به گزارش روز نو ، او در پاسخ به این سؤال که گفته شده برخی از اعضای هیئت دولت به ویروس کرونا مبتلا شدند، گفت: متأسفانه صحبت و شایعاتی در این خصوص مطرح شده است، اما تمامی اعضای هیئت دولت سالم و پای کار هستند.
5	اسلامی با بیان اینکه تنها زمانی که آقای حریرچی مبتلا به کرونا شد آقای رحمانی (وزیر صمت) به دلیل رزمنده شیمیایی بودن ملاحظاتی را برای قرنطینه شدن در نظر گرفت، اما من خبر موثقی ندارم که ایشان به خاطر کرونا وارد قرنطینه شدن یا خیر؟وزیر راه و شهرسازی تأکید کرد: جهانگیری معاون اول رئیس جمهور و آقای روحانی هر دو سالم و پای کار هستند و روز جمعه دو تا سه مرتبه از طریق تلفن تمامی امور را پیگیری می‌کنند و با بنده هم به صورت مفصل تلفنی تمامی امور را پیگیری می‌کنند.
6	اسلامی افزود: آقای روحانی همچنان پای کار هستند، ولی متأسفانه شایعاتی مطرح می‌شود که نباید به آن‌ها توجه کرد.
7	وزیر راه و شهرسازی درباره بسته شدن راه‌های کشور برای جلوگیری از تردد مسافران گفت: اینکه ستاد مدیریت مقابله با کرونا همواره اعلام کرده است که تردد‌های غیر ضروری انجام نشود به معنای آن است که راه، شریان حیاتی و اساسی ملت و کشور است و امکان بسته شدن کامل آن وجود ندارد.
8	او افزود: تردد‌های لجستیکی و جابه‌جایی افرادی از کشور که پشتیبان کشور هستند وجود دارد بنابراین امکان بسته شدن کامل آن وجود ندارد پس راه‌ها باز است، اما محدودیت‌هایی برای آن‌ها اعمال کرده‌ایم.
9	اسلامی اظهار کرد: در مبادی ورودی شهر‌ها کنترل و محدودیت‌هایی را ایجاد کرده‌ایم و در سامانه ۱۴۱ هم به صورت الزام این موارد را مطرح کرده‌ایم.
10	وزیر راه و شهرسازی اظهار کرد: در ۴۸ ساعت گذشته میزان تردد‌ها کاهش یافته است، اما باز هم مردم و مسافران باید از تردد‌های غیر ضروری خودداری کنند.
11	اسلامی با بیان اینکه در ۲۴ ساعت گذشته میزان تردد‌ها در شهر‌های شمالی کشور کاهش یافته است، گفت: میزان تردد در شهر گیلان نسبت به شرایط عادی کاهش یافته است و در ۲۴ ساعت گذشته هم ۹ درصد کاهش یافته است و همچنین در شهر مازندران هم شاهد کاهش ۳۷ درصدی تردد‌ها بوده‌ایم.
12	او با اشاره به اینکه برخی از تردد‌ها اجتناب ناپذیر بوده است، افزود: بسیاری از تردد‌ها برای جابه‌جایی کالا‌های روزمره و خرد ساکنان شهر‌ها و همچنین کالا‌های اساسی انجام می‌شود و در صورتی که مانع این کار شویم شاهد گرانفروشی و ایجاد مشکلات برای مردم خواهیم بود.
13	اسلامی تأکید کرد: برخی از جابه‌جایی‌ها جزو اقدامات لجستیکی کشور است و ستاد ملی مبارزه با کرونا هم اعلام کرده است که نباید به زندگی مردم آسیب وارد کند و تردد‌های ضروری باید انجام شود و ما باید سعی کنیم تا مردم خود از تردد‌های غیرضروری خودداری کنند.
14	وزیر راه و شهرسازی یاد آور شد: افرادی که در شهر‌های شمالی کشور ویلا دارند در این ایام باید از تردد به شهر‌های شمالی خودداری کنند چرا که مراکز درمانی در بسیاری از این شهر‌ها ظرفیت‌های زیادی برای پذیرش مسافران ندارد، بنابراین باید مردم خود فرهنگ متفاوتی را ثبت کنند.
15	او اظهار کرد: امسال مردم باید در خانه‌ها بمانند و از سفر‌های غیرضروری به ویژه در ایام نوروز خودداری کنند و ما باید امسال را به گونه‌ای متفاوت ثبت کنیم تا بتوانیم هرچه سریعتر زنجیره انتقال ویروس را قطع کنیم.
16	اسلامی بیان کرد: کمیته اجتماعی و امنیتی به ریاست وزیر کشور تشکیل شده است تا با تدابیر و اقدامات لازم از تردد‌های غیرضروری مردم به ویژه در برخی از شهر‌ها خودداری کنند.
17	اسلامی در پاسخ به این سؤال که من اعلام کرده‌ام که پرواز چین عامل ورود به کشور این بوده است افزود: متأسفانه برخی افراد و برخی از رسانه‌هایی که خیرخواه مردم نیستند چنین اخبار کذبی را مطرح کرده‌اند.
18	او با اشاره به اینکه وزارت راه و شهرسازی عضو و زیرمجموعه ستاد مبارزه با کرونا است، اظهار کرد: از روز‌های ابتدایی که این ویروس در چین حضور مشاهده شد و هنوز ستاد مبارزه با کرونا تشکیل نشده بود، در ۱۷ بهمن ماه جلسه اضطراری به ریاست جهانگیری معاون اول رئیس جمهور تشکیل شد و در آن جلسه تصمیم گرفته شد که تمامی پرواز‌های مستقیم ایران به چین قطع شود.
19	اسلامی افزود: دو ملاحظه در این پرواز‌ها در نظر گرفته شده بود که ابتدا ایرانیانی که در کشور چین هستند بازگردانده شوند و دوم دانشجویانی که در این کشور وجود دارند طبق تدابیر و تحت نظارت وزارت بهداشت بازگردانده شوند.
20	او بیان کرد: تمامی پرواز‌ها تحت نظارت وزارت بهداشت انجام شد و حتی در داخل هواپیما هم بخشی برای قرنطینه لحاظ شد تا دانشجویان و مسافرانی که از کشور چین وارد این هواپیما شده‌اند مشکلی برای ورود به ایران نداشته باشند، تمام این هواپیما‌ها، بدون مسافر به کشور چین پرواز کرد و ما حتی برای ارسال هواپیمای اختصاصی هم برای چین یک هفته منتظر دریافت مجوز بودیم.
21	او افزود: هیچ پرواز مستقیم مسافری به کشور چین صورت نگرفته و هیچ بلیتی هم فروخته نشده است.
22	اگر موردی در این مورد زمینه ثبت شده است، باید اعلام شود تا سازمان هواپیمایی با این شرکت هواپیمایی به شدت برخورد کند.
23	وزیر راه و شهرسازی توضیح داد: هم اکنون پرواز‌هایی که انجام می‌شود مربوط به پرواز‌های باری است.
24	کالا‌های بهداشتی از کشور چین به ایران ارسال می‌شود و تمامی این پرواز‌ها تحت نظارت وزارت بهداشت و ستاد مقابله با کرونا است.
