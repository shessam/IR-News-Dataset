tabnak_data###مخالفت رسمی فولادمبارکه با انتقال قلعه‌نویی به تیم ملی###https://www.tabnak.ir/fa/news/956626/مخالفت-رسمی-فولادمبارکه-با-انتقال-قلعه‌نویی-به-تیم-ملی###['ورزشی', 'ورزشی']###2020-02-04 08:51:00###۹۵۶۶۲۶###['شرکت فولاد مبارکه', 'سپاهان', 'مخالفت سپاهان', 'قلعه نویی', 'سرمربی تیم ملی', 'تیم ملی فوتبال', 'امیر قلعه نویی']
1@@@2
1	روابط عمومی شرکت فولاد مبارکه که مالک باشگاه سپاهان است در صفحه اینستاگرام منسوب به این شرکت بیانیه‌ای صادر و اعلام کرد که به حضور قلعه نویی در سپاهان نیاز دارد.
2	بنا بر این برویه احتمال حضور قلعه نویی در تیم ملی ایران بسیار کاهش خواهد یافت.
3	به گزارش تابناک ورزشی، امیر قلعه‌نویی یکی از گزینه‌های فدراسیون فوتبال برای سرمربیگری تیم ملی بود و مذاکراتی نیز با این مربی انجام شد، اما با توجه به مخالفت باشگاه سپاهان چالش‌هایی در این مسیر ایجاد شد.
4	با این حال فدراسیونی‌ها همچنان به حضور قلعه‌نویی در تیم ملی اصرار داشتند اما روابط عمومی شرکت فولاد مبارکه که مالک باشگاه سپاهان است در در صفحه اینستاگرام منسوب به این شرکت بیانیه‌ای صادر و اعلام کرد که به حضور او در سپاهان نیاز دارد.
5	بیانیه روابط عمومی شرکت فولاد مبارکه به شرح زیر است:«بسم‌الله الرحمن الرحیمروزهای اخیر با انتشار اخبار ضد و نقیض پیرامون سرمربی حرفه‌ای و ارزنده تیم فوتبال فولاد مبارکه سپاهان و به کارگیری ایشان در تیم ملی، جامعه ورزش دوست اصفهان سؤالاتی را در این خصوص مطرح کرده‌اند که لازم است شرکت فولاد مبارکه اصفهان نه به عنوان صاحب این باشگاه بلکه در قامت یک شهروند مسئول که حیات خود را مدیون مردم دلیر ایران و خصوصاً اصفهان می‌داند، در این خصوص مطالبی را عنوان کند.
6	از آنجا که تیم فوتبال فولاد مبارکه سپاهان متعلق به کل ایران است و همواره شایستگی خود را در لیگ آسیا به اثبات رسانده، لازم است مانند دیگر موضوعات مطرح شده در خصوص فولاد مبارکه به عنوان بزرگترن دستاورد صنعتی انقلاب اسلامی ایران، این موضوع نیز به صورت شفاف برای مردم عزیز ایران بیان شود.
7	کارنامه فولاد مبارکه طی چهار دهه فعالیت مجاهدانه در جبهه صنعت کشور مبین این مهم است که این ابرکارخانه، خود را تنها به عنوان بزرگترین تولید کننده فولاد در خاورمیانه ندانسته و مسئولیتی والاتر در جهت افزایش امید در جامعه برای خود قائل است.
8	اکنون تیم فوتبال فولاد مبارکه سپاهان نیز در آستانه کسب افتخارات پیش‌رو مانند گذشته با حمایت هواداران و مسئولان محترم، عزم آن دارد تا با تمرکز بر اهداف پیش‌بینی شده و پرهیز از حواشی ایجاد شده، برگ زرین دیگری بر دفتر افتخارات ورزشی کشور ورق بزند.
9	لذا مجموعه بزرگ فولاد مبارکه اصفهان در راستای مسئولیت‌های اجتماعی خود و تأمین نظر هواداران باشگاه سپاهان، ادامه حضور جناب آقای قلعه‌نویی در سپاهان به عنوان یک سرمربی پر افتخار را لازم دانسته، اعلام می‌دارد همچون گذشته همگام با مردم و هواداران برای ادامه حس امید و قهرمانی این تیم همه تلاش خود را جهت حفظ آرامش و سربلندی نام این باشگاه معطوف خواهد کرد.
10	امیدواریم با حمایت‌های هواداران و مسئولان محترم، تیم پر افتخار سپاهان همچنان نوید بخش امید روزهای پرنشاط برای مردم و طرفداران این تیم پر افتخار باشد.
11	روابط عمومی فولاد مبارکه اصفهان».
