tabnak_data###از «تصویب قانون دیوان محاسبات عمومی» تا «رد طرح برد-برد بنزین»###https://www.tabnak.ir/fa/news/960970/از-تصویب-قانون-دیوان-محاسبات-عمومی-تا-رد-طرح-برد-برد-بنزین###['اقتصادی', 'داخلی']###2020-02-23 07:00:00###۹۶۰۹۷۰###['اقتصاد در گذر زمان', 'تاریخ اقتصاد', 'اقتصاد ایران', 'بنزین', 'ارز', 'قاچاق کالا']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی چهارمین روز اسفند ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	4 اسفند 1289، قانون ديوان محاسبات عمومي در 141 ماده به تصويب نمايندگان مجلس شوراي ملي رسيد.
4	4 اسفند 1305، لایحه تاسیس راه ‌آهن از محل وجوه عایدات قند و شکر به تصویب مجلس رسید.
5	4 اسفند 1318، روسای ستاد انگلستان عدم موافقت خود را برای فروش هواپیما به ایران به اطلاع کابینه جنگی آن کشور رساندند.
6	4 اسفند 1335، آمریکا دوازده میلیون دلار کمک بلاعوض به ایران کرد.
7	4 اسفند 1343، تصمیم دولت دایر برخودداری از دریافت هزار ریال عوارض خروجی گذرنامه از ایرانیان مقیم خارج از کشور و دانشجویان ایرانی که در خارج به تحصیل اشتغال دارند به وزارت کشور ابلاغ شد.
8	4 اسفند 1345، شاه در مصاحبه با نشريه هرالد تريبون از معامله 110 ميليون دلاري خريد اسلحه توسط ايران از اتحاد جماهير شوروي پرده برداشت.
9	4 اسفند 1347، کارخانه تلفن ‌سازی ایران در شیراز به کار افتاد.
10	4 اسفند 1349، بانک ملی ایران در پاریس شعبه دایر کرد.
11	4 اسفند 1353، منصور قدر سفير ايران در لبنان در گزارشي به وزارت امور خارجه نوشت: منابع خبري اسرائيل تصريح كرده اند كه اسرائيل بيش از نيمي از نفت موردنياز خود را از ايران تأمين مي كند.
12	4 اسفند 1358، با حكم امام ‌خميني (ره) آيت ‌الله دكتر سيد محمد حسيني بهشتي به رياست ديوان عالي كشور منصوب شد.
13	4 اسفند 1389، طرح استیضاح مجید نامجو، وزیر نیرو با ۴۵ امضا در جلسه علنی مجلس اعلام وصول شد.
14	استیضاح وزیر نیرو در شرایطی اعلام وصول شد که کمتر از یک ماه پیش، حمید بهبهانی با استیضاح مجلس کرسی وزارت راه را از دست داده بود.
15	نمایندگان استیضاح کننده وزیر نیرو، دلایل استیضاح را در ۶ محور اعلام کردند که عمده آن به فقدان مدیریت و برنامه‌ریزی در وزارت نیرو، عدم رعایت عدالت در مناطق مختلف کشور و بی ‌توجهی به طرح آبرسانی روستایی باز می گشت.
16	4 اسفند 1393، رهبر انقلاب در دیدار با اعضای ستاد بزرگداشت روز ملی مهندسی گفت: میزان واردات قاچاق به کشور ارقام بسیار عجیبی است.
17	4 اسفند 1395، با تصویب دولت مهلت پرداخت بدهی بدهکاران حساب ذخیره ارزی تمدید شد.
18	هیات دولت، مهلت پرداخت حداقل ۲۵ درصد اقساط سررسید شده بدهکاران به‌ صورت علی ‌الحساب را تا پایان خرداد ماه سال ۱۳۹۶ و مهلت تسویه کل اقساط سررسید شده را تا پایان سال ۱۳۹۶ تمدید کرد.
19	4 اسفند 1397، نمایندگان مجلس، مهم‌ترین طرح اصلاح نظام یارانه‌ای بنزین را رد کردند.
20	طرحی که به هر ایرانی، یک سهمیه ماهانه با قیمت هزار تومان تعلق می‌گرفت و مازاد بر سهمیه باید از بازار آزاد تامین می‌شد.
21	به این ترتیب خانوارهای فاقد خودرو می‌توانستند با فروش سهمیه خود، از یارانه نقدی بهره‌مند شوند.
22	این طرح از حمایت نهادهای پژوهشی و رسانه‌ای مختلف برخوردار بود، اما مورد تایید نمایندگان قرار نگرفت.
23	طرحی که از دیدگاه بسیاری طرحی برد برد بود.
24	منابع: موسسه مطالعات و پژوهش های سیاسی و روزنامه دنیای اقتصاد
