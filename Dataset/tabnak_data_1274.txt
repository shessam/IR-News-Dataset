tabnak_data###جزئیات تعویق ۳ماهه بازپرداخت وام‌ها###https://www.tabnak.ir/fa/news/965825/جزئیات-تعویق-۳ماهه-بازپرداخت-وام‌ها###['اقتصادی', 'داخلی']###2020-03-14 16:41:00###۹۶۵۸۲۵###['بانک مرکزی', 'جزئیات', 'بازپرداخت وام\u200cها']
1
1	معاون بانک مرکزی با بیان اینکه در وامهای افراد حقیقی، فقط وام‌های قرض‌الحسنه ازدواج مشمول تعویق۳ماهه در بازپرداخت است، گفت: وام‌های مسکن، خودرو و خرید کالا مشمول این مصوبه نیست.
2	پیمان قربانی در گفتگو بامهربه تشریح مصوبه اخیر شورای پول و اعتبار در خصوص تعویق ۳ ماهه بازپرداخت تسهیلات دریافتی صاحبان کسب و کارهای کوچک و نیز اقساط قرض‌الحسنه تمامی اشخاص در راستای کاهش آثار اقتصادی ناشی از شیوع ویروسکرونادر کشور پرداخت و گفت: با توجه به شیوع ویروسکرونادر کشور و اثرات آن بر روی کسب و کارها، نیاز بود تا تمهیداتی در راستای کاهش آثار و عواقب اقتصادی این پدیده به کار گرفته شود و به همین منظور شورای پول و اعتبار در جلسه مورخ ۱۳ اسفندماه ۹۸، بنا به پیشنهاد بانک مرکزی، شرایطی برای بازپرداخت اقساط تسهیلات دریافتی فعالان اقتصادی به ویژه صاحبان کسب و کارهای کوچک و نیز اقساط قرض‌الحسنه کلیه اشخاص که طی ماه‌های اسفند ۱۳۹۸، فروردین ۱۳۹۹ و اردیبهشت ۱۳۹۹ سررسید می‌شود مطرح و مورد تأیید قرار داد.
3	وی با بیان اینکه این مصوبه در تاریخ ۱۵ اسفند به بانک‌های عامل ابلاغ شد، افزود: بر این اساس بانک‌ها و مؤسسات اعتباری غیربانکی موظف هستند در صورت درخواست مشتریان مشمول، نسبت به استمهال سه ماهه اقساط پرداختی اقدام کنند که در واقع بهرهمندیاز مزایای این مصوبه نیازمند درخواست مشتری از بانک است که ساز و کار آن توسط بانک‌ها اعلام می‌شود که پیشنهاد بانک مرکزی این است که در بانک‌ها این ساز و کار حتی‌الامکان مبتنی بر روش‌های الکترونیکی و غیرحضوری باشد.
4	معاون اقتصادی بانک مرکزی با تشریح نحوه بازپرداخت اقساط مذکور گفت: درواقع چنانچه فردی مشمول استفاده از این مزایا و متقاضی تعویق سه ماهه مذکور باشد، اقساط این سه ماه را پرداخت نمی‌کند و به جای آن، این اقساط را در انتهای دوره بازپرداخت اقساط پرداخت کند؛ به عنوان مثال اگر پایان دوره بازپرداخت تسهیلات یک شخص به طور عادی تا پایان شهریور ماه سال ۱۴۰۰ بوده است با استفاده از مزایای این مصوبه، سه قسط مربوطه بایستی در مهر، آبان و آذر ماه ۱۴۰۰ پرداخت شود.
5	وی افزود: مطابق رویه معمول، سود تسهیلات توسط بانک دریافت می‌شود؛ اما بانک‌ها مجاز به دریافتهیچگونهجریمه و کارمزدی مربوط به سه ماه به تعویق افتاده نیستند.
6	معاون اقتصادی بانک مرکزی ادامه داد:وی ادامه داد: کسانی که می‌خواهند از این مزایا استفاده کنند بایستی بدهی شأن به بانک‌ها و مؤسسات اعتباری غیربانکی تا تاریخ اول دی ماه سال ۱۳۹۸ در طبقه جاری قرار داشته باشد.
7	لذا کسانی کهجزومشتریان خوش حساب بانکی نبوده و در گذشته نیز اقساط خود را پرداخت نکرده و تسهیلات آنها غیرجاری گردیده، نمی‌توانند از این مزایا استفاده کنند.
8	قربانی افزود: کارگروه بررسی و مقابله با پیامدهای ناشی از شیوع ویروسکرونا(منتخب دولت) در مصوبه مورخ ۱۹ اسفند ماه خود عناوین بخش‌ها و رسته‌های کسب و کارهایی که به طور مستقیم از بیماریکرونادچار بیشترین آسیب شده و شامل امکان بهرهمندیاز تعویق پرداخت تسهیلات در اسفند ۹۸ و دو ماهه اول سال ۹۹ شدهاندرا به بانک مرکزی اعلام و بانک مرکزی نیز این عناوین را به بانک‌ها ابلاغ کرد.
9	معاون اقتصادی بانک مرکزی گفت: بر این اساس ده عنوان و رسته مشاغلی که می‌توانند از این مزایا استفاده کنند شامل مراکز تولید و توزیع غذاهای آماده اعم از رستوران‌ها، بوفه‌ها، طباخی، تالارهای پذیرایی، قهوه‌خانه‌ها،اغذیهفروشی‌ها (و موارد مشابه به تشخیص وزارت صنعت، معدن و تجارت)، مراکز مربوط به گردشگری شامل هتل‌ها، هتل‌آپارتمان‌ها، مجتمع‌های جهانگردی و گردشگری، مهمان‌پذیرها، مهمانسراها، مسافرخانه‌ها، زائرسراها، مراکز بوم‌گردی، مراکز اقامتی و پذیرایی و تفریحی و خدماتی بین‌راهی (و موارد مشابه به تشخیص وزارت میراث فرهنگی، گردشگری و صنایع دستی)، حمل و نقل عمومی مسافر درون شهری و برون شهری اعم از هوایی، جاده‌ای، ریلی و دریایی، دفاتر خدمات مسافرتی و گردشگری، تولید و توزیع پوشاک، تولید و توزیع کیف و کفش، مراکز توزیع آجیل، خشکبار، قنادی، بستنی و آبمیوه، مراکز و مجتمع‌های ورزشی و تفریحی، مراکز و مجتمع‌های فرهنگی و آموزشی و مراکز تولید، توزیع و فروش صنایع دستی هستند.
