roozno_data###از بادیگارد‌های روحانیون تا نیروی اول نظامی ایران/ آمریکا درباره سپاه چه می‌گوید؟###http://roozno.com//fa/news/415269/از-بادیگارد‌های-روحانیون-تا-نیروی-اول-نظامی-ایران-آمریکا-درباره-سپاه-چه-می‌گوید###[]###2020-02-24 16:03:00###۴۱۵۲۶۹###['آمریکا', 'سپاه']
1
1	یک نشریه آمریکایی ایران را به عنوان چهاردهمین کشور دارای نیروی نظامی قوی در جهان معرفی کرده و در یادداشتی دلایل خطر سپاه به عنوان مهمترین واحد نظامی ایران برای منافع آمریکا در خاورمیانه را شرح داده است.
2	به گزارش روز نو :نشنال اینترست در گزارشی سپاه پاسداران را قدرت اصلی در ایران خوانده و نوشته این نهاد بیش از هر سازمان دیگری برای آمریکا خطرناک است.
3	این رسانه آمریکایی در یادداشتی به قلم مارک اپیسکوپس نوشته سپاه پاسداران سال‌ها آموزش دیده تا بتواند ضرباتش به آمریکا را به جایی وارد کند که بیشترین صدمه را وارد کند.
4	اوایل امسال کاخ سفید سپاه پاسداران را در فهرست گروه‌های تروریستی قرار داد.
5	همین اقدام شروع یک درگیری نظامی آشکار بین ایران و آمریکا بود.
6	نشنال اینترست حمله به نفتکش‌ها در خلیج فارس و دریای عمان را طرح سپاه خوانده و مدعی شده سپاه بخش قابل توجهی از نیرو‌های نظامی مسلح ایران را تشکیل می‌دهد، اما نفوذ این نهاد نظامی در ایران و در سراسر خاورمیانه بسیار بیشتر از اینهاست.
7	برای اینکه نقش فعلی این نهاد نظامی ایران را درک کنید باید به زمان تولد آن رجوع کنید.
8	این رسانه به تاسیس سپاه در سال ۱۳۵۷ اشاره کرده و نوشت: آیت الله خمینی رهبر فقید انقلاب ایران برای جلوگیری از بروز کودتا توسط ارتشی که بدنه آن به حکومت پهلوی تعلق داشت، این واحد را تحت عنوان سپاه پاسداران انقلاب اسلامی تاسیس کرد.
9	در حالی که نیرو‌های نظامی ایران مسئول دفاع از کشورند، سپاه به عنوان یک واحد نظامی مردمی مسئول دفاع از انقلاب در برابر اپوزیسیون داخلی است.
10	جنگ ایران و عراق فرصت مناسبی برای تغییر برند این واحد نظامی در ایران به عنوان یک بازیگر منطقه‌ای بود.
11	بیشتر بخوانید: تفاوت سیاست‌های ترامپ و اوباما در مواجهه با ایران/ چه اتفاقاتی در منطقه در انتظار آمریکاست؟به گزارش رویداد۲۴ مهرزاد بروجردی استاد دانشگاه سیراکوس گفته: قبل از جنگ سپاه چیزی جز مجموعه‌ای از بادیگارد‌های روحانیون نبود و عملکرد آن‌ها در جنگ جایگاه آن‌ها را در قدرت تثبیت کرد.
12	در عرض یک سال ۱۲۵ هزار نیرو به سپاه اضافه شد و این نهاد نظامی رسما به یک واحد مسلح یکپارچه در کشور تبدیل شد.
13	در حال حاضر این نهاد نسبتا مستقل بخش‌های نظامی دریایی، هوایی، پارامیلیتاری، نیرو‌های ویژه و سایبری را ذیل خود دارد.
14	اعتقاد به حوزه وسیع فعالیت‌های سپاه در واقع یک وظیفه شناخته شده در بین نیرو‌های نظامی متعارف ایران است.
15	برای مثال نیروی هوایی ایران همه جت‌های جنگنده را در دست دارد در حالی که نیروی هوایی سپاه کنترل موشک‌های بالستیک را برعهده دارد.
16	سپاه مخرب‌ترین سلاح‌های ایران را در دست دارد و سپاه قدس که شاخه برون مرزی نیرو‌های نظامی ایران است، تحت فرماندهی سپاه است.
17	نیرو‌های سپاه قدس تهدید جدی‌ای علیه منافع آمریکا در خاورمیانه‌اند و به همه گروه‌های ضد آمریکا کمک‌های نظامی می‌کنند.
18	نشنال اینترست در بخشی از گزارشی که تهیه کرده مدعی شده اخیرا عوامل سپاه قدس در سوریه مستقر شده تا عملیات‌های علیه اسد را مدیریت کنند.
19	ایران یک قدرت نظامی خنثی نیست.
20	این کشور در رده چهاردهمین قدرت نظامی بزرگ جهان بر اساس رده‌بندی گلوبال فایر پاور قرار گرفته است.
21	اگرچه هنوز با آمریکا به عنوان اولین قدرت نظامی فاصله زیادی دارد، اما سپاه با استعدادی که در جنگ‌های غیر متعارف و غیر متقارن از خود نشان داده می‌تواند منطقه را وارد یک هرج و مرجی مشابه چالش ۱۹۷۹ و انقلاب اسلامی کند.
22	سپاه می‌تواند منافع آمریکا را به گونه‌ای به خطر بیندازد که هیچ یک از نیرو‌های نظامی متعارف ایران نمی‌توانند.
