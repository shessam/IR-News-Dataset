tabnak_data###تداوم منع آمد و شد در کربلا و بغداد به‌ دلیل شیوع کرونا###https://www.tabnak.ir/fa/news/966659/تداوم-منع-آمد-و-شد-در-کربلا-و-بغداد-به‌-دلیل-شیوع-کرونا###[]###2020-03-18 14:42:00###۹۶۶۶۵۹###['کرونا', 'عراق', 'کربلا']
1@@@2
1	استاندار کربلا از تمدید مقررات منع رفت و آمد در این استان به مدت یک هفته دیگر برای پیشگیری از انتشار کرونا ویروس خبر داد.
2	در بغداد نیز از شامگاه سه شنبه ممنوعیت آمد و شد آغاز شده است.
3	به گزارش ایسنا، به نقل از سومریه نیوز، به منظور حفظ امنیت شهروندان در استان کربلا که "بالاتر از هرچیزی است و دولت محلی به تامین امنیت آن اهتمام می‌ورزد"، نصیف جاسم الخطابی، رئیس ستاد مرکزی بحران و استاندار کربلا تصمیم گرفت، ممنوعیت آمد و شد را تا یک هفته دیگر تمدید کند.
4	الخطابی تصریح کرد، نیروهای امنیتی، ادارات خدماتی و پزشکی، اصحاب رسانه و خودروهای حامل کالا و مواد غذایی از مبدا و به مقصد استان کربلا از این تصمیم مستثنا هستند.
5	وی از شهروندان خواست تا به تصمیمات ستاد بحران پایبند بوده و با تیم‌های پزشکی، امنیتی و دفاع مدنی که برای حفظ سلامت آنها می‌کوشند، همکاری‌های لازم را داشته باشند.
6	در شهر بغداد، پایتخت عراق نیز از شامگاه سه شنبه تا ۲۳ مارس، منع آمد و شد برای عموم به استثنای خبرنگاران، کادر پزشکی، نیروهای عملیات بغداد، پلیس عراق و خودروهای حامل مواد غذایی به منظور پیشگیری از انتشار کرونا اعلام شده است.
