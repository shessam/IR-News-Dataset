sobhane2###nan###http://sobhanehonline.com/fa/news/203980/ازدواج-دختر-تهرانی-با-پسرِ-آزارگر###گوناگون###2019-11-12 21:03:00###۲۰۳۹۸۰###['ازدواج', 'ازارگر', 'دختر جوان']
1
1	دختر جوان وقتی با پسری که او را آزار داده بود ازدواج کرد، در دادگاه شکایت خود را پس گرفت.
2	اسفند سال ۹۶ مردی همراه دختر 18 ساله اش به نام نگین به پلیس آگاهی رفت و از پسر ۲۵ ساله ای به نام مانی شکایت کرد .
3	این مرد گفت : مدتی بود به رفتارهای دخترم مشکوک شده بودم تا این که عکس های تولد او را در اینستاگرام دیدم .
4	یک پسر در حال بوسیدن دخترم بود .
5	پسرجوان دخترم را فریب داده و از او سوءاستفاده کرده است.
6	به همین دلیل از او شکایت دارم.
7	با شکایت این مرد پرونده‌ای در این زمینه گشوده شد و دختر جوان تحت بازجویی قرار گرفت .
8	وی گفت :مدتی است با مانی آشنا شده ام.
9	او به من وعده ازدواج داده بود .
10	به همین دلیل با او رابطه برقرار کردم.
11	او با حرف هایش مرا فریب داده است.
12	حالا مانی عکس های مرا در فضای مجازی منتشر کرده و از او شکایت دارم.
13	با این ادعاها پرونده برای رسیدگی به دادگاه کیفری یک استان تهران فرستاده شد و در حالی که مانی منکر آزار و اذیت دختر مورد علاقه اش بود، به شلاق و دو سال تبعید محکوم شد.
14	دختر جوان دیروز در حالی که در راهروی دادگاه کیفری یک استان تهران نشسته بود به خبرنگار ما گفت: بعد از شکایت از مانی، او به خواستگاری ام آمد و ما با هم ازدواج کردیم.
15	او پسر خوبی است .
16	تک فرزند است و پدرش سال ها قبل فوت کرده و مادرش ناشنواست .
17	مانی مربی باشگاه است و در کارخانه پدربزرگش کار می کند .
18	من هم در آرایشگاه کار می کنم و زندگی خوبی داریم اما حالا اگر قرار باشد حکم شلاق و تبعید مانی اجرا شود ما نمی توانیم زندگی خوبی با هم داشته باشیم .
19	وی درباره علت شکایت اولیه اش از مانی گفت: یک سال قبل نامادری ام به زور مرا به دادگاه آورد و از من خواست زیر برگه هایی را که نمی دانستم چیست امضا کنم.
20	من بعد از امضا متوجه شدم نامادری ام علیه مانی شکایت و او را متهم به آزار من کرده است.
21	اما این شکایت دروغ است.
