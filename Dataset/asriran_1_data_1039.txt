asriran_1_data###اسکانیا؛ خانه 3 خوابه متحرک با امکانات کامل! (+تصاویر)###https://www.asriran.com/fa/news/730408/اسکانیا-خانه-3-خوابه-متحرک-با-امکانات-کامل-تصاویر###['اقتصادی']###2020-05-27 00:01:00###۷۳۰۴۰۸###['اسکانیا', 'خانه متحرک', 'آب خاکستری', 'عصرایران']
9@@@10
1	خانه های همواره برای مخاطب موضوعی جالب و به نوعی هیجان انگیز بوده است!
2	تصوری که از خانه داریم کاملا به یک سازه بزرگ، سنگین و مستحکم ارتباط دارد از این رو زمانی که درباره آن چیزی می شنویم موضوع برایمان جذاب و دور از انتظار می شود.
3	در این مطلب هم یک خانه متحرک داریم که یک واحد مسکونی کاملا با کامیون اسکانیا آر480 ترکیب شده و جزئیات متفاوتی را به نمایش می گذارد.
4	تصاویر مربوط به این پروژه توسط فیسبوک مرکز معاملات کامیون VAEX در هلند به اشتراک گذاشته شده و این محصول بدون اشاره به قیمت آن برای فروش معرفی شده است.
5	اما اطلاعاتی که درباره این خانه متحرک در دسترس است که از جمله می توان به تریم لوکس کابین برای راننده و سرنشین جلو مجهز به دوربین دید عقب، سنسورهای پارک، تخت خواب استاندارد راننده با حالت تاشو و غیره اشاره کرد.
6	در قسمت اصلی خانه: نمای طرح چوب، مبلمان چرم، آشپزخانه اوپن با اجاق 4 شعله، سینک ظرفشویی، 3 اتاق خواب، یخچال فریز 185 لیتری، سرویس بهداشتی مجهز به سیفون، 3 تلویزیون(تلویزیون اصلی بخش نشیمن 32 اینچی است) و غیره جانمایی شده است.
7	این کامیون 750 لیتر آب آشامیدنی را با خود حمل می کند و 420 لیتر نیز ظرفیت برای آب های مصرفی غیر از سرویس بهداشتی دارد.
8	ظرفیت محفظه نگهداری فاضلاب سرویس بهداشتی نیز برابر با 200 لیتر است.
9	یک مخزن آب نیز برای تامین آب گرم حمام و همچنین گرمایش از کف خانه مورد استفاده قرار می گیرد.
10	نیروی مورد نیاز برای این گرمایش از یک ژنراتور دیزل تامین می شود.
11	در قسمت انتهای خانه نیز یک لباسشویی و خشک کن قرار داده شده است.
