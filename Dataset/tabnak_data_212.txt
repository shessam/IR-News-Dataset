tabnak_data###درگیری نیرو‌های آمریکا و روسیه در شمال سوریه / افشای دو جلسه محرمانه عربستان و امارات در اردن برای تجزیه عراق / واکنش ترامپ به سخنان ظریف درباره مذاکره با آمریکا / جدیدترین موضع گیری خصمانه بن سلمان علیه ایران###https://www.tabnak.ir/fa/news/954544/درگیری-نیرو‌های-آمریکا-و-روسیه-در-شمال-سوریه-افشای-دو-جلسه-محرمانه-عربستان-و-امارات-در-اردن-برای-تجزیه-عراق-واکنش-ترامپ-به-سخنان-ظریف-درباره-مذاکره-با-آمریکا-جدیدترین-موضع-گیری-خصمانه-بن-سلمان-علیه-ایران###['صفحه نخست', 'بین\u200cالملل']###2020-01-26 09:46:00###۹۵۴۵۴۴###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا']
1@@@2
1	افشای دو جلسه محرمانه عربستان و امارات در اردن برای تجزیه عراق، واکنش ترامپ به سخنان ظریف درباره مذاکره با آمریکا، جدیدترین موضع گیری خصمانه بن سلمان علیه ایران و عصبانیت رسانه‌های سعودی و آمریکایی از «صدر»، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به درگیری نیرو‌های آمریکا و روسیه در شمال سوریه نیز اشاره کرد.
3	به گزارش «تابناک»؛ آناتولی گزارش داد که برای چهارمین بار ظرف هشتمین روز، نظامیان آمریکایی مانع حرکت روس‌ها به سمت جاده بین المللی ام ۴ میان منبج و قامشلی در حسکه در شمال شرق سوریه شدند.
4	منابع محلی به آناتولی اعلام کردند که گشتی آمریکایی مرکب از ده خودرو زرهی شنبه به مرکز شهرک تل تمر در غرب حسکه رسیدند و مسیر نیروهای روسی را که در حال حرکت به سوی جاده ام ۴ بودند سد کردند.
5	این منابع افزودند، دو بالگرد آمریکایی یک بالگرد روس را مجبور به فرود کردند.
6	این بالگرد از پایگاهی روسی در تل تمر بلند شده بود.
7	به گفته این منابع، نیروهای روسی پس از آنکه نظامیان آمریکایی به آنها اجازه حرکت ندادند به پایگاه خود بازگشتند.
8	رأی الیوم گزارش داد: نظامیان آمریکایی در فاصله ۱۸ تا ۲۱ ژانویه جاری سه بار مانع از حرکت نیروهای روسی به سمت منطقه نفتیرمیلانشدهاند.
9	در پانزدهم ژانویه نیز نیروهای کُرد مورد حمایت آمریکا اجازه حرکت به روس‌ها به سمت منطقهرمیلانرا ندادند.
10	یک وبسایت انگلیسی در گزارشی از تلاش‌ها و هزینه‌کردهای دولت سعودی و امارات برای تجزیه عراق و تشکیل منطقه سنی‌نشین به مثابه کردستان پرده برداشت.
11	وبگاه میدل ایست آی به قلم «دیوید هرست» در یک مقدمه کوتاه نوشت: «جنگ‌های نیابتی، خیانت و سرسپردگی باعث شده تا مفاهیم دموکراسی، حاکمیت و تعیین سرنوشت در کشورهایی چون سوریه، یمن و لیبی بی معنا شود.
12	انگار تمامی این مفاهیم برای مخاطب کشورهای غربی است.
13	اما در این منطقه قدرت و هیمنه است که فقط سخن می‌گوید.
14	در تمامی کشورهای منطقه، افراد، گروه های سیاسی و حاکمیت در حالت فروپاشی درونی به سر می‌برند.
15	گویی با سریالی طرف هستیم که قسمت‌های آن تمامی ندارد و در تمامی قسمت‌های آن «محمد بن زاید» ولی‌عهد امارات ظاهر می‌شود و برای مرگ و نابودی نقشه می‌کشد و پس از اینکه با کمک ایادی و مزدورانش کار را به پایان رساند، نقشه بعدی را شروع می‌کند.
16	»دیوید هرست در ادامه نوشت: این بازی بزرگ به عراق رسیده و این کشور را با خطر بزرگی مواجه کرده است.
17	وی پس از آن افشاگری بزرگی کرد و نوشت: «مسأله‌ای که در ادامه بدان پرداخته می‌شود به نقل از سه منبع اطلاعاتی و امنیتی عراقی است که آن‌ها از "عادل عبدالمهدی" به دست آورده‌اند.
18	»«دونالد ترامپ» رئیس جمهور آمریکا در پیامی در توئیتر به سخنان «محمد جواد ظریف» وزیر امور خارجه ایران درباره مذاکره با آمریکا واکنش نشان داد.
19	وی در این پیام توئیتری نوشت: «وزیر امور خارجه ایران گفته که ایران خواستار مذاکره با آمریکاست اما خواستار برداشته شدن تحریم‌هاست.
20	»ترامپ در ادامه پیام توئیتری خود در جواب این سخنان ظریف نوشت: «نه ممنون!»وزیر امور خارجه ایران در مصاحبه با نشریه آلمانی اشپیگل که روز شنبه منتشر شد درباره احتمال مذاکره با آمریکا در پی ترور سپهبد سلیمانی گفت: «خیر، من هرگز این احتمال را رد نمی‌کنم که افراد، رویکردهای خود را تغییر دهند و حقایق را درک کنند.
21	برای ما مهم نیست چه کسی در کاخ سفید نشسته باشد.
22	آنچه مهم است، نوع رفتار آنهاست.
23	دولت ترامپ می‌تواند، گذشته خود را اصلاح و تحریم‌ها را لغو کند و به میز مذاکره بازگردد.
24	ما همچنان در میز مذاکره هستیم.
25	آنها میز مذاکره را ترک کردند.
26	آمریکا خسارت عظیمی به مردم ایران وارد آورده است.
27	روزی خواهد رسید که آنها مجبور می‌شوند، این خسارات را جبران کنند.
28	ما صبر زیادی داریم.
29	»خالد بن سلمان معاون وزیر دفاع عربستان و برادر محمد بن سلمان ولیعهد سعودی مدعی شد: ایران بزرگترین خطر برای خاورمیانه است و باید به آنها فشار وارد شود تا از یک جنگ منطقه ای گسترده جلوگیری شود.
30	وی ادعا کرد: ایران و نائبان آن از یک سو و گروههای تروریستی مانند داعش و القاعده از سوی دیگر بزرگترین خطر برای منطقه و امنیت جهانی و هر دو روی یک سکه هستند و احترامی به حاکمیت کشورها و قانون بین المللی نمی گذارند.
31	پسر پادشاه عربستان مدعی شد: ایران خواهان صدور انقلاب و ایدئولوژی توسعه طلبانه است و ایران نمی خواهد که کشورهای دیگر در منطقه شرکایش باشند بلکه خواهان آن است که بخشی از طرح های توسعه طلبانه آن باشند.
32	ما چشم انداز ۲۰۳۰ را داریم که ما را به جلو پیش می برد و آنها چشم انداز ۱۹۷۹ را دارند که تلاش می کند منطقه و عربستان را به سمت عقب ببرد.
33	خالد بن سلمان ادعا کرد: ۱۶۰ موشک بالستیک ایران در حال حاضر به سوی عربستان نشانه گرفته شده است؛ با وجود آن که عربستان یک تیر هم به سوی ایران شلیک نکرده است.
34	اگر کاری انجام ندهیم مشابه کاری که سالیان گذشته انجام داده ایم این به نزاع بزرگ منجر خواهد شد زیرا پنج سال قبل موشک های بالستیک به سوی عربستان نشانه گرفته نشده بودند و ۲۰ سال قبل شبه نظامی ایرانی در عراق وجود نداشت.
35	اقدامات تنش آفرین ایران در منطقه به نزاع بزرگ منجر می شود.
36	وی مدعی شد: عربستان در راستای استقلال کشورهای منطقه و برقراری امنیت و ثبات در خاورمیانه حرکت می کند.
37	ریاض مسئول برافروخته شدن جنگ در یمن نیست و به منظور حمایت از دولت مشروع بین المللی علیه حوثی ها مورد حمایت تهران و نیز مقابله با القاعدهوارد جنگ شده است.
38	حوثی ها باید انتخاب کنند که گروه سیاسی در یمن باشند یا شبه نظامی ایرانی و حزب الله دیگر.
39	برادر محمد بن سلمان در ژستی فریبکارانه ملت ایران را ملتی بزرگ و مستحق زندگی بهتر دانست و در اظهاراتی مداخله جویانه ادعا کرد: حکومت ایران باید همانند عربستان در راستای برآورده کردن نیازهای شهروندان خود به جای رفتار خبیث در منطقه، حرکت کند.
40	رسانه‌های سعودی و آمریکایی از جمله «العربیه» و «الحره»، پس از آنکه مقتدا صدر رهبر جریان صدر در عراق از تظاهرات‌کنندگان خیابانی خواست، دست از تظاهرات بکشند، عصبانی شدند و به او حمله کردند.
41	در همین ارتباط، وبگاه خبری شبکه سعودی «العربیه» در خبری با تیتر «مقتدا صدر به ما نارو زد» به نقل از کمیته هماهنگ‌کننده تظاهرات، نوشته که صدر به «آزادی‌خواهان» خیانت کرده است.
42	در همین خصوص، وبگاه خبری‌ شبکه آمریکایی «الحره»، با عنوانی مشابه و به نقل از عده‌ای تظاهرات‌کننده، مقتدا صدر را خیانتکار خوانده و در خبر دیگری با انقلابی‌ خواندن تظاهرات‌کنندگان عراق چنین نوشته است: «انقلاب‌کنندگان عراق صدر را به خیانت متهم کردند».
43	روز جمعه، رهبر جریان صدر عراق در پی تظاهرات میلیونی ضد آمریکایی، ضمن تشکر از مردمی که به فراخوان او برای این تظاهرات لبیک گفتند، از کارشکنان در تشکیل دولت عراق اعلام برائت کرد.
44	صدر همچنین از طرفداران خود خواست، دست از تظاهرات بکشند که در نتیجه این درخواست، بسیاری از تظاهرات‌کنندگان میدان‌ها و خیابان‌های عراق را ترک کردند.
