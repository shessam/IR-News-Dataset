asriran_1_data###هنرمندان ایرانی صدای محک را جهانی کردند###https://www.asriran.com/fa/news/713491/هنرمندان-ایرانی-صدای-محک-را-جهانی-کردند###['اجتماعی ']###2020-02-12 15:37:00###۷۱۳۴۹۱###['محک', 'ایران']
13@@@14
1	بیش از صد و پنجاه نفر از هنرمندان مطرح و چهره‌های محبوب کشورمان در حمایت از کودکان مبتلا به سرطان محک به کمپین انجمن کنترل جهانی سرطان پیوستند.
2	به گزارش روابط عمومی محک، مفهوم هنر، زیبایی است و محک امانتدار این هنر است چرا که همواره پاسدار توجه به کیفیت زندگی کودکانی است که زیباترین موجودات جهانند.
3	این سازمان در بیش از 28 سال فعالیت خود از اندیشه و هنر فاخر هنرمندان بهره‌مند بوده و سوار بر بال پرتوان هنر گام برداشته است.
4	بر پایه همین دیدگاه است که محک به پشتوانه جامعه نیکوکاری موفق شد برای نخستین بار هنرمندان و چهره‌های محبوب ایرانی را با یک چالش جهانی در زمینه آگاهی‌‌‌‌‌‌رسانی سرطان همراه کنند تا در راستای آگاه‌سازی جامعه نسبت به بیماری سرطان و انجام اقدامی داوطلبانه در حمایت از کودکان مبتلا به سرطان گام بردارند.
5	افزایش آگاهی عمومی درباره سرطان کودکان باعث تشخیص زود هنگام بیماری می‌شود و این مهم ضمن افزایش اثربخشی درمان، هزینه‌ها را نیز کاهش می‌دهد.
6	هدف اصلی کمپین انجمن کنترل جهانی سرطان (UICC) آگاهی و اطلاع‌رسانی نسبت به این بیماری است؛ پیام جهانی IAmAndIWill نیز با اتکا به این امر مهم که با تعیین نقش هر فرد یا گروهی در این دغدغه جمعی می‌تواند زمینه‌ساز پیشگیری و تشخیص به موقع سرطان باشد، مشخص شده است.
7	برهمین اساس هنرمندان نیز با شعار اصلی «من یک هنرمندم و تلاش می‌کنم نقشی هنرمندانه در زندگی کودکان مبتلا به سرطان ایفا کنم» فعالیت خود را آغاز کردند، آغازی که قصه‌ای شنیدنی داشت.
8	اولین حضور را «صابر ابر» رقم زد و پس از آن دیگر هنرمندان نیز به دعوت محک پاسخ دادند و به این کمپین پیوستند؛ امیر آقایی، برزو ارجمند، سامان احتشامی، پریناز ایزدیار، پرویز پرستویی، پوریا پورسرخ، ابراهیم حقیقی، گیتی خامنه، سحر دولتشاهی، امیرحسین رستمی، حبیب رضایی، مهدی سلطانی، هوتن شکیبا، سید علی صالحی، مجید صالحی، گروه موسیقی کامکارها، مهتاب کرامتی، احسان کرمی، فاطمه معتمدآریا، حسن معجونی، شبنم مقدمی، حبیب رضایی، علی رادمند، الهام کردا، گیتی خامنه، کیانوش عیاری، پرویز پرستویی، بابک برزویه، محمدعلی بهمنی، سیاوش صفاریان‌پور، پوریا پورسرخ، فرح اصولی، رویا تیموریان، اکبرزنجان‌پور، منصور ضابطیان، مهدی سلطانی‌سروستانی، حسن فتحی، علی انصاریان، ابراهیم حقیقی، رویا میرعلمی، اکبر زنجان‌پور، محمدرضا یزدانی‌خرم، ماندانا سوری، سمیرا برادری، محمد صوفی، سپیده ایلچی، منیژه حکمت، احترام برومند، سهیلا گلستانی، روزبه نعمت‌اللهی، شبنم قلی‌خانی،یوریک کریم مسیحی، فلور نظری، گلاره عباسی، افشین هاشمی، الهام پاوه نژاد، مهراوه شریفی‌نیا، مریم زندی، لاله اسکندری، محمدرضا هدایتی، حامد کمیلی، کامبوزیا پرتوی، مریم حسینیان، علی اوجی و نرگس محمدی تنها بخشی از جامعه بزرگ هنرمندانی‌اند که دغدغه هنری خود را به حمایت از کودکان مبتلا به سرطان پیوند زدند تا نشان دهند قهرمانان کوچک مبارزه با سرطان در روزهای سخت درمان تنها نیستند.
9	«سید علی صالحی»، شاعر و نویسنده معاصر ایرانی با پیام «من یک شاعر، شنیده‌ام یک جایی هست حدسِ هوایِ رفتن‌اش آسان است، تو هم بیا.
10	» به این کمپین پیوست؛ بنیانگذار جریان شعر گفتار و شعر فراگفتار در شعر معاصر ایران، شعری نیز برای حمایت از کودکان مبتلا به سرطان سرورد که در مصرع اول آن آمده است: «همه زخم‌ها شفا می‌یابند؛ بگو آمین!»«آناهیتا درگاهی» نقاش و بازیگر سینما و تئاتر ایران از تصمیمش برای راه‌اندازی نمایشگاه نقاشی برای کودکان مبتلا به سرطان خبر داد.
11	«رضا گوران» و «بابک چمن‌آرا» که از نزدیک بیماری سرطان را در بین نزدیکان خود لمس کرده‌اند از تلاش خود برای افزایش آگاهی جامعه نسبت به موضوع سرطان خبر دادند.
12	مهدی سلطانی سروستانی، پرویز پرستویی و اکبر زنجانپور نیز علاوه بر حضور در این کمپین، با ارائه پیام همراهی خود، محک را به حضور بیشتر خود دلگرم ساختند.
13	محک امانتدار هنر انسان‌دوستی نیکوکاران ایران زمین و هنر هنرمندانی است که حمایت خود را در ربع قرن فعالیت این سازمان با به اشتراک گذاشتن هنر و اعتبار و محبوبیت خود، از کودکان مبتلا به سرطان دریغ نکردند تا محک بتواند دغدغه کودکانش را با بیان هنرمندانه آنها به گوش جهانیان برساند.
14	به امید روزی که همه ما نقشی هنرمندانه در زندگی کودکان مبتلا به سرطان ایفا کنیم.
