asriran_2_data###فوتبال‌ساحلی پرچم قهرمانی ایران را در امارات برافراشت###https://www.asriran.com/fa/news/697597/فوتبال‌ساحلی-پرچم-قهرمانی-ایران-را-در-امارات-برافراشت###['ورزشی']###2019-11-10 09:57:00###۶۹۷۵۹۷###['امارت', 'تیم ملی فوتبال ساحلی', 'محمدعلی مختاری', 'حمید بهزادپور']
3
1	«یزد میایی با خودت لباس گرم بیار!» این جمله اواخر تابستان بیشتر به یک شوخی در مکالمه دو دوست شباهت دارد اما اگر یزد را تنها با کویر و بیابان‌های خشک می‌شناسید شما هرگز «طزرجان» و «ده‌بالا» نرفته‌اید.
2	ییلاق‌های استان یزد که با ارتفاع 2600 متر از سطح دریا سرسبز، خنک و سرد هستند.
3	یزد ممکن است ییلاق خوش یا آنطور که خودشان می‌گویند «خَش» داشته باشد اما دریا و ساحل ندارد، با این همه معدن ستاره‌های فوتبال‌ساحلی است.
4	تیم گلساپوش این استان یک‌جورهایی بارسلونای فوتبال ساحلی‌ایران است و انبوهی از ستاره‌های ملی‌پوش را در خود پرورش داده یا حتی از استان‌های دیگر به خدمت گرفته است.
5	امسال از تیم گلساپوش و از تیم ایفا ارادکان به تیم‌ملی دعوت شدند.
6	آنها در تیم‌ملی فوتبال ساحلی بانوان و حتی ناشنوایان هم بازیکنان برجسته‌ای دارند.
7	یزد بارها مسابقات فوتبال ساحلی اوراسیا را با بهترین کیفیت میزبانی کرده است و در فوتبال‌ ساحلی یک قطب به شمار می‌رود.
8	سالهاست که برخی نقد می‌کنند چرا با وجود عضویت این همه جوان در نیروهای مسلح، ما چند تیرانداز در استاندارهای جهانی نداریم و چرا با آنکه با دریا و دریاچه و اقیانوس همجواریم چند شناگر بین‌المللی را نمی‌توانیم تربیت کنیم؟ یزدی‌های تیم ملی فوتبال‌ساحلی نشان دادند برای اینکه ساحلی‌باز بود، لزومی ندارد حتماً دریا داشت.
9	در کشوری به پهناوری ایران استعدادهای بی‌نظیری وجود دارد که اگر به درستی کشف شده و پرورش پیدا کنند می‌توانند همه را انگشت به دهان کنند.
10	درست مثل درخشش تیم‌ملی فوتبال‌ساحلی ایران که شب گذشته توانست با پیروزی 63 مقابل اسپانیا به عنوان فاتح جام بین قاره‌ای معرفی شود.
11	عنوانی که سال پیش هم به دست آورده بود.
12	این مسابقات البته جام‌جهانی نیست.
13	بلکه تورنمنتی است که هرساله از 2011 به میزبانی امارات برگزار می‌شود.
14	امسال این مسابقات با حضور تیم‌های اسپانیا، امارات، ژاپن، ایتالیا در گروه A و ایران، روسیه، مصر و مکزیک در گروه B آغاز شد که تیم‌ملی ایران با این نتایج به عنوان سرگروه معرفی شد:ایران 7 – 4 مکزیکایران 5 – 3 مصرایران 3 – 3 روسیهدر مرحله نیمه نهایی نیز ایران در ضربات پنالتی موفق به شکست امارات میزبان شد و در دیدار فینال با ارائه یک بازی چشم‌نواز موفق شد 63 اسپانیای مدعی را از پیش رو بردارد.
15	عباس هاشم‌پور مربیگری تیم را بر عهده داشت و حالا ایران تعداد قهرمانی‌های خود را با تیم‌ملی برزیل و روسیه در این جام برابر کرد.
16	از سوی دیگر ، بازیکن تیم ملی فوتبال ساحلی کشورمان با وجود مصدومیت از ناحیه آرنج ست چپ و از دست دادن دو دیدار پایانی، عنوان آقای گلی این جام را کسب کرد تا کلکسیون افتخارات ایران رنگین‌تر شود.
17	فوتبال ساحلی در ایران عمر کوتاه 13 ساله ای دارد و هنگام پا گرفتن بازیکنان چمنی بازی مثل حتی را در ترکیب خود به عنوان بازیکن و مربی داشت اما اندک‌اندک ستاره‌های تازه از راه رسیدند.
18	حالا دروازه‌بان جسور تیم ملی یکی از بهترین‌های تاریخ این رشته در دنیاست و بازیکنانی مثل و غیره ستاره‌های سرشناسی به شمار می روند که باعث ارتقای کیفیت این رشته ورزشی دشوار اما زیبا شده‌اند.
19	این پیروزی و موفقیت در حالی به دست می‌آید که بسیاری از ما همواره جمله کلیشه‌ای «ما ایرانی‌ها کار تیمی بلد نیستیم» را تکرار می‌کنیم.
20	درخشش تیم‌ملی فوتبال ساحلی، تیم‌ملی فوتسال و تیم‌ملی والیبال نشان داد که اگر سیستم استعدادیابی، فرصت دادن به بازیکنان شایسته، جوانگرایی و تمرینات و امکانات درست کار کند، درخشیدن در مسابقات جهانی دور از دسترس نیست و حتی می‌توان در ساحل‌های یزد که دریا ندارد، مرواید صید کرد!
