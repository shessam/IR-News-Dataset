roozno_data###تحلیل نهاد‌های امنیتی اسرائیل از انجام اولین تراکنش اینستکس و بیانیه سه کشور اروپایی درباره ایران / تل آویو نگران است که تهران بدون نقض برجام، تحریم‌های آمریکا را کنار بزند###http://roozno.com//fa/news/421440/تحلیل-نهاد‌های-امنیتی-اسرائیل-از-انجام-اولین-تراکنش-اینستکس-و-بیانیه-سه-کشور-اروپایی-درباره-ایران-تل-آویو-نگران-است-که-تهران-بدون-نقض-برجام-تحریم‌های-آمریکا-را-کنار-بزند###[]###2020-04-11 12:11:00###۴۲۱۴۴۰###['اسرائیل', 'ایران']
1@@@2
1	به نظر می رسد منبع نگرانی اسرائیل، از این موضوع نیست که اقدام اروپا، در مبارزه با کرونا به ایران کمک می کند؛ بلکه علت دغدغه اسرائیل، آن است که معامله اروپا با ایران از طریق اینستکس، نقطه آغازی باشد برای فروپاشی کامل تحریمها علیه ایران.
2	آنچه باعث تقویت ترس های تل آویو می شود، بیانیه سه کشور اروپایی است که دربردارنده نشانه هایی مبنی بر بازگشت بانکهای آنها به تعامل با ایران، در آینده است.
3	به گزارش روز نو :تحلیل نهاد‌های امنیتی اسرائیل از انجام اولین تراکنش اینستکس و بیانیه سه کشور اروپایی درباره ایران / تل آویو نگران است که تهران بدون نقض برجام، تحریم‌های آمریکا را کنار بزندعلي حيدر در الاخبار چاپ لبنان نوشت: با ادامه جنگ جهانی علیه ویروس کرونا و نگرانی هایی که در مورد بدترین سناریوهای بهداشتی و اقتصادی وجود دارد، دشمن اسرائیلی از پیگیری تحولات غافل نیست؛ بویژه آنکه این تحولات می تواند به تهدیداتی برای صهیونیستها منجر شود.
4	واضح است که موفقیت ایران در محدود کردن آثار شیوع ویروس کرونا، تا حد زیادی محاسبات اسرائیل و آمریکا را بر هم زده است؛ چرا که واشنگتن تلاش می کرد از شرایط موجود برای باجگیری از تهران و کشاندن آن به سمت تماس مستقیم با ایالات متحده استفاده کند.
5	اما تل آویو نیز با نگرانی، مواضع اروپایی ها بویژه فرانسه، بریتانیا و آلمان در گذشتن از تحریمهای آمریکا علیه ایران را دنبال می کند.
6	به گزارش سرویس بین الملل «انتخاب»، در ادامه این مطلب آمده است: در ادامه این نگرانیها، نخست وزیر رژیم صهیونیستی با وزیر خارجه آمریکا تماس گرفت و پمپئو به وی اطمینان داد که ایالات متحده همچنان به امنیت اسرائیل اهمیت داده و به آن پایبند است.
7	طبق گزارش روزنامه هآرتص، به نظر می رسد منبع نگرانی اسرائیل، از این موضوع نیست که اقدام اروپا، در مبارزه با کرونا به ایران کمک می کند؛ بلکه علت دغدغه اسرائیل، آن است که معامله اروپا با ایران از طریق اینستکس، نقطه آغازی باشد برای فروپاشی تحریمها علیه ایران به طور کلی.
8	آنچه باعث تقویت ترس های تل آویو می شود، بیانیه سه کشور اروپایی است که دربردارنده شاخص هایی مبنی بر بازگشت بانکهای آنها به تعامل با ایران، در آینده است.
9	اسرائیل امیدوار بود که ویروس کرونا به یک بار اضافی بر واقعیت شرایط سخت ایران تبدیل شده و با فروپاشی اوضاع اقتصادی این کشور، موجبات سقوط نظام آن را فراهم کند.
10	اما تحولات ایران، در جهتی مغایر با تصور اسرائیل حرکت کرد.
11	در همین رابطه، شموئیل مئیر، تحلیلگر اسرائیلی تصریح می کند که هدف نتانیاهو از تحریمهای آمریکا علیه ایران، به صفر رساندن غنی سازی اورانیوم توسط ایران بود و در همین راستا، از فرصتهای مختلف استفاده می کرد تا از برنامه های هسته ای ایران صحبت کرده و در این باره هراس افکنی کند.
12	اما در شرایطی که پس از شیوع کرونا در اسرائیل حاکم شد، می توان اینگونه ارزیابی کرد که نتانیاهو بیش از انکه به مسائل خارجی و محاسبات سیاسی و رسانه ای توجه داشته باشد؛ تمرکز خود را روی مسائل داخلی گذاشته است؛ همانطور که توانست با از بین رفتن ائتلاف«آبی سفید»، مسیر خود به سمت تشکیل دولت را هموار کند.
13	با این حال، به گفته مئیر که پیش از این در بخش تحقیقات شعبه اطلاعات و بخش استراتژیک شعبه برنامه ریزی استراتژیک در ارتش اسرائیل فعالیت داشت، گزارش های بخش اطلاعات در تل آویو، مبتنی بر آن است که تهران هیچ تحرک جدی برای گذشتن از تعهدات هسته ای خود نداشته است؛ از این رو، به نظر می رسد نگرانی های نتانیاهو و دستگاههای مختلف دولت صهیونیستی، از نتایج احتمالی تحولات سریع بین المللی و منطقه ای سرچشمه می گیرد و در واقع اسرائیلی ها نگرانند که تهران از این تحولات به نفع خود استفاده کرده و بتواند جامعه بین الملل را در مورد ضرورت رفع تحریمها در این شرایط حساس، با خود همراه کند.
14	در همین رابطه، اودی ابینطال، دیگر تحلیلگر اسرائیلی با استناد به اعلام تهران در مورد تلاش برای بهبود عملکرد سانتریفیوژها، تاکید کرد که دولت جدید در اسرائیل باید در کنار مبارزه با کرونا، اولویت را به توسعه طرح هسته ای خود بدهد؛ بویژه آنکه اسرائیل در سال گذشته تلاش زیادی برای مهار و کنترل ایران در سوریه کرده است.
15	ابینطال که 25 سال در مناصب مختلف امنیتی در اسرائیل فعالیت داشته، تصریح می کند که اسرائیل نمی تواند استراتژی خود را براساس تغییر نظام در تهران استوار کند.
16	علاوه بر اینکه صهیونیستها باید از از این توهم بیرون بیایند که ایالات متحده مانع از دست یابی ایران به سلاح هسته ای می شود.
