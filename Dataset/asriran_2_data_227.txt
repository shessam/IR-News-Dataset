asriran_2_data###هفته دوازدهم لیگ برتر؛حمله دوباره تیم تارتار به پرسپولیس!/ دربی 6 امتیازی بوشهر###https://www.asriran.com/fa/news/700692/هفته-دوازدهم-لیگ-برترحمله-دوباره-تیم-تارتار-به-پرسپولیس-دربی-6-امتیازی-بوشهر###['ورزشی']###2019-11-28 10:44:00###۷۰۰۶۹۲###['فولاد', 'تارتار']
7@@@8
1	در ادامه هفته دوازدهم لیگ برتر سه مسابقه روز جمعه برگزار می شود و ممکن است در پایان این روز پرسپولیس یک پله دیگر در جدول لیگ سقوط کند.
2	به گزارش ورزشی، در ادامه هفته دوازدهم لیگ برتر سه مسابقه در شهرهای مختلف برگزار می‌شود.
3	به جز یک مسابقه در مسجدسلیمان که ممکن است به سقوط یک پله ای پرسپولیس در جدول لیگ منجر شود، نتایج دو بازی دیگر برای قعرنشینان اهمیت دارد.
4	نگاهی به این بازی ها می اندازیم:نفت مسجدسلیمان رکورددار تساوی در این فصل است با 8 مساوی و سه برد در رده ششم جدول لیگ قرار گرفته است.
5	زردپوشان مسجدسلیمانی به همراه سپاهان تنها تیم های بدون باخت لیگ نوزدهم هستند.
6	شاگردان تارتار هفته گذشته پرسپولیس را در ورزشگاه آزادی شکست دادند تا هواداران فوتبال در شهر اولین ها غرق شادی شوند.
7	مهدی تارتار که خودش بازیکن و مربی پرسپولیس بوده توانست با این برد پاسخی محکم به افرادی داد که می گفتند او همواره مقابل پرسپولیس از پیش بازنده است!
8	جالب تر اینکه اگر نفت مسجدسلیمان بتواند این هفته ذوب آهن را هم شکست بدهد 20 امتیازی خواهد شد و به طور موقت هم که شده جانشین پرسپولیس در جدول لیگ خواهد شد.
9	البته ذوب آهن تیم سختکوشی است که راحت به حریفان امتیاز نمی دهد.
10	علیرضا منصوریان به مدیران باشگاه قول داده که تا نیم فصل امتیازهای لازم را کسب کند و تیمش از رده دوازدهم جدول بالاتر بیاید.
11	منصوریان بعد از پیروزی مقابل فولاد رسما اعلام کرد فقط به دنبال برد و گرفتن سه امتیاز خواهد بود و به هیچ عنوان نیاز ی ندارد که تیمش بیش از یک گل بزند زیرا برد یک بر صفر هم برای او و تیمش کافی است.
12	اکنون تقابل منصوریان استقلالی با مهدی تارتار پرسپولیسی در شهر اولین‌ها( لقب شهر مسجدسلیمان) دیدنی خواهد بود.
13	جالبتر اینکه اگر منصوریان بتواند تیم تارتار را متوقف کند ضمن دفاع از وضعیت تیم خودش به طور غیرمستقیم هم به پرسپولیس کمک کرده تا همچنان در رده چهارم باقی بماند.
14	بوشهری‌ها عاشق فوتبال هستند و بازیکنان مستعد زیادی در این استان وجود دارد.
15	از مهدی طارمی گرفته تا مهدی قائدی همگی استعدادهای فوتبال بوشهر هستند با این حال شرایط دو تیم لیگ برتری استان مناسب نیست.
16	شاهین با 3 امتیاز در رده آخر جدول قرار گرفته و پارس جنوبی 8 امتیازی در رده چهاردهم جدول است.
17	دربی بوشهر تبدیل به مسابقه ای 6 امتیازی برای قعرنشینان شده است.
18	میشو سرمربی کروات هفته گذشته یک امتیاز از سایپا در تهران گرفت و این مرتبه در خانه به دنبال اولین برد فصل شاهین است.
19	پارس جنوبی هم که از نظر مالی در وضعیت دشواری قرار دارد به دنبال دفاع از اعتبار خودش است.
20	فولاد بعد از دو باخت مقابل پرسپولیس و ذوب آهن اصفهان به دنبال قطع نوار ناکامی است.
21	شاگردان جواد نکونام برای پیروزی مقابل تیم پانزدهم جدول انگیزه زیادی دارند.
22	فولاد در صورت پیروزی شانس دارد که به طور موقت با دو پله صعود به رده پنجم برسد.
23	گل گهرسیرجان هم هنوز در لیگ بردی نداشته و بعید است بتواند مقابل فولاد اولین برد خود را جشن بگیرد.
24	نکونام و مجید جلالی در سال های دور در تیم پاس تهران شاگرد و استاد بوده اند و از تفکرات فوتبالی هم به خوبی آگاه هستند.
25	اسامی داوران هفته دوازدهم لیگ برتر:پنجشنبه ۷ آذر ۱۳۹۸ ساعت ۱۵:۳۰ماشین سازی – سایپاداور:حسین زمانیکمک ها: فرزاد بهرامی و رحیم حاجیلوکمک های اضافی: یاسر همرنگ و مجید محمدیداور چهارم: محمدعلی پورمتقیناظر:محمدجواد تقی پورجمعه ۸ آذر ۱۳۹۸ ساعت ۱۵:۳۰نفت مسجدسلیمان – ذوب آهنداور:محمدرضا اکبریانکمک ها: محمد عطایی و علی رعیتکمک های اضافی: روح الله شریفی و میثم حیدریداور چهارم: محسن سلطانیناظر:محمود رفیعیجمعه ۸ آذر ۱۳۹۸ ساعت 15شاهین شهرداری بوشهر – پارس جنوبی جمداور: حمید حاج ملککمک ها: عسگر محمدی و حمید نادریکمک های اضافی: کمیل غلامی و حامد سیریداور چهارم:رضا قیمناظر:حسین نجاتیجمعه ۸ آذر ۱۳۹۸ ساعت ۱۶:۴۰فولاد – گل گهر سیرجانداور: علی بایکمک ها: محمد راهی و میلاد قاسمیکمک های اضافی: ایمان کهیش و محمدرضا تارخداور چهارم: امید افخمیناظر: حسین خانبانشنبه ۹ آذر ۱۳۹۸ ساعت ۱۷:۳۰پرسپولیس – نساجیداور: مرتضی منصوریانکمک ها: مهدی عالیقدر و یعقوب سخندانکمک های اضافی: سیدمهدی مرجان زاده و سعاد وفاپیشهداور چهارم:داریوش صابر مطلقناظر: علیرضا کهوریشنبه ۹ آذر ۱۳۹۸ ساعت ۱۵:۰۰پیکان – تراکتورسازیداور: اشکان خورشیدیکمک ها: علیرضا مرادی و دانیال باشندهکمک های اضافی: عبدالنبی پورخلف و پیمان فرخی مهرداور چهارم: علی اکبر عظیم پورناظر: بهرام مهرپیماشنبه ۹ آذر ۱۳۹۸ ساعت ۱۷شهر خودرو – صنعت نفت آبادانداور: علی اصغر مومنیکمک ها: محمدرسول ذورقی و فرهاد فرهاد پورکمک های اضافی: رضا عادل و سید رضا مهدویداور چهارم:یوسف مغروریناظر: نادر جعفریشنبه ۹ آذر ۱۳۹۸ ساعت ۱۵سپاهان – استقلالداور: محمدحسین زاهدی فرکمک ها: تورج عیوض محمدی و رحیم شاهینکمک های اضافی:کوپال ناظمی و علی صفاییداور چهارم:حسن انتظاریناظر: یدالله جهانبازی
