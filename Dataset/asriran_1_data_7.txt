asriran_1_data###کرم دست‌ساز برای ترک‌های پوست!###https://www.asriran.com/fa/news/707622/کرم-دست‌ساز-برای-ترک‌های-پوست###['سلامت']###2020-01-08 08:53:00###۷۰۷۶۲۲###['ترک پوست', 'سلامت', 'استرچ مارک', 'ویتامین e', 'روغن نارگیل']
8
1	(Stretch Marks) خطوطی نامنطم روی پوست هستند که در نتیجه کشش بیش از حد فیبرهای کشسان پوست شکل می گیرند.
2	این شرایط بیشتر برای زنان و طی دوران بارداری رخ می دهد.
3	همچنین، ترک های پوست می توانند در نتیجه نوسانات وزن بدن و عوامل ارثی دیگر شکل بگیرند.
4	به گزارش گروه سلامت به نقل از "ا"، در شرایطی که ترک های پوست بر سلامت جسمانی انسان اثر منفی نمی گذارند اما وضعیت ظاهری آنها می تواند بر عزت نفس فرد تاثیرگذار باشد.
5	کرم و محصولات موضعی مختلفی برای به حداقل رساندن ظاهر ترک های پوست در دسترس هستند اما در بیشتر موارد از قیمت بالایی برخوردار هستند.
6	خوشبختانه، شما می توانید از برخی محصولات طبیعی نیز برای کمک به بهبود ظاهر ترک های پوست استفاده کنید.
7	کرمی دست‌ساز حاوی می تواند فواید جالب توجه ای را برای پوست شما ارائه کند.
8	ترکیبات مرطوب کننده موجود در این کرم به راحتی در لایه های پوست نفوذ کرده و خاصیت کشسانی بیشتری به بافت های آن می بخشند.
9	خواص شفابخش و احیاکننده ویتامین E نیز ظاهری نرم‌تر و بهتر به پوست می بخشد.
10	این ویتامین با تقویت پوست از بروز ترک های جدید پیشگیری می کند.
11	همچنین، ماساژ پوست با این کرم با حرکات دایره ای به گردش خون بهتر و کاهش التهاب کمک کرده و به بهبود وضعیت ظاهری ترک های پوست کمک می کند.
12	از دیگر فواید این کرم می توان به موارد زیر اشاره کرد:به تجدید کلاژن و الاستین موجود در پوست کمک می کند.
13	ویتامین E اثر منفی رادیکال های آزاد بر لایه درم پوست را کاهش می دهد.
14	ویتامین E یک آنتی اکسیدان است.
15	در نتیجه، این ماده مغذی نه تنها از فیبرهای کشسان پوست محافظت می کند بلکه از شکستگی هنگام کشیده شدن نیز پیشگیری می کند.
16	این کرم دست‌ساز فرمولی ملایم دارد و استفاده از آن در زمان بارداری بی خطر است.
17	این روشی کم هزینه نسبت به محصولات گران قیمت برای بهبود شرایط ظاهری ترک های پوست است.
18	مواد تشکیل دهنده این کرم دست‌ساز طبیعی هستند و موجب واکنش های آلرژیک نمی شوند.
19	استفاده مستقیم از ویتامین E روی ترک های پوست می تواند به بهبود ظاهر آنها کمک کند.
20	با این وجود، یک کرم دست‌ساز خانگی می تواند درمان کامل‌تری را ارائه کند زیرا حاوی مواد مفید دیگر مانند و شی باتر (Shea Butter) است.
21	هر دو ماده دارای اسیدهای چرب مفید، آنتی اکسیدان ها و اسیدهای آمینه هستند که به بازسازی پوست کمک می کنند.
22	2 قاشق غذاخوری شی باتر1 قاشق غذاخوری روغن نارگیل1 کپسول روغن ویتامین Eنصف قاشق غذاخوری روغن آووکادو (اختیاری)برای شروع، شی باتر را در یک ظرف ریخته و به روش بن ماری آن را ذوب کنید.
23	هنگامی که شی باتر ذوب شد، روغن نارگیل را به آنها اضافه کرده و روی حرارت کم این مواد را هم بزنید.
24	در مرحله بعد، کپسول ویتامین E را باز کرده و محتویات آن را به ترکیب اضافه کنید.
25	به هم زدن مواد را ادامه دهید و این ترکیب را از روی حرارت بردارید.
26	در صورت تمایل، نصف قاشق غذاخوری روغن آووکادو به این ترکیب اضافه کنید.
27	در نهایت، ترکیب را در یک ظرف دردار ریخته و صبر کنید تا به حالت جامد درآید.
28	این ترکیب را در مکانی خشک و خنک نگهداری کنید.
29	این کرم را روی هر قسمت پوست که دارای ترک های پوستی است بمالید.
30	تا زمانی که کرم به خوبی جذب پوست شود به ماساژ دادن ادامه دهید.
31	بدون آبکشی اجازه دهید به همان حالت باقی بماند و این کار را هر روز و ترجیحا دو بار در روز انجام دهید.
32	نکته: شما می توانید مقادیر مواد مورد استفاده را دو برابر کنید اما توجه داشته باشید که این کرم پس از یک تا دو ماه، با توجه به دمای محل زندگی و چگونگی نگهداری از آن، فاسد می شود.
33	این کرم دست‌ساز یک درمان معجزه‌گر برای ترک های پوست نیست و نتایج فوری ارائه نمی کند.
34	در حقیقت، هیچ محصول ضد ترک پوست موجود در بازار نمی تواند به طور کامل این ترک ها را از بین ببرد.
35	از این رو، باید در بلند مدت از این کرم استفاده کنید تا شاهد محوتر شدن ترک های پوست خود باشید.
36	همچنین، دنبال کردن یک رژیم غذایی سالم و فعالیت بدنی به میزان کافی اهمیت دارد.
37	این عادات عوامل تاثیرگذاری در سلامت پوست هستند و به حفظ استحکام و شادابی آن کمک می کنند.
38	استفاده از این کرم دست‌ساز ساده و کم هزینه را می توانید به روتین زیبایی روزانه خود اضافه کنید.
