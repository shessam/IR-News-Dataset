asriran_1_data###شکایت شفر از استقلال به فیفا###https://www.asriran.com/fa/news/715758/شکایت-شفر-از-استقلال-به-فیفا###['ورزشی']###2020-02-26 11:29:00###۷۱۵۷۵۸###['شفر', 'استقلال', 'فیفا']
12@@@13@@@14
1	سرمربی سابق تیم استقلال تهران به دلیل عدم وصول مطالباتش به فیفا شکایت کرده است.
2	به گزارش ایلنا، در حالیکه طی روزهای اخیر شنیده می‌شد طلبکاران باشگاه استقلال تهران قصد داشتند لوگوی این باشگاه را به مزایده بگذارند، مشخص شد سرمربی سابق این تیم به همین علت شکایت رسمی خود را به فیفا رسانده است.
3	وینفرد شفر آلمانی که طی دو فصل هدایت استقلال را برعهده داشت و در اوایل سال جاری به علت کسب نتایج ضعیف در کورس قهرمانی در زمان مدیرعاملی امیرحسین فتحی از نیمکت آبی‌ها کنار گذاشته شده بود به دلیل طلب 800 هزار دلاری از این تیم به فیفا شکایت کرده است.
4	قرارداد این سرمربی که در فینال جام حذفی دو فصل پیش در خرمشهر امضا شده بود تا پایان فصل 202019 اعتبار داشت و باشگاه استقلال ملزم به پرداخت حقوق ماهانه 67500 دلار بود.
5	قرارداد ناخالص شفر برای فصل سوم 900 هزار دلار و در فصل گذشته 750هزار دلار بود که این سرمربی به دلیل عدم دریافت آن شکایتش را به فیفا ارسال کرده است.
6	فتحی در اردبیهشت‌ماه در خصوص شکایت شفر گفته بود:" ما قول دادیم که با کمترین هزینه شفر از استقلال جدا شود.
7	باید با شفر صحبت کنیم و در جلسه‌ای با او برگزار می‌کنیم به جمع‌بندی برسیم که با کمترین هزینه این مشکل حل شود.
8	به نظر من شفر چاره‌ای جز توافق ندارد.
9	ایشان یا باید مربیگری را کنار بگذارد یا تکلیف قراردادش را مشخص کند.
10	ما از لحاظ اخلاقی احترام خاصی برای او قائل هستیم.
11	شفر در مدت حضورش در استقلال هیچ مورد حاشیه‌ای نداشت".
12	مدیرعامل اسبق تیم استقلال یک ماه پس از مصاحبه فوق اعلام کرده بود که با کمترین هزینه با این سرمربی به توافق می‌رسند:"از طریق فیفا مباحث مالی او را حل می کنیم.
13	ایشان با خاطره خوب تهران را ترک کردند و برای او در تیم جدید آرزوی موفقیت می کنم و عقیده دارم مسائل حاشیه ای کمکی نمی کند.
14	او طرح دعوا کرده و من قول دادم که با کمترین هزینه مشکل حل شود".
15	از زمان حضور اسماعیل خلیل زاده به عنوان سرپرست مدیرعاملی باشگاه استقلال و استعفای امیرحسین فتحی و به دنبال توافق با آندره آ استراماچونی و پس از آن انتخاب فرهاد مجیدی بود و باتوجه به مسائل متعدد پیرامون این باشگاه بعید به نظر می‌‌رسد که او هنوز با شفر در این خصوص صحبت کرده باشد یا توافقی بین طرفین صورت گرفته باشد.
16	شکایت 800 هزار دلاری شفر در حالی صورت گرفته است که او تنها یکی از چند طلبکار استقلال است.
17	سرور جپارف، بویان نایدنوف، باشگاه پاختاکور و حتی آندره آ استراماچونی ایتالیایی دیگر طلبکاران این باشگاه هستند که در صورت شکایت آنها به فیفا استقلال با چالش جدی رو به رو خواهد شد.
