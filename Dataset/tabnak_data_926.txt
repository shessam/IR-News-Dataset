tabnak_data###ازسرگیری خدمات پستی میان قطر و کشورهای تحریم‌کننده###https://www.tabnak.ir/fa/news/961955/ازسرگیری-خدمات-پستی-میان-قطر-و-کشورهای-تحریم‌کننده###[]###2020-02-26 15:52:00###۹۶۱۹۵۵###['قطر', 'بحران', 'عربستان']
1
1	اتحادیه جهانی پست وابسته به سازمان ملل ازسرگیری خدمات پستی میان قطر و چهار کشور عربی تحریم‌کننده آن را اعلام کرد.
2	به گزارش ایسنا، خبرگزاری بلومبرگ آمریکا به نقل از استفان دوجاریک، سخنگوی دبیرکل سازمان ملل با تایید خبر ازسرگیری خدمات پستی میان قطر و چهار کشور عربی تحریم کننده آن (عربستان، امارات، بحرین و مصر) ابراز امیدواری کرد که روابط میان طرف‌های بحران منطقه خلیج فارس به حالت قبل بازگردند.
3	دوجاریک گفت: اتحادیه جهانی پست از آغاز دوباره خدمات پستی میان قطر و چهار کشور عربی یاد شده استقبال و اعلام کرد که پست‌های ارسالی میان این کشورها از طریق عمان انجام خواهند شد.
4	سخنگوی دبیرکل سازمان ملل افزود: این توافق پس از نشستی که ۲۹ ژانویه گذشته در سوئیس میان نمایندگان این کشورها برگزار شد، به دست آمد.
5	دو کشور عربستان و مصر که از سه سال قبل روابط دیپلماتیک و اقتصادی خود با قطر را قطع کرده‌اند، پیش از این تصمیم به ازسرگیری خدمات پستی خود با این کشور گرفتند.
