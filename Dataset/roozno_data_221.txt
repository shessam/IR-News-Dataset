roozno_data###لاوروف: بدنبال حل اختلافات ایران و آمریکا از طریق گفت وگو هستیم###http://roozno.com//fa/news/414030/لاوروف-بدنبال-حل-اختلافات-ایران-و-آمریکا-از-طریق-گفت-وگو-هستیم###[]###2020-02-17 14:22:00###۴۱۴۰۳۰###['لاوروف', 'ایران و آمریکا']
1
1	وزیر امور خارجه روسیه اعلام کرد که کشورش خواهان حل و فصل اختلافات بین ایران و آمریکا از راه گفت وگو است.
2	به گزارش روزنو :«سرگئی لاوروف» در گفت وگوی مشروح با روزنامه ایتالیایی «لا استامپا» که روز دوشنبه در پایگاه اینترنتی وزارت امور خارجه روسیه منتشر شده است، این مطلب را بیان کرد.
3	در بخشی از این مصاحبه از لاوروف پرسیده شد آیا بحران آمریکا ایران میدانی را برای نقش میانجی گری روسیه بوجود آورده است و موضع شما در مورد رویدادهای اخیر در تهران چیست؟لاوروف گفت: اگر منظور شما موج جدید تشدید تنش ها میان ایران و آمریکا است که از ابتدای سال جاری آغاز شد، موضع ما معلوم است.
4	وزیر خارجه روسیه خاطرنشان کرد: ما هرگونه اقدام مغایر با اصول منشور سازمان ملل متحد را که منجر به تشنج اوضاع منطقه می شود، محکوم می کنیم، حمله سازمان یافته روز سوم ماه ژانویه از سوی پنتاگون به فرودگاه بغداد که بر اثر آن قاسم سلیمانی (سردار شهید حاج قاسم سلیمانی) فرمانده نیروی ویژه سپاه پاسداران انقلاب اسلامی کشته (شهید) شد نقض آشکار قوانین بین المللی بود.
5	وی افزود: باید به این نکته اشاره کنم حمله ای که صورت گرفت به فرودگاه غیرنظامی بود.
6	به این ترتیب آنچه را که در سفر سریلانکا گفتم تکرار می کنم و آن اینکه این اقدامات آمریکا خارج از چارچوب (قوانین بیم المللی) بود.
7	لاوروف تصریح کرد: روسیه خواهان حل اختلافات موجود بین ایران و آمریکا صرفا از طریق گفت وگو و در پشت میز مذاکره است و طرح امنیت جمعی در منطقه خلیج فارس پیشنهاد شده از روسیه که در تابستان سال گذشته رونمایی شد، در این راستا ارائه شده است.
8	رئیس دستگاه دیپلماسی روسیه گفت: برخلاف طرح هایی که از سوی برخی کشورها ارائه شده و باعث رویارویی می شوند ما دستور کار سازنده و متحد کننده به منطقه پیشنهاد می کنیم و دعوت به تشکیل ساز و کارهای واکنش مشترک به چالش ها و تهدیدها کرده ایم.
9	وی افزود: ما اطمینان داریم اجرای پیگیر این ابتکار گام مهمی در مسیر بهبودی اوضاع خاورمیانه خواهد بود و امکان پی ریزی ساختار اعتماد متقابل را فراهم می کند.
