asriran_1_data###زنوزی را مهار کنید، تراکتور نتیجه می‌گیرد!###https://www.asriran.com/fa/news/716240/زنوزی-را-مهار-کنید-تراکتور-نتیجه-می‌گیرد###['ورزشی']###2020-02-29 09:15:00###۷۱۶۲۴۰###['زنوزی', 'تراکتور']
5
1	مالک تراکتورسازی یک مصاحبه ملتهب دیگر انجام داده است.
2	در حالی که مسعود شجاعی به دلیل اعتراض شدید به قضاوت بازی با گل‌گهر و حتی لمس کمک‌داور سه بازی محروم شده، زنوزی همین حکم را دستمایه جدیدترین انتقاداتش قرار داده و از توجه مضاعف به پرسپولیس و استقلال شکایت کرده است.
3	به گزارش آی اسپورتف حالا بماند که همین دو تیم هم مدام طرف مقابل را به برخورداری از حمایت‌های جانبی متهم می‌کنند!
4	زنوزی حتی از قول کی‌روش گفته: «تا این دو تیم هستند، فوتبال ایران به جایی نمی‌رسد» که البته باور کردن این نقل‌قول از سرمربی اسبق رئال مادرید ساده نیست.
5	در مجموع با توجه به تجارب گذشته، می‌توانیم به زنوزی اطمینان بدهیم که تیمش با این قبیل شلوغ‌کاری‌ها موفق نخواهد شد.
6	اتفاقا هر زمان خود زنوزی قدری از تیم فاصله گرفته و کمتر مصاحبه کرده، تراکتور موفق‌تر بوده؛ مثل دو ماه گذشته.
7	با این وجود مصاحبه و شلوغ‌کاری اخیر او باز هم تاثیر عکس گذاشت و موجب شکست دور از انتظار تراکتور برابر پارس جنوبی جم شد.
