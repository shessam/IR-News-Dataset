tabnak_data###هشدار آمریکا نسبت به سفر شهروندانش به مصر###https://www.tabnak.ir/fa/news/964482/هشدار-آمریکا-نسبت-به-سفر-شهروندانش-به-مصر###[]###2020-03-08 17:16:00###۹۶۴۴۸۲###['مصر', 'آمریکا', 'هشدار']
1
1	وزارت خارجه آمریکا در بیانیه‌ای به دلیل وجود تروریسم و ضعف توان سفارت واشنگتن در قاهره برای کمک به اتباع دوتابعیتی خود در صورت بازداشت، نسبت به حضور شهروندانش در مصر به ویژه مناطق مرزی، استان سینا و صحرای غربی هشدار داد.
2	به گزارش ایسنا، به نقل از سایت عربی ۲۱، در این بیانیه آمده است، گروه‌های تروریستی به برنامه‌ریزی برای آغاز حملات ادامه می‌دهند و ممکن است مراکز دیپلماتیک یا اماکن گردشگری یا پایگاه‌های مذهبی را هدف قرار دهند.
3	در عین حال وزارت خارجه آمریکا در بیانیه مذکور اعلام کرد، با توجه به خشم مقامات مصر، حضور در نزدیکی مراکز تظاهرات خطرناک است.
4	بر اساس این بیانیه، شهروندان آمریکایی به دلیل مشارکت در تظاهرات علیه دولت مصر یا انتشار اظهاراتی در انتقاد از مصر یا هم‌پیمانان آن در شبکه‌های مجازی بازداشت شده‌اند.
5	همچنین وزارت خارجه آمریکا با اشاره به وجود خطرات پیش روی شرکت هواپیمایی مدنی مصر، از شهروندان خود خواست برای گرفتن اطلاعات بیشتر با اداره هواپیمایی فدرال در ارتباط باشند.
6	بسیاری از احزاب در ایالات متحده از ناتوانی این کشور در محافظت از شهروندان خود در برابر تخلف در کشورهایی مانند مصر و عربستان انتقاد می‌کنند و برخی نیز دونالد ترامپ، رئیس جمهوری آمریکا را به برخورد نرم با سازمان‌های این کشورها متهم کرده‌اند به ویژه که ترامپ در اجلاس گروه هفت کشور صنعتی در فرانسه عبدالفتاح سیسی، رئیس جمهوری مصر را "دیکتاتور محبوب" خوانده بود.
