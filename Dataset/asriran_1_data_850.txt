asriran_1_data###شایعه: فاجعه در آسایشگاه کهریزک###https://www.asriran.com/fa/news/721742/شایعه-فاجعه-در-آسایشگاه-کهریزک###['اجتماعی ']###2020-04-03 14:12:00###۷۲۱۷۴۲###['کهریزک', 'کرونا', 'آسایشگاه']
8
1	برخی منابع از فاجعه بزرگ به دلیل شیوع ویروس کرونا در آسایشگاه خیریه کهریزک خبر می دهند؛ خبری که در فضای مجازی انتشار پیدا کرد اما مسوولان این مرکز این شایعه را تکذیب کردند.
2	ایرنا نوشت: این روزها تمامی آحاد جامعه با عمل به توصیه های پزشکی و مسوولان در تلاش برای ریشه کنی بیماری کرونا هستند.
3	اما در همین زمینه رسانه های معاند با انتشار شایعاتی در فضای مجازی اذهان عمومی را دچار تشویش می کنند.
4	آنها در تازه ترین فضاسازی ادعا کرده‌اند که در آسایشگاه کهریزک فاجعه ای عمیق در حال رخ دادن است و بسیاری از بیماران و سالمندان این مرکز به ویروس کرونا مبتلا شده اند و مسوولان این مرکز از ارائه آمار آن خودداری می کنند این در حالی است که مسوولان این نهاد این خبر را شایعه ای کذب دانسته اند.
5	پاسخ به شایعه: حمیده پورفهیم معاون توانبخی آسایشگاه خیریه کهریزک، در خصوص برخی اخبار منتشر شده در کانال ها و شبکه های مجازی مبنی بر فاجعه عمیق انسانی به دلیل شیوع ویروس کرونا در آسایشگاه کهریزک ضمن تکذیب این اخبار گفت: این آسایشگاه ۱۷۵۰ تن معلول، سالمند و بیمار ام اس و حدود ۹۰۰ تن پرسنل دارد که در این مرکز زندگی و به خدمات رسانی مشغول هستند.
6	از اواخر بهمن ماه سال گذشته که این بیماری به کشور وارد شد برخی ملاقات های این مرکز را کم کردیم به طوی که حضور نیکوکاران که به نوعی بازوان کمک به این مرکز شناخته می شدند را نیز قطع کردیم.
7	تعداد محدودی از افراد در این مرکز نیز به بیماری کرونا دچار شدند که با مراقب های ویژه روال درمانی آنها در حال انجام است.
8	در حال حاضر آسایشگاه کهریزک به علت بحران شیوع بیماری کرونا قرنطینه است و بیماران در ۲ بخش ویژه مبتلایان و نقاهتگاه نگهداری می شوند.
