tabnak_data###توافق جریان صدر و معترضان برای برقراری آرامش و عقب‌نشینی کلاه‌آبی‌ها###https://www.tabnak.ir/fa/news/957649/توافق-جریان-صدر-و-معترضان-برای-برقراری-آرامش-و-عقب‌نشینی-کلاه‌آبی‌ها###[]###2020-02-08 15:07:00###۹۵۷۶۴۹###['جریان صدر', 'کلاه آبی ها', 'بغداد']
1
1	فعالان برجسته اعتراضات مردمی در بغداد و دیگر استان‌های عراق و نمایندگانی از جریان صدر این کشور پس از چند روز درگیری، درباره برقراری آرامش با یکدیگر به توافق رسیدند.
2	به گزارش ایسنا، به نقل از شبکه خبری اسکای نیوز عربی، معترضان میدان التحریر بغداد و ابو دعاء العیساوی، نماینده رهبر جریان صدر عراق در نشستی که تا ساعات اولیه بامداد امروز (شنبه) ادامه داشت، درباره برخی مسایل توافق کردند.
3	العیساوی در این نشست تعهد داد کلاه‌آبی‌ها، نیروهای وابسته به جریان صدر عراق از میادین اعتراض عقب‌نشینی کرده و مسؤولیت برقراری امنیت را به نیروهای امنیتی عراق بسپارند.
4	نماینده رهبر جریان صدر عراق در ادامه بر تعهد خود به امکان بازگشت تظاهرکنندگان به رستوران ترکیه‌ای مشرف به میدان التحریر و پل الجمهوریه که پایگاه و نماد معترضان بغداد است، تاکید کرد.
5	همچنین به تظاهرکنندگان اطلاع داده شد که در صورت ادامه مخالفت تظاهرکنندگان با محمد توفیق علاوی، نخست وزیر مکلف، ائتلاف سائرون وابسته به جریان صدر، امکان سلب رای اعتماد از علاوی را در پارلمان بررسی می‌کند.
6	در عین حال براساس جدیدترین گزارش کمیسیون حقوق بشر عراق، از ابتدای تظاهرات عراقی‌ها در مخالفت با دولت در اکتبر گذشته دستکم ۵۴۳ تن کشته شده‌اند.
7	این کمیسیون افزود، ترورها شامل حال ۲۲ فعال شده‌ و این در حالیست که از سرنوشت ۷۲ تن دیگر از آنها خبری نیست و احتمالا آنها هنوز در حبس گروه‌هایی هستند که اقدام به بازداشت آنها کرده‌اند.
8	همچنین بر اساس این گزارش، ۲۷۰۰ عملیات بازداشت فعالان انجام شده که از این تعداد ۳۲۸ تن هنوز در بازداشت به سر می‌برند.
9	سازمان ملل برخی گروه‌های مسلح را متهم کرده است با هدف سرکوب اعتراضات بی‌سابقه در عراق، دست به این ترورها، آدم‌ربایی‌ها و تهدیدات علیه فعالان می‌زنند.
10	به گفته این منبع عراقی، الاسدی در این حکم، به نیروهای امنیتی دستور داد را مسؤولیت تامین امنیت میدان الحبوبی و بازگشت شرایط عادی به استان از طریق بازگشایی خیابان‌ها و پل‌ها و ازسرگیری ساعات کاری ادارات دولتی و مدارس و نیز حفاظت از جان شهروندان را برعهده بگیرند.
