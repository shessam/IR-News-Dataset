roozno_data###فرمانده ستاد عملیات مقابله با کرونای تهران: کرونا در تهران وارد مرحله پاندمی شده است / کرونا، بر اثر عطسه و سرفه، تا ۷ متر به سطوح می‌چسبد###http://roozno.com//fa/news/420824/فرمانده-ستاد-عملیات-مقابله-با-کرونای-تهران-کرونا-در-تهران-وارد-مرحله-پاندمی-شده-است-کرونا-بر-اثر-عطسه-و-سرفه-تا-۷-متر-به-سطوح-می‌چسبد###[]###2020-04-06 14:35:00###۴۲۰۸۲۴###['تهران', 'کرونا']
1@@@2
1	دکتر علیرضا رضا زالی، فرمانده ستاد عملیات مقابله با کرونا در کلانشهر تهران، گفت: اگر موج ابتلاء به کرونا در تهران افزایش یابد، شرایط قابل پیش بینی نخواهد بود.
2	وی افزود: ویروس کرونا سنگین است و روی هوا نمی‌ماند، اما بر اثر عطسه و سرفه تا ۷ متر به سطوح می‌چسبد.
3	به گزارش روز نو :فرمانده ستاد عملیات مقابله با کرونای تهران: کرونا در تهران وارد مرحله پاندمی شده است / کرونا، بر اثر عطسه و سرفه، تا ۷ متر به سطوح می‌چسبدعلیرضا رضا زالی، با حضور در برنامه «طبیب»، با اشاره به آخرین آمار شیوع و ابتلاء به بیماری کرونا در تهران، افزود: ما نه تنها به مرحله کنترل این بیماری نرسیده‌ایم بلکه رو به افزایش است.
4	وی گفت: کرونا به مرحله پاندمی در تهران رسیده و نوسانات سینوسی در تهران ناشی از هشدارهایی بوده که در روزهای قبل داده‌ایم.
5	زالی ادامه داد: اپیدمی کرونا در حال حاضر در تهران به پاندمی تبدیل شده است، ما بر اساس میزان مداخله در کاهش تردد شهری می‌توانیم نسبت به مدیریت این ویروس اظهارنظر کنیم، اما نکته قابل ذکر اینکه کووید ۱۹، درمان قطعی و واکسن ندارد و تنها راه مقابله با آن، پیشگیری است به همین علت پیدا کردن مظنونین به بیماری، راه نخست است که ما نمی‌توانیم آن را عملیاتی کنیم، چون امکاناتش را نداریم.
6	فرمانده ستاد مقابله با کرونا در کلانشهر تهران، افزود: راه دوم، غربالگری بیماری است که از طریق سامانه ۴۰۳۰ این مورد عملیاتی شده است و با توجه به جمعیت شهر تهران که دو یا سه برابر استان‌های دیگر است تنها راه غربالگری منطقی، ارتباط با این سامانه است.
7	زالی ادامه داد: خوشبختانه در حال حاضر کمبود تخت در استان تهران نداریم، اما اگر موج ابتلاء افزایش یابد و فرسایش نیروهای درمانی که از ابتدای اسفند جسم و روح شأن درگیر این فعالیت فزاینده است ادامه یابد، شرایط قابل پیش بینی نیست.
8	فرمانده ستاد مبارزه با کرونا در کلانشهر تهران افزود: در خصوص ماسک باید گفت ویروس کرونا سنگین است و ماسک‌های جراحی در شرایط عادی و حتی ماسک دست دوز هم قابل استفاده است و می‌توان با قرار دادن دستمال کاغذی داخل ماسک، نفوذ پذیری ویروس را کاهش داد البته در بخش‌های درمانی توصیه بر استفاده از ماسک N ۹۵ است.
9	وی گفت: در مناطق آزاد و بیرون هم اگر دسترسی به ماسک بود استفاده کردن آن بهتر از استفاده نکردن آن است.
10	شستن و اتو زدن ماسک برای مردم به منظور استفاده در فضاهای غیر شلوغ و عادی هم اقدام مؤثری است.
11	زالی افزود: ویروس کرونا سنگین است و روی هوا نمی‌ماند، اما بر اثر عطسه و سرفه تا ۷ متر به سطوح می‌چسبد.
