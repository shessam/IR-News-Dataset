asriran_1_data###33 سال تمرین برای 8 دقیقه شنا در قطب جنوب (+عکس)###https://www.asriran.com/fa/news/711599/33-سال-تمرین-برای-8-دقیقه-شنا-در-قطب-جنوب-عکس###['خواندنی ها و دیدنی ها']###2020-02-01 11:45:00###۷۱۱۵۹۹###['تمرین شنا', 'شنا در قطب جنوب']
9@@@10
1	یک بریتانیایی به نام لوئیز پوگ اولین شخصی در جهان شد که در رودخانه‌ای در زیر یخ قطب جنوب شنا کرد.
2	پوگ پنجاه ساله در یخچال‌هایی از قطب جنوب شنا کرد که هیچ‌کس قبلاً در آنجا چنین کاری نکرده بود و فقط مایو، کلاه و عینک به تن داشت.
3	پوگ در میان بزرگترین بلوک یخ روی زمین توانست هشت دقیقه شنا کند و دمای آن چند درجه بالاتر از صفر بود.
4	به گزارش روزنامه بریتانیایی دیلی میل، پوگ همچنین در تلاش است تا اولین نفری باشد که در تمام یک دریاچه یخبندان شنا کرده است.
5	او اظهار داشت: قرار گرفتن در زیر یخ، زیباترین مکانی است که وی در جهان دیده و این مکان یکی از دورافتاده‌ترین مکان‌های کره زمین به شمار می‌رود.
6	وی افزود: این مکان بسیار وسیع و زیباست، اما در همه جای آن یخ ذوب شده وجود داشت، او می‌گوید: ۳۳ سال تمرین کردم تا هشت دقیقه در اینجا شنا کنم.
7	ورود و خروج من به این تونل با کمک تیمی از کوهنوردان فرانسوی انجام شد.
8	پوگ که اولین کسی است که شنا طولانی مدت در تمام اقیانوس‌های جهان را انجام داده، با ادموند هیلاری مقایسه شده که اولین کسی در جهان است که به قله ‌اورست پا گذاشت.
9	پوگ به دنبال تبدیل شدن به نخستین فردی بود که در کل دریاچه‌ای که از ورقه یخ ذوب شده تشکیل شده است شنا می‌کند و این کار را به عنوان بخشی از یک کمپین برای افزایش آگاهی از بحران آب و هوا در دو قطب شمالی و جنوبی انجام می‌دهد.
10	او خواستار ایجاد شبکه‌ای از مناطق دریایی تحت حفاظت است.
11	آیا شما هم حاضرید مانند پوگ چند دهه از عمر خود را به هدف انجام کاری که فقط چند دقیقه طول می‌کشد صرف کنید؟ آیا اقدام او باعث آگاهی مردم درباره بحران آب و هوایی خواهد شد؟!
