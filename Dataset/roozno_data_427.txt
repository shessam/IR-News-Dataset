roozno_data###عضو فراکسیون امید: اگر قم را قرنطینه می‌کردیم، کرونا در کشور پخش نمی‌شد/ باید مدارس، بانک‌ها و ادارات تعطیل شوند در حال حاضر هیچ نوع کنترلی بر رفتار عملکردی افراد در شهرها وجود ندارد.###http://roozno.com//fa/news/415987/عضو-فراکسیون-امید-اگر-قم-را-قرنطینه-می‌کردیم-کرونا-در-کشور-پخش-نمی‌شد-باید-مدارس-بانک‌ها-و-ادارات-تعطیل-شوند-در-حال-حاضر-هیچ-نوع-کنترلی-بر-رفتار-عملکردی-افراد-در-شهرها-وجود-ندارد###[]###2020-02-29 12:35:00###۴۱۵۹۸۷###['قرنطینه', 'قم']
1@@@2
1	عبدالکریم حسین زاده در مورد شیوع کرونا در کشور گفت: از همه کادر درمانی، پزشکی و پرستاری کشور تشکر می کنم.
2	شرایط به نحوی است که علی رغم اینکه می‌دانند سلامتی‌شان به خطر می افتد اما با قبول مسئولیت، کارشان را انجام می‌دهند و زحماتشان غیرقابل توصیف است.
3	به گزارش روز نو :رئیس فراکسیون حقوق شهروندی مجلس ادامه داد: وقتی کمیته مدیریت مقابله با کرونا در کشور شکل گرفته است باید یک پایگاه اطلاع رسانی قوی نیز داشته باشد، پایگاه اطلاع رسانی این نیست که این کمیته فقط یک سخنگو داشته باشد و هر چند وقت یکبار مطالبی را بیان کند بلکه باید یک پایگاه اطلاع رسانی داشته باشد که متخصصین بنشینند و به مردم مشاوره بدهند، مردم به جای مراجعه به بیمارستان‌ها و مراکز درمانی، اطلاعات را از این پایگاه دریافت کنند.
4	یک کانال تلگرامی مخصوص این کمیته ایجاد شود و در سطح وسیع در کشور عضو بگیرد.
5	نماینده آذربایجان غربی (اشنویه / نقده) در مجلس افزود: در حال حاضر مشکل این است که مردم با انبوهی از داده‌ها در مورد کرونا مواجه هستند و همین موضوع آنها را سردرگم کرده است و حتی به لحاظ روانی عدم امنیت روانی برای مردم بوجود آورده است،یک پایگاه اطلاع رسانی منسجم ،مقتدر و پویا می تواند همه این شکاف ها را برای مردم پر کند.
6	نایب رئیس فراکسیون امید مجلس تاکید کرد: در حال حاضر تعداد زیادی از مردم به بیمارستان‌ها برای دادن تست مراجعه می کنند که این موضوع باید معکوس شود و کارشناسان بهداشت و درمان به در خانه ها مراجعه کنند واقدام به تست گرفتن از افراد کنند و مواردی که مشکوک است را خودشان به مراکز بهداشت و درمان انتقال دهند، هرچه میزان مراجعات به مراکز بهداشتی و درمانی کمتر شود امکان ماندن مردم در منازل و جلوگیری از شیوع را بیش‌تر می کند.
7	عضو کمیسیون عمران بیان کرد: خواسته یا ناخواسته در مورد آموزش مردم و اطلاع رسانی دقیق و به موقع ما کم کاری کرده ایم،چین با قرنطینه کردن ووهان ویروس را در یک نقطه و شهر محاصره کرد و اجازه نداد افراد مبتلا با سایر افراد ارتباط بگیرند که سایر افراد در چین هم مبتلا شوند،اگر در همان روز اول ما اقدام به قرنطینه قم می کردیم امکان اینکه این ویروس در سراسر کشور پخش شود وجود نداشت، تفاوتی که ما با چین یا سایر کشورهای که کرونا در آنها وجود دارد داریم این است که ویروس در سطح کشور پخش شده است و این مدیریت را برای پزشکان و کادر درمانی ما سنگین می کند و آنها باید در همه جبهه ها مبارزه کنند ،اگر ما در نطفه این ویروس را خفه می کردیم این مشکل پیش نمی آمد .
8	حسین زاده گفت: با توجه به مختصات این ویروس ما غیر از پیشگیری هیچ راه چاره ای نداریم، مردم باید موضوع را جدی بگیرند چراکه این پدیده راحت و آسانی نیست.
9	این نماینده مجلس تاکید کرد: دولت نباید در این زمینه سهل انگاری کند.
10	ادبیات های مختلفی که ما از مسئولان می شنویم و به نوعی بیانگر فرار رو به جلو است.
11	این ویروس داخل کشور ماست و جان مردم ما را تهدید می کند و این مهم‌ترین موضوع است،اینکه در آمریکا دیگران چه می گویند و چه اتفاقی می افتد اصلا نباید برای مسئولان ما مهم باشد مهم جان ملت ایران و مقابله با این ویروس است، حتما بایستی در روزهای آینده مدارس،ادارات و بانک‌ها و اماکن رو به تعطیلی برود، دور کاری بوجود بیاید و مردم مجاب شوند در خانه هایشان بمانند.
12	وی با تاکید بر کنترل شدید بر رفت و آمدِ افراد در سطح شهرها گفت: در حال حاضر هیچ نوع کنترلی بر رفتار عملکردی افراد وجود ندارد، در چین با لوکیشن گوشی و یا تبلت افراد آنها را چک می کنند که مبادا در بیرون از منزل جان دیگران را به خطر بیندازند.
13	حسین زاده بیان کرد: اگر چینی ها توانسته اند به خوبی با این ویروس مقابله کنند به دلیل عزم ملی مردمش بوده است،مردم ما نیز باید عزم ملی و همبستگی نسبت به همدیگر داشته باشند،جای تاسف دارد که برخی از هموطنان ما این روزها دست به احتکار و گران فروشی می زنند،ما نیاز داریم که امروز کنار هم باشیم .
14	عضو فراکسیون امید خاطر نشان کرد: ما به غیر از خود مراقبتی باید هوای همدیگر را هم داشته باشیم،امروز روزی است که ما باید مراقب همدیگر باشیم و دست همدیگر را بگیریم،سیل و زلزله که می آیند در زمان مشخص رخ می دهند و آثار آنها قابل مدیریت کردن است اما این ویروس به صورت شبکه ای در سطح جامعه بازتوزیع می شود و همکاری و خود مراقبتی تنها راه جلوگیری از آن است.
