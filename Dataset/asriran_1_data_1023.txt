asriran_1_data###زمان واریز تسهیلات ۲ میلیون تومانی مشخص نیست###https://www.asriran.com/fa/news/730203/زمان-واریز-تسهیلات-۲-میلیون-تومانی-مشخص-نیست###['اجتماعی ']###2020-05-25 15:24:00###۷۳۰۲۰۳###['وام', '2 میلیون تومان']
4@@@5
1	سخنگوی تسهیلات حمایتی کرونا گفت: زمان پرداخت تسهیلات ۲ میلیون تومانی به افرادی که شغل ثابت ندارند مشخص نیست.
2	به گزارش ایرنا، دولت برای حمایت از آسیب‌دیدگان شیوع بیماری کرونا و همچنین مشکلات اقتصادی، بسته حمایتی کرونا را درنظر گرفت.
3	پرداخت وام یک میلیون تومانی به تمام خانوارهای یارانه‌بگیر از محل منابع یارانه‌ها یکی از این اقدامات بود.
4	علاوه بر آن مقرر شد که از بین این خانوارها، برای چهار میلیون نفر که شغل ثابت ندارند تسهیلات ۱.
5	۵ تا ۲ میلیون تومان واریز شود.
6	این چهار میلیون نفر شامل دستفروشان، رانندگان، کارگران ساختمانی و فصلی می‌شود که لیست کارگران ساختمانی از سوی سازمان تأمین اجتماعی، رانندگان دستفروشان توسط وزارت کشور و کارگران فصلی توسط اتاق اصناف ارسال می‌شود.
7	«حسین میرزایی» سخنگوی تسهیلات حمایتی کرونا درباره زمان واریز این تسهیلات اعلام کرد که هفته گذشته چندین جلسه درباره زمان واریز این تسهیلات و تعیین ساز و کار لازم برای اعتراض افراد برگزار شد اما به جمع‌بندی نرسیدیم.
8	پس از ارائه لیست توسط سازمان‌ها و دستگاه‌های مربوطه، وزارت ارتباطات برای سرپرستان خانوار پیامک ارسال می‌کند که شما مشمول هستید.
9	ساز و کار پرداخت وام یک تا دو میلیونی به گروه‌های شغلی، ظاهرا به این‌گونه خواهد بود که اسامی مشمولان این وام که پرداخت‌های یک میلیونی وام یارانه‌بگیران برای آنها انجام شده، مابقی تا سطح دو میلیون تومان به حسابشان شارژ خواهد شد؛ به طوری که برای خانوار یک تا دو نفره ۵۰۰ هزار تومان دیگر و برای خانوار سه نفره و بالاتر یک میلیون تومان دیگر اضافه پرداخت می‌شود، براین اساس خانوار یک و دو نفره یک میلیون و ۵۰۰ هزار تومان و سه نفره و بالاتر در مجموع دو میلیون تومان دریافتی خواهند داشت.
10	نحوه بازپرداخت این وام همچون وام یک میلیونی از یارانه افراد کسر می‌شود و اقساط آن از تیر ماه برداشته می‌شود.
11	وام بدون بهره بوده و فقط با ۴ درصد کارمزد وام است همچنین مبلغ اقساط به این صورت است که به خانواده های تک نفره که یک میلیون تومان پرداخت می‌شود، ۳۵ هزار و ۱۰۰ تومان مبلغ قسط وام است که از یارانه آنها کسر می‌شود.
