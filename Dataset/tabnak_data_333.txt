tabnak_data###جلسه نهایی برای سرمربیگری قلعه نویی در تیم ملی###https://www.tabnak.ir/fa/news/955487/جلسه-نهایی-برای-سرمربیگری-قلعه-نویی-در-تیم-ملی###['ورزشی', 'ورزشی']###2020-01-30 10:05:00###۹۵۵۴۸۷###['قلعه نویی', 'تابناک ورزشی', 'علی دایی', 'امیر قلعه نوعی', 'امیر قلعه نویی']
1
1	جلسه تابش و بهاروند برای حضور قلعه نویی در تیم ملی برگزار می شود و این یعنی علی دایی دیگر گزینه نیمکت تیم ملی نیست.
2	به گزارش تابناک ورزشی، مدیرعامل باشگاه سپاهان و سرپرست فدراسیون فوتبال برای موضوع پیشنهاد به امیر قلعه نویی برای حضور روی نیمکت تیم ملی، جلسه‌ای را برگزار خواهند کرد.
3	طی روزهای اخیر صحبت‌ها و گمانه زنی‌های زیادی در خصوص سرمربی جدید تیم‌ملی مطرح شده و با توجه به اینکه مسئولان فدراسیون فوتبال دائما از انتخاب سرمربی بین علی دایی و امیر قلعه‌نویی صحبت می‌کنند، به نظر می‌رسد شانس سرمربی فعلی سپاهان برای نشستن روی نیمکت تیم ملی کشورمان بیشتر است.
4	این در حالی است که رئیس هیات مدیره و مدیرعامل باشگاه سپاهان در گفت‌وگو با فارس بر لزوم ادامه همکاری با امیر قلعه‌نویی و متمرکز شدن او روی تیم محبوب شهر اصفهان تاکید کرده‌اند و به این ترتیب به نظر می‌رسد باشگاه اصفهانی موافق این انتقال نیست.
5	علاوه بر این تاکید مدیران سپاهان بر تمرکز واحد قلعه‌نویی روی کار زردپوشان نشان می‌دهد که آن‌ها تمایلی به حضور مشترک و همزمان این مربی با تجربه فوتبال ایران در دو تیم ندارند.
6	به همین خاطر، قرار است مسعود تابش و حیدر بهاروند هفته آینده جلسه‌ای را در خصوص تعیین وضعیت قلعه‌نویی برگزار کنند و در مورد شرایط مطرح شده پیرامون جدایی سرمربی سپاهان از این تیم یا ماندن او و همچنین موضوع سرمربیگری مشترک، بحث و تصمیم گیری کنند.
