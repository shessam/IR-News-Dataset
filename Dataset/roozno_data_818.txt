roozno_data###ما را به خیر آمریکا امیدی نیست شر مَرسانند/ ملت ایران از رنج کسی خوشحال نیست/ کشورهای دنیا به قلدری‌های آمریکایی‌ها گوش ندهند###http://roozno.com//fa/news/420702/ما-را-به-خیر-آمریکا-امیدی-نیست-شر-مَرسانند-ملت-ایران-از-رنج-کسی-خوشحال-نیست-کشورهای-دنیا-به-قلدری‌های-آمریکایی‌ها-گوش-ندهند###[]###2020-04-06 11:49:00###۴۲۰۷۰۲###['موسوی', 'آمریکا']
1
1	سخنگوی وزارت امور خارجه تاکید کرد: مردم ایران فریب‌های آمریکا را می‌شناسند و امیدی هم به کمک آمریکا ندارند و لازم است بگوییم ما را به خیر آنها امید نیست فقط شر مرسانند.
2	به گزارش روز نو ، سیدعباس موسوی در نخستین نشست خبری خود در سال ۱۳۹۹، صبح امروز با تبریک سال نو و ابراز امیدواری برای شروع سالی توأم با سلامتی برای مردم ایران و جهان و فائق آمدن بر ویروس کرونا و زندگی در جهانی عاری از انواع ویروس اعم از ویروس کرونا و ویروس تروریسم گفت: دو روز آینده روز ملی فناوری هسته‌ای است که جا دارد از همه دانشمندان هسته‌ای یاد کنیم و شهدایی که در این راه تقدیم انقلاب و ایران کردیم و امیدواریم این فناوری ملی و بومی با صلابت و قدرت روز به روز بالنده‌تر شود و در خدمت صلح و رفاه مردم باشد.
3	ملت ایران از رنج کسی خوشحال نیستوی افزود: امروز بحث کرونا مهم‌ترین بحث جهان است و من ابراز همدردی جهانی می‌کنم با بیش از ۲۰۰ کشوری که درگیر این ویروس هستند.
4	آمارها در آمریکا و کشورهای اروپایی رو به رشد است و من با همه خانواده‌ها و ملت و دولت‌ها ابراز همدردی می‌کنم.
5	ایرانی‌ها نشان داده‌اند که ملتی قدردان هستند و ما اعتقاد داریم بنی آدم اعضای یک پیکرند و قطعا در این شرایط ملت ایران از رنج کسی خوشحال نیست اگرچه برخی کشورها خواستند از این مساله سوءاستفاده کنند اما ملت ایران اینچنین نیست.
6	ویروس کرونا باعث شد یک همبستگی جهانی شکل بگیردسخنگوی وزارت امور خارجه یادآور شد: جا دارد اشاره‌ای مجدد به کمک‌هایی کنم که ملت و دولت ایران از سوی بیش از ۳۰ کشور و نهاد دریافت کرد.
7	ایرانی‌های مقیم خارج هم زحمات زیادی کشیدند و کمک‌های زیادی را ارسال کردند.
8	این ویروس باعث شد یک همبستگی جهانی شکل بگیرد و در کشور ما هم ضمن اینکه همبستگی بین اقشار مختلف ایجاد شد، افراد مختلفی اقدام به ایجاد کمپین‌های بین‌المللی کردند و بعد انسانی تحریم‌ها را برجسته کردند که جا دارد از این کمپین‌ها قدردانی کنم.
9	از همه کشورهای دنیا می‌خواهیم به قلدری آمریکایی‌ها گوش ندهندوی در پاسخ به این سوال که برخی افراد در ایالات متحده خواهان تعلیق تحریم‌های ایران شده‌اند اما دولت ایالات متحده به این درخواست‌ها توجهی ندارد، گفت: ما همواره شاهد اظهارات متفاوت از مسئولان ایالات متحده هستیم که گاهی انسان فکر می‌کند حاکمیت آمریکا یکپارچه نیست.
10	آنچه برای ما مهم است این است که این تحریم‌ها ظالمانه است و ما به گوش دنیا رسانده‌ایم که این تحریم‌ها غیرقانونی و ظالمانه است که نباید مانع کمک‌رسانی به مردم ایران شوند و اجازه دهند ایران بتواند اقلام دارویی خود را به سهولت خریداری کند.
11	ما از همه کشورهای دنیا می‌خواهیم به این تحریم‌های یکجانبه و ظالمانه وقعی ننهند و گوش به قلدری آمریکایی‌ها ندهند.
12	ما را به خیر آمریکایی‌ها امید نیست فقط شر مرسانندسخنگوی دستگاه در پاسخ به سوال ایلنا مبنی بر اینکه از آغاز شیوع کرونا در ایران و درخواست برخی نهادها و سازمان‌ها و همچنین رهبران کشورها از ایالات متحده برای تعلیق تحریم‌ها علیه کشورمان؛ شاهد اظهاراتی خلاف واقع از مسئولان کاخ سفید مبنی بر عدم تحریم دارو و تجهیزات پزشکی بودیم؛ در آخرین اظهارنظر اما رئیس‌جمهور ایالات متحده اعلام کرده که ایران درخواستی برای تعلیق تحریم‌های خود به این کشور ارائه نداده است؛ موضع وزارت امور خارجه مشخصا در خصوص این اظهارات چیست؟ آیا اساسا ایران باید مستقیما از آمریکا برای تعلیق تحریم‌ها درخواست کند، گفت: ما به طور رسمی از سوی رئیس‌جمهور و وزیر امور خارجه درخواست خود را اعلام کرده‌ایم و گفته‌ایم که این تحریم‌ها را نمی‌پذیریم و آقای ظریف هم به دبیرکل سازمان ملل در این رابطه نامه نوشته‌اند و دیوان بین‌المللی دادگستری هم رای داده که ایالات متحده باید تحریم‌ها را بردارد اما با خوی قلدری آمریکا همه این درخواست‌ها نادیده گرفته شده است.
13	مردم ایران این فریب‌ها را می‌شناسند و امیدی هم به کمک آمریکا ندارند و لازم است بگوییم ما را به خیر آنها امید نیست فقط شر مرسانند.
14	همه دنیا نیازمند همراهی و همکاری هستندوی همچنین در پاسخ به این سوال که درخواست ایران از سایر کشورها برای کمک به ایران برای مبارزه با شیوع کرونا چیست، گفت: کمترین توقع ما از جامعه جهانی و کشورهایی که ادعای تمدن دارند این است که به تحریم‌هایی که یک قلدر وضع کرده و قطعنامه ۲۲۳۱ همه دنیا را موظف کرده کار تجاری با ایران را تسهیل کنند را مبنا قرار دهند.
15	امروز که همه دنیا در شرایط کرونایی قرار دارند و همه دنیا نیازمند همراهی و همکاری هستند باید به ایران کمک شود تا حداقل به منابع خود برای خرید دارو و تجهیزات دست پیدا کند.
16	راه‌اندازی اینستکس را به فال نیک می‌گیریم اما این همه تعهد اروپایی‌ها نیستموسوی درباره اولین تبادل انجام شده براساس اینستکس گفت: همانطور که بارها گفته‌ایم، اینستکس مقدمه‌ای است که کشورهای اروپایی به سایر تعهدات خود عمل کنند.
17	این سازوکار فی النفسه انجام تعهد نیست.
18	آنها اینستکس را راه‌اندازی کردند تا تعهدات ۱۱ گانه خود را اجرا کنند.
19	در واقع اینستکس بستر است اما یکسال طول کشید.
20	وی با بیان اینکه اروپایی‌ها اخیرا تراکنشی چند صد هزار یورویی انجام دادند که کالاهای دارویی و تجهیزات پزشکی بوده است، اظهار داشت: انتظار جمهوری اسلامی ایران آن است که سایر تعهدات انجام شده و مبادلات و ارتباطات هم می‌تواند از طریق اینستکس باشد.
21	ما این راه‌اندازی را به فال نیک می‌گیریم اما این همه تعهد اروپایی‌ها نیست.
22	هیچگاه منتظر رفع تحریم‌ها نبودیمسخنگوی دستگاه دیپلماسی در پاسخ به سوال دیگری در خصوص میزان نیاز کشور به کمک‌های خارجی گفت: لازم است توضیح دهم که ما ضمن اینکه تحریم هستیم و علیرغم ادعای آمریکایی‌ها حتی برای خرید تجهیزات پزشکی هم دچار مشکل شده‌ایم اما ما سالیان سال است که با تحریم زندگی کرده‌ایم و بر اساس فرمایشات مقام معظم رهبری هیچگاه منتظر رفع تحریم‌ها نبودیم و اقتصاد ما درون‌زا است اما اگر بتوانیم از منابع خارجی خود استفاده کنیم بر توان ما افزوده خواهد شد.
23	وی در خصوص بستری برخی اتباع خارجی در ایران و طریقه بازگشت آنها به کشور خود گفت: دو دسته خارجی ها در ایران دچار این بیماری شده اند که برخی با قاصد توریستی و زیارتی وارد ایران شده بودند که طبیعی است به مراکز درمانی مراجعه می کنند و گروه دوم حارجی های مقیم هستند مثل اتباع کشور افغانستان که اگر مراجعه کنند به بیمارستان پزشکان ما بدون هیچگونه تبعیضی آنها را معالجه می کنند.
24	آنها که به کشور سفر کرده بودند بعد درمان به کشور خود بازگشته اند.
25	البته برخی کشورها در این رابطه همکاری نکردند و حاضر به پذیرش اتباع سالم خود هم نبودند که با برخی همچنان دچار مشکل هستیم و البته اتباع کشور خودمان هم بنا به درخواست خود به کشور بازگشتند.
26	همچنین لازم است بگویم درمان کرونا در کشور ما رایگان است و اطلاع دارم هرکسی برای کرونا مراجعه کرده از این امکان برخوردار بوده است.
