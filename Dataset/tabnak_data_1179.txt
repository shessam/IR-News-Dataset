tabnak_data###تعداد شاهزادگان سعودی دستگیر شده به ۲۰ تن رسید###https://www.tabnak.ir/fa/news/965203/تعداد-شاهزادگان-سعودی-دستگیر-شده-به-۲۰-تن-رسید###[]###2020-03-11 15:25:00###۹۶۵۲۰۳###['عربستان', 'شاهزاده های سعودی', 'دستگیری']
1
1	پایگاه خبری میدل ایست آی از دستگیری دومین عضو شورای بیعت عربستان خبر داد؛ شورایی که جانشین پادشاه سعودی را تعین می‌کند.
2	به گزارش ایسنا، طبق گزارش میدل ایست آی، محمد بن سعد آل سعود که روز یکشنبه دستگیر شده، دومین عضو از شورای بیعت عربستان است که در راستای پاکسازی شاهزادگان ارشد از سوی محمد بن سلمان، ولیعهد عربستان دستگیر می‌شود.
3	محمد بن سعد آل سعود پسر سعد بن عبد العزیز، برادر درگذشته پادشاه عربستان است.
4	دستگیری این مقام سعودی پس از دستگیری احمد بن عبد العزیز، برادر کوچک‌تر ملک سلمان، پادشاه سعودی، نایف بن احمد، پسر او و محمد بن نایف، ولیعهد سابق عربستان صورت گرفته است.
5	دست‌کم ۲۰ شاهزاده سعودی از روز جمعه تا کنون دستگیر شده‌اند.
