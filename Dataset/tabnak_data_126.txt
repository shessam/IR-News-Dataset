tabnak_data###از "تشکیل واحدی به نام وزارت بازرگانی، پیشه و هنر" تا "تایید ممنوع الخروجی رئیس سازمان خصوصی سازی"###https://www.tabnak.ir/fa/news/954069/از-تشکیل-واحدی-به-نام-وزارت-بازرگانی-پیشه-و-هنر-تا-تایید-ممنوع-الخروجی-رئیس-سازمان-خصوصی-سازی###['اقتصادی', 'داخلی']###2020-01-24 11:20:00###۹۵۴۰۶۹###['اقتصاد در گذر زمان', 'تاریخ اقتصاد', 'اقتصاد ایران', 'سازمان خصوصی سازی', 'دلار']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی چهارمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	4 بهمن 1320، وزارتخانه های پیشه و هنر و بازرگانی در یکدیگر ادغام شدند و در مجموعه واحدی با نام «وزارت بازرگانی و پیشه و هنر» متشکل شدند.
4	4 بهمن 1331، دکتر محمد مصدق نخست وزير وقت در چنین روزی به ملت اطلاع داد كه روسها از پنج روز ديگر در شيلات ايران و منابع درياي مازندران سمتي ندارند و خلع يد از آنان تا آن روز تكميل خواهد شد.
5	امتياز شيلات ايران در درياي مازندران 77 سال پيش از این تاریخ به روسها داده شده بود.
6	4 بهمن 1333، موسسه علوم اداری افتتاح شد و شروع به کار کرد.
7	4 بهمن 1358، به شكايت وزارت دارايي و بانك مركزي، يك بازپرس دادسراي تهران قرار توقيف اموال شاه و خانواده او را صادر كرد.
8	4 بهمن 1373، آمريكا از دادن ويزا به نماينده ايران در آژانس بين‌المللي انرژي‌ اتمي كه براي شركت در كنفرانس بازنگري معاهده منع گسترش سلاحهاي هسته‌اي عازم نيويورك بود خودداري كرد.
9	4 بهمن 1389، نامه انتقادی محمود احمدی ‌نژاد، رییس ‌جمهور به مجلس درباره نحوه انتخاب رییس‌کل بانک مرکزی و چگونگی اداره صندوق توسعه ملی، واکنش نمایندگان و مجمع تشخیص مصلحت نظام را به دنبال داشت.
10	4 بهمن 1391، ژاپن از بازداشت دو مرد و یک زن به اتهام نقض تحریم ‌های جمهوری اسلامی و انتقال پول به یک شرکت کشتیرانی ایرانی، خبر داد.
11	4 بهمن 1393، غلامعلی کامیاب معاون ارزی بانک مرکزی از پیشنهاد اجرای پیمان دوجانبه پولی از سوی ایران به چند کشور خبر داد و گفت: ایران در مبادلات با کشورهای مختلف از دلار استفاده نمی‌ کند.
12	وی در پاسخ به این پرسش که آیا ایران و روسیه در مبادلات اقتصادی و تجاری خود از دلار استفاده می‌ کنند، اظهار کرد: ایران در مبادلات با کشورهای مختلف از دلار استفاده نمی ‌کند.
13	وی با بیان اینکه دلار در مبادلات با هیچ کدام از کشورهای طرف تجاری ایران استفاده نمی ‌شود، گفت: ایران از ارزهای دیگر از جمله یوآن چین، یورو، لیر ترکیه، روبل روسیه و وون کره جنوبی در مبادلات تجاری خود با کشورهای خارجی استفاده می ‌کند.
14	4 بهمن 1395، سازمان اطلاعات مرکزی آمریکا از افزایش ۵/ ۲۵ میلیارد دلاری ذخایر ارزی ایران در سال ۲۰۱۶ میلادی و رسیدن به رقم ۵/ ۱۳۵ میلیارد دلار خبر داد.
15	4 بهمن 1397، محمد جعفرمنتظری، دادستان کل کشور در رابطه با حکم ممنوع‌الخروجی رئیس سازمان خصوصی‌سازی گفت: گزارش‌هایی که در مورد عملکرد ایشان بوده باعث شده پرونده‌ای تشکیل شود.
16	ممنوع‌الخروجی هم به‌خاطر این است که اگر حقوقی از عامه مردم متصور شود، ما باید از ضایع شدن حقوق مردم پیشگیری کنیم.
17	منتظری افزود: به لحاظ اینکه مسایلی در رابطه با ایشان مطرح شده، ممنوع‌الخروج است تا رسیدگی شود.
18	منابع: روزنامک، موسسه مطالعات و پژوهش های سیاسی و روزنامه دنیای اقتصاد
