asriran_1_data###قلعه‌نویی: آقایی که همزمان در کمیته انضباطی و صداوسیما است به ما متلک می‌گوید/ من هم اشتباهاتی دارم###https://www.asriran.com/fa/news/718030/قلعه‌نویی-آقایی-که-همزمان-در-کمیته-انضباطی-و-صداوسیما-است-به-ما-متلک-می‌گوید-من-هم-اشتباهاتی-دارم###['ورزشی']###2020-03-10 10:40:00###۷۱۸۰۳۰###['قلعه نویی', 'استقلال', 'سپاهان']
24@@@25@@@26
1	سرمربی تیم فوتبال سپاهان گفت: یکی از دوستان کمیته انضباطی که مسئولیتی در صداوسیما هم دارد، چطور به ما متلک می‌گوید.
2	به گزارش فارس، امیر قلعه نویی در گفت‌و‌گو با برنامه سلام صبح بخیر شبکه سوم در خصوص مسائل مختلف از جمله تعطیلی لیگ و مباحث مرتبط با رای کمیته انضباطی فدراسیون فوتبال صحبت‌های زیر را انجام داد.
3	در ابتدا به خانواده های داغدار تسلیت می گویم و امیدوارم این ویروس هر چه زودتر در دنیا نابود شود.
4	از پزشکان و پرستاران که در این راه ایثار می‌کنند تشکر می کنم.
5	باید اسم این عزیزان به عنوان قهرمانان ملی ثبت شود.
6	درباره مشکلات اخیر انتقادی به مسئولان است که باید زودتر اطلاع رسانی می کردند.
7	اگر از اول بهمن این کار انجام می شد و تمهیداتی که حالا انجام می شود، آن موقع در نظر گرفته می‌شد، این همه مشکل نداشتیم.
8	باید به توصیه های پزشکی، بهداشتی و رفتاری توجه کنیم.
9	از صداوسیما تشکر می کنم که در این شرایط خوب اطلاع رسانی می‌کند.
10	به نظر من امن ترین جای دنیا خانه است.
11	باید در خانه بمانیم و به توصیه ها عمل کنیم.
12	اگر امسال سفر نرویم و هزینه آن را به قشر آسیب پذیر بدهیم هیچ اتفاقی نمی افتد.
13	برخی استانها مثل گیلان و مازندران در وضعیت قرمز هستند.
14	اگر مردم عزیزمان یک سال مسافرت نروند، هیچ اتفاقی نمی افتد.
15	شرایط بسیار سختی داریم و نباید به سادگی از آن گذشت.
16	با توجه به امکانات و شرایطی که داریم، این ویروس دارد هر روز بیشتر می شود و اگر مردم رعایت نکنند شرایط سخت تر خواهد شد.
17	ملت بزرگ ایران در ادوار تاریخ نشان دادند در این شرایط چه انسان های بزرگی هستند.
18	کشوری که 9 هزار سال فرهنگ و تمدن دارد، در این شرایط خودش را نشان می دهد.
19	انسان بزرگی در تهرانسر یک ماه اجاره‌هایش را نگرفته است.
20	این کار خیلی بزرگی است.
21	من مبلغ آن را ندیدم اما از نظر رفتاری، انسانی و اخلاقی میلیاردها می ارزد.
22	وظیفه همه ما است و ما باید حتما در این شرایط کار خیر بیشتری انجام بدهیم و به قشر آسیب پذیر جامعه بیشتر کمک کنیم.
23	از دولت هم می خواهم به این قشر بیشتر توجه کنند.
24	قشر ورزشی خیلی هایشان از پهلوان ها هستند و همیشه در این زمینه پیشگام بودند.
25	آقای محمد نادری را ببینید که چه کار بزرگی انجام داده است.
26	ما اگر کاری انجام دهیم وظیفه مان است.
27	یک بنده خدایی چند سالی است که با ما مشکل دارد و این خبر را ایشان منتشر کرده است.
28	ان شاءالله خدا در این شرایط به او کمک کند.
29	اگر مراجعه کنید و ببینید ایشان قبلا کجا بوده و حالا چه شرایطی دارد، متوجه می شوید.
30	چنین خبری صحت ندارد و جا دارد از آقای تابش انسان شریف و با اصالت فوتبال ایران تشکر کنم.
31	چنین چیزی نبوده و آن را تکذیب می کنم.
32	برخی دوستان کینه دارند ولی اگر روحیات مرا می دانید، چنین مسئله ای نبوده است.
33	درباره این پرونده زیاد بحث شده است.
34	ما هم لایحه ای نوشته و به کمیته محترم استیناف داده ایم و امیدوارم این عزیزان توجه بیشتری کنند.
35	یکی از دوستان کمیته انضباطی که مسئولیتی در صداوسیما هم دارد، ببینید چطور دارد تیکه می اندازد.
36	کسی که این 2 مسئولیت را دارد، کنایه می زند و عدالت را در گفتارش رعایت نمی کند.
37	چطور توقع دارید او در رای خود عدالت را رعایت کند.
38	بله.
39	به هر حال بحث این بوده که امیدوارم کمیته استیناف توجه بیشتری به این لایحه کند و وقت بیشتری بگذارد.
40	البته الان مهم ترین بحث کرونا است.
41	کمیته انضباطی هم یقینا امیدواریم این کار را کرده باشد و کمیته استیناف وقت بیشتری بگذارد.
42	وقتی جایی مسئولیت دارید نمی توانید علایق رنگی‌تان را نشان بدهید.
43	این کار خوبی نیست و شخصیت حقوقی باید رعایت شود اما در مملکت ما این چیزها عادی است.
44	باز هم می‌گویم ما قرار بود بازی کنیم.
45	من هرچیزی را که باید در زندگی ام بگویم می گویم و برایم مهم نبوده و شاید خیلی هم از این مسائل آسیب دیده ام.
46	ما همه کارهایی که باید برای بازی با ذوب آهن انجام می دادیم برای بازی با پرسپولیس هم انجام دادیم.
47	با احترامی که برای این تیم و طرفدارانش داریم و وقتی این دو تیم با هم بازی می کنند بعد از دربی بیشترین توجه را دارد.
48	ما براساس شرایطی که اردویمان را انجام دادیم، تاساعت 1:45 دیدیم جمعیت غیرعادی است و تجمع بیشتری مقابل هلتمان وجود دارد.
49	همیشه 100 نفر 200 نفر می آمدند اما این بار 2، 3 هزار نفر آمده و در هتل را هم بسته بودند آن هم با بند یا طنابی که در فیلم هم هست.
50	من به آقای فتاحی گفتم برو ببین مشکل چیست؟ گفتند خواسته شان این است که تیم بازی نکند.
51	ما همان موقع با مسئولان بالاتر تابش و نیک فرد تماس گرفتیم.
52	می خواهم بگویم اصلا بحث آقای تابش این نیست.
53	وقتی شرایط غیرعادی است و سلامت در خطر است وظیفه همه نشاط و امنیت جامعه است.
54	آقای تابش رفت از مقام بالاتر که استاندار بود کسب تکلیف کرد.
55	او رفت از استاندار کسب تکلیف کند.
56	او هم با دو سه وزیر صحبت کرد و قرار شد به خاطر مسائل ملی این بازی انجام شود.
57	از دوستان سوال دارم چطور بعد از یک هفته همه بازی ها لغو شدند و چرا قوانین در روز و ساعت و هفته تغییر می کند؟در آن فیلم اعلام می کنم تا داوران و پرسپولیس نرفته اند شما هم نروید.
58	وقتی یک بازی می خواهد انجام شود، قوانینی وجود دارد و قوانین این است که ناظر و نماینده فدراسیون تیم ها را بخواهند، داورها باشند و دو تیم به همراه نماینده فدراسیون که جلوی داوران حرکت می کند وارد شوند.
59	دوستان کم لطف هستند.
60	ما با توجه به اینکه وقت نداشتیم و می خواستیم در راهرو بچه ها گرم کنند و نفسشان بالا بیاید.
61	شرایط دنیا و کشور خاص است و اینکه هرکس هر تاریخی بدهد قطعیت ندارد.
62	همه چیز به این ویروس بستگی دارد و معلوم نیست تا این تاریخ تمام شود.
63	کار خیلی خوبی که ما انجام دادیم جلسه ای با تیم پزشکی و کادر فنی گذاشتیم و تمرینات تیممان را قرنطینه کردیم.
64	اول تمرین تب بازیکنان را می گیریم، یک ساعت قبل از تمرین رختکن ها را ضدعفونی می کنیم.
65	اگر ما تمرین ها را تعطیل کنیم، بازیکنان به شهرستانها می روند.
66	نفر برای گیلان و مازندران و تهران داریم که استانهای خط قرمزی هستند و اینها اگر بروند و برگردند فکر می‌کنید چه اتفاقی می افتد؟ ما با اصول علم تمرین و مسائل بهداشتی آنها را نگه داشتیم.
67	تمرین زیر یک ساعت هست که مقاومت بدن کم نشود.
68	ما با این راهکارها تمریناتمان را انجام می دهیم و تیم را قرنطینه کردیم.
69	آخر سال است و مردم شرایط خوبی ندارند.
70	امیدوارم عزیزانی که می توانند در کار خیر بیشتر شرکت کنند، این کار را انجام دهند، بیشتر به هم محبت کنیم، من هم انسان هستم و معصوم نیستم و اشتباهاتی داشته ام و از همه دوستان حلالیت می طلبم.
71	اگر رنجشی از من دارند مرا حلال کنند.
72	امیدوارم دست به دست هم بدهیم.
73	ایران کشور ثروتمندی است و هم مردم عزیز ایران در نهایت شادی باشد و هم این ویروس لعنتی هرچه زودتر در دنیا نابود شود.
74	باز هم از همه ایرانیان حلالیت می طلبیم.
