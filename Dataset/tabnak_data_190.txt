tabnak_data###بلغارستان: دو دیپلمات روس متهم به جاسوسی را اخراج می‌کنیم###https://www.tabnak.ir/fa/news/954409/بلغارستان-دو-دیپلمات-روس-متهم-به-جاسوسی-را-اخراج-می‌کنیم###[]###2020-01-25 17:15:00###۹۵۴۴۰۹###['روسیه', 'جاسوسی', 'دیپلمات']
1
1	وزیر امور خارجه بلغارستان اعلام کرد، این کشور قصد دارد دو دیپلمات روسیه که متهم به جاسوسی کرده را به عنوان عنصر نامطلوب اعلام و از این کشور اخراج کند.
2	به گزارش ایسنا، به نقل از خبرگزاری آسوشیتدپرس، اکاترینا زاخاریوا، وزیر امور خارجه بلغارستان اظهار کرد، دفتر او نامه دادستانهای این کشور را با موضوع اتهام جاسوسی وارد شده به این دو دیپلمات روسیه دریافت کرده و قصد دارد سفیر روسیه را احضار کند.
3	دفتر دادستانی بلغارستان در بیانیه‌ای اعلام کرد، این دو دیپلمات روسیه در جاسوسی‌ها دست داشته‌اند اما به دلیل برخورداری از مصونیت دیپلماتیک قابل پیگرد قانونی نیستند.
4	طبق گفته دادستانهای بلغارستان، این دیپلماتها اقدام به جمع‌آوری اطلاعات درباره انتخابات سراسری بلغارستان و همینطور اطلاعاتی درباره امنیت انرژی در این کشور کرده‌اند.
5	این موضوع سه ماه بعد از آن اعلام می‌شود که بلغارستان اقدام به اخراج یک دیپلمات روسیه‌ای که او هم توسط دادستانهای آنجا متهم به جاسوسی شد، کرد.
6	این کشور همچنین بعد از اخراج این دیپلمات روسیه از صدور روادید برای سفر وابسته نظامی آتی روسیه به این کشور نیز خودداری کرد.
7	بعد از این تحولات، مسکو هم در اقدامی تلافی‌جویانه یک دیپلمات بلغارستان را یک ماه بعد اخراج کرد.
8	بلغارستان که در زمان جنگ سرد یکی از نزدیک‌ترین همپیمانان مسکو بود، عضو ائتلاف نظامی ناتو و همینطور اتحادیه اروپا است اما به شدت تلاش می‌کند تا از اتکای تقریبا کامل خود به تامین انرژی از روسیه بکاهد.
