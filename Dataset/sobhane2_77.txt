sobhane2###nan###http://sobhanehonline.com/fa/news/203870/دستگیری-فرد-مامورنما-در-شیراز###گوناگون###2019-11-11 18:14:00###۲۰۳۸۷۰###['دستگیری', 'مامور قلابی', 'شیراز']
1
1	سرپرست پلیس آگاهی فارس از دستگیری فردی مامورنما در شیراز خبر داد که پس از سرقت در منازل، اقدام به آزار و اذیت می کرد.
2	سرهنگ کاووس حبیبی بیان کرد: در پی مراجعه تعدادی از شهروندان مبنی بر اینکه فردی به عنوان مامور اداره آب یا گاز وارد منزل آنان شده و با تهدید چاقو اقدام به سرقت پول و طلاجات و سپس آزار و اذیت می کرده، موضوع به صورت ویژه در دستور کار کارآگاهان قرار گرفت.
3	وی بیان کرد: کارآگاهان پلیس آگاهی استان تحقیقات فنی و تخصصی خود را در این زمینه آغاز کردند و توانستند در کوتاه ترین زمان ممکن با بدست آوردن سرنخ‌های جدید، متهم را شناسایی و در یکی از محلات شیراز دستگیر کنند.
4	سرپرست پلیس آگاهی استان با بیان اینکه متهم برای تحقیقات بیشتر در اختیار پلیس آگاهی است، عنوان کرد: تا کنون در این خصوص 5 نفر از شکات شناسایی شده‌اند.
5	این مقام انتظامی گفت: چنانچه در این خصوص شهروندی از متهم دستگیر شده شکایتی دارد می تواند به اداره مبارزه با جرائم جنایی پلیس آگاهی استان فارس واقع در خیابان احمدی شمالی خیابان کارگر (گلکوب) مراجعه یا با شماره تلفن 07121826108 تماس حاصل کند.
6	وی با بیان اینکه افرادی مامور نما در پوشش کارکنان دولتی اقدام به سرقت از شهروندان می کنند، به هموطنان توصیه کرد: در صورت مراجعه کارکنان دولتی به درب اماکن خصوصی و عمومی آنان، ابتدا ضمن تقاضای کارت شناسایی معتبر، رفتار فرد را زیر نظر داشته و در صورت مشاهده هرگونه اقدام مشکوک بلافاصله با پلیس 110 و سازمان مربوطه تماس بگیرند تا افراد سود جو و مامور نما نتوانند اهداف پلید و شوم خود را عملی کنند.
7	منبع:مهر
