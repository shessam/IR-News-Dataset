roozno_data###روحانی: وام یک میلیون تومانی یارانه‌بگیران تبدیل به قرض الحسنه شد###http://roozno.com//fa/news/421955/روحانی-وام-یک-میلیون-تومانی-یارانه‌بگیران-تبدیل-به-قرض-الحسنه-شد###[]###2020-04-14 13:03:00###۴۲۱۹۵۵###['روحانی', 'وام']
1
1	رئیس جمهور گفت:وام یک میلیون تومانی مثل قبل نیست و ۱۲ درصد سود آن را دولت پرداخت می کند و این وام قرض الحسنه شده است.
2	به گزارشروز نو : حجت‌الاسلام والمسلمین حسن روحانی در جلسه ستاد اقتصادی دولت گفت: همانطور که مردم مستحضر هستند، یک بحث محدودیت‌هایی است که تحت عنوان فاصله اجتماعی و فاصله هوشمند باید انجام شود که به تدریج و منظم به اطلاع مردم می‌رسد که مجازند چه اقداماتی را انجام دهند، چه کسب و کارهایی می‌توانند فعالیت کنند یا نمی‌توانند فعال باشند، بخش‌های آموزشی همچنان نمی‌توانند فعالیت کنند، بحث حمل و نقل و بحث‌هایی که توضیح داده می‌شود.
3	اهم اظهارات رئیس جمهور را به نقل از ایرنا و فارس بخوانید؛* بحث دیگر نوعی کمک دولت به رسته‌ها و مشاغلی است که در این دو ماه به خاطر شیوع ویروس کرونا تحت فشار قرار گرفته و کسب و کارشان با مشکلاتی روبه‌رو شده است، بسته ۱۰۰ هزار میلیارد تومانی را در این رابطه مدنظر قرار دادیم که از این بسته ۱۰۰ هزار میلیارد تومانی، ۲۵ هزار میلیارد مربوط به بخش درمان، دارو و تجهیزات پزشکی و بخشی هم مربوط به صندوق بیمه بیکاری می‌شود.
4	این بخش، کمک بلاعوضی است که توسط دولت برای مسائل کرونا پرداخت می‌شود.
5	*یک ۷۵ هزار میلیارد تومان است که به صورت تسهیلات به عموم مردم و یارانه‌بگیران یا به کسب و کارهایی که قبلا اعلام شده در ۱۰ رسته‌ای که در این ایام تحت فشار بیشتری قرار گرفتند، پرداخت می‌شود که حدود ۵۲ هزار میلیارد تومان است.
6	* ۲۳ میلیارد هزار تومان دیگر هم قرار بود به یارانه‌بگیران با سود ۱۲ درصد بدهیم، ما در این جلسه بحث بود که تسهیلات یک میلیون تومانی به یک وام قرض‌الحسنه تبدیل شود و آن سودی که از مردم قرار بود گرفته شود، دولت برعهده بگیرد.
7	*در جلسه ستاد اقتصادی دولت تصمیم گرفته شد این بخش و سود را دولت بدهد و به شکل وام سابق نباشد و به یک وام قرض‌الحسنه‌ای تبدیل شود و سود آن را دولت پرداخت کند.
8	این وام روزهای اولیه ماه اردیبهشت در اختیار مردم قرار خواهد گرفت.
9	*همه تلاش ما این است که بتوانیم ۴ یا ۵ قبل از روز اول ماه رمضان این یک میلیون تومان در حساب همه یارانه بگیران ریخته شود و آنها بتوانند باز آن استفاده کنند البته چهارچوبی داردکه به مردم اطلاع داده می‌شود آنهایی که مایل هستند از این وام قرض الحسنه استفاده کنند از طریق پیامک اعلام کنند.
10	*پولی که به صورت وام اردیبهشت ماه پرداخت می‌شود، ‌ از تیر ماه به تدریج از یارانه آنها کسر خواهد شد.
11	یارانه اردیبهشت و خرداد آنها پرداخت می‌شود و از تیر ماه به بعد ماهانه یک مقدار کسر می‌شود به خاطر آن یک میلیون وامی که به صورت قرض الحسنه پرداخت شده، رقمی حدود ۳۵ هزارتومان است که برداشت می‌شود.
12	*ما اعلام کردیم که به ۳ میلیون نفر که در شرایط مضیقه اقتصادی زندگی می‌کنند یک یارانه ویژه‌ای برای ۴ ماه بین ۲۰۰ هزار تا ۶۰۰ هزارتومان که در ماه اسفند و فروردین پرداخت کردیم و در ماه اردیبهشت و خرداد هم پرداخت می‌کنیم که علاوه بر این چهار پرداخت یک پرداخت ویژه در ماه رمضان به این ۳ میلیون نفر اضافه پرداخت می‌کنیم.
13	* ۴ میلیون خانواری بود که از قبل اعلام کرده بودیم که به آنها یک وام یک تا ۲ میلیون تومانی به صورت قرض الحسنه یعنی همان چهاردرصد پرداخت می‌شود که برنامه ریزی کردیم که علاوه بر این یک میلیونی که به همه خانوارهای یارانه بگیر داده می‌شود برای برخی از آن خانواده‌ها که مشخص می‌شود مقداری اضافه بر آن یعنی بین یک و نیم تا دو میلیون پرداخت می‌شود.
14	*روحانی درباره حمایت از ۱۰ رسته شغلی که در کرونا آسیب بیشتری دیدند، با همکاری وزارت خانه‌های مربوطه تلاش دولت این است که همه اقدامات در اردیبهشت ماه ۹۹ انجام شود و در اواخر اردیبهشت اعلام شود و مردم برای دریافت تسهیلات به بانک‌های عامل مراجعه کنند و امیدواریم تا پایان خرداد این تسهیلات به کسب و کارهایی که مشمول این بسته حمایتی می شوند، پرداخت شود.
15	*تسهیلاتی حمایتی از مشاغل فقط شامل کسب و کارهایی می‌شود که کارگران خود را تعدیل و اخراج نکرده باشند؛ اگر یک بنگاه کوچک و متوسط کارگری را اخراج کرده باشد شامل حال او نمی‌شود اما مشاغلی که کارگران خود را با سختی در این شرایط حفظ کرده اند و حقوق آنها را پرداخت کرده ‌اند مشمول این تسهیلات می‌شوند.
16	*محاسبه و معیار این تسهیلات بر این اساس است که مقداری برای سرمایه در گردش و بخشی هم برای حفظ کارگران در مشاغل است و امیدواریم تا ۱۵ اردیبهشت مشخصات کسب و کار اعلام شود تا بر اساس مقررات در اواخر اردیبهشت پرداخت شود.
17	*تلاش می‌کنیم تمام تسهیلات مصوب تا آخر خرداد ماه ۹۹ به همه پرداخت شود تا برای کسب و کارهایی که در این مدت فعالیت کردند یک تنفس ایجاد شود.
18	*{با اشاره به وجود حدود ۴ میلیون تن کالای اساسی در گمرکات کشور و کالاهای روی کشتی‌ها}:‌ با تلاش‌های انجام شده یک میلیون تن از این کالاها ترخیص شده است که در بازار تحول بزرگی را ایجاد می‌کند.
19	*سه میلیون تن کالای باقیمانده هم تا هفته‌های آینده ترخیص می‌شود و در اختیار مردم قرار می‌گیرد و شرایط خوبی را در بازار کالاهای اساسی به وجود می‌آورد.
20	*{ با اشاره به تصمیمات ستاد اقتصادی دولت}: برای تمام کالاهای مورد نیاز کشور، هم ذخایر کالاها و هم خریداری مقدار اجناس و کالای مورد نیاز و هم تجهیزات پزشکی و دارو تا پایان سال برنامه‌ریزی شده است؛ مردم نسبت به ذخایر کالاهای اساسی تا پایان سال نگران نباشند و این کالاها در اختیار مردم قرار خواهد گرفت.
