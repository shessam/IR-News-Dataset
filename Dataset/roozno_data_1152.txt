roozno_data###هر خطای محاسباتی دشمن، بی‌درنگ و قاطعانه پاسخ داده خواهد شد###http://roozno.com//fa/news/429488/هر-خطای-محاسباتی-دشمن-بی‌درنگ-و-قاطعانه-پاسخ-داده-خواهد-شد###[]###2020-06-01 14:40:00###۴۲۹۴۸۸###['رئیس ستاد کل نیروهای مسلح', 'خطای محاسباتی']
1
1	سرلشکر باقری تاکید کرد: نیروهای مسلح ایران لحظه‌ای از فتنه سازی‌های نوین علیه این سرزمین غفلت نکرده‌اند.
2	به گزارش روز نو : در آستانه فرا رسیدن سی و یکمین سالگرد ارتحال ملکوتی بنیانگذار انقلاب اسلامی، حضرت امام خمینی (ره)، سردار سرلشکر پاسدار محمّد باقری رئیس ستاد کل نیرو‌های مسلّح پیام تسلیتی صادر کرد.
3	متن پیام رئیس ستاد کل نیرو‌های مسلح به این شرح است:بسم الله الرّحمن الرّحیمسی و یکمین سالگرد ارتحال جانسوز و ملکوتی معمار کبیر انقلاب و بنیانگذار فقید جمهوری اسلامی ایران حضرت امام خمینی (رحمة الله علیه) و پنجاه و هفتمین سالگشت قیام خونین پانزدهم خرداد ماه که مقدمه پیروزی نهضت اسلامی و فروپاشی نظام منفور شاهنشاهی و پدیدار شدن تحولات شگرف جهانی گردید، را گرامی داشته و به روح تابناک امام بت شکن و احیاگر اسلام ناب محمدی (ص) در عصر جاهلیت ثانی ــ‌که استقلال کشور و آزادی ملت عظیم‌الشأن ایران از یوغ رژیم منحوس و وابسته پهلوی را با استقرار نظام مقدس اسلامی رقم زد ــ درود می‌فرستیم.
4	ملّت ایران بر عمق راهبردی و اقتدار فکری خود افزوده استبا گذشت ۳۱ سال از عروج آسمانی آن رهبر الهی و زعامت خلف صالح و جانشین شایسته، بصیر و ژرف اندیش آن حضرت، امام خامنه‌ای عزیز (مدظله العالی) انقلاب و نظام اسلامی به رغم تمامی توطئه‌ها و فتنه آفرینی‌های اردوگاه سلطه و صهیونیسم و ارتجاع پلید منطقه‌ای، از جنگ تمام‌عیار رسانه‌ای و تهاجم فرهنگی و نرم تا تحریم و جنگ اقتصادی و تهدید‌های نظامی و عملیات روانی بی‌وقفه و پیوسته، با اتکال به خداوند متعال و راهبری حکیمانه، ولی فقیه زمان و تکیه بر ظرفیت‌ها و توانمندی‌های ملی و بومی و راهبرد‌های هوشمندانه و قدرتمند توانسته است بر عمق نفوذ راهبردی و اقتدار فکری و معنوی و وسعت عمل تاثیر گذار برای توانمندسازی بیداری و مقاومت اسلامی و رویارویی ضد استکباری و ضد سلطه ملت‌ها در جغرافیای جهان اسلام و فراتر از آن بیفزاید و در این راستا نقش آفرینی قدرت عملیات گفتمانی خود برای بازیگری مثبت و تعیین کننده در عرصه بین المللی و سنگر‌های کلیدی جهان را به واقعیتی ملموس و غیرقابل انکار تبدیل نماید.
5	مقاومت فعال راهبرد معجزه‌گون بنیانگذار انقلابمقاومت فعال و پیش رونده و نه مقاومت ایستا و منفعل!
6	که با تشکیل هسته‌های مقاومت در جهان اسلام و قدرت نمایی در جبهه مقاومت غرب آسیا متبلور و با شکست توطئه جهانی داعش، تروریسم تکفیری و جنگ‌های نیابتی و طرح شوم «خاورمیانه بزرگ» و بی‌تأثیر کردن رویایی «معامله قرن»، مقدمات خروج امریکا از منطقه را به مطالبه‌ای منطقه‌ای و بلکه جهانی تبدیل کرده است، از راهبرد‌های معجزه گون و غیرقابل باوری است که بی تردید با الهام از اندیشه و وصایای جاودان امام عظیم الشان و راهبرد‌های حکیمانه و علوی سکاندار شجاع انقلاب مقام عظمای ولایت و رهبری (مدظله العالی) و وحدت، بصیرت و بیداری ملت ایران و حماسه فداکاری و ایثار نیرو‌های مسلح و مدافعان حرم ــ که بر پیشانی آن نام سیدالشهدای مقاومت، سردار سرافراز سپهبد حاج قاسم سلیمانی ــ می‌درخشدحاصل شده است.
7	ملّت ایران خروجی اتاق‌های فکر دشمن را باطل کرده استدر چنین ایامی که جامعه بین الملل تحت تاثیر شیوع بیماری کرونا شرایط نادری را سپری می‌کند و مردم ایران پاسداشت یاد و نام و آرمان امام راحل (ره) در این وضعیت استثنایی را فریضه‌ای سترگ می‌داند؛ خدای بزرگ را شاکریم که به برکت روحیه و اعتقاد قلبی این ملت شایسته و مومن به نصرت الهی و گفتار و رهنمود، ولی فقیه؛ خروجی اتاق‌های فکر و جنگ امریکایی‌ها و جبهه ضد انقلاب داخلی و خارجی که در منشور هزار رنگ دشمنی‌های خود، در هم شکستن روحیه مقاومت و ایستادگی ایران و ایرانی را طراحی و دنبال می‌کردند باطل و در تصویری معکوس، برخلاف خواست «طاغوت اعظم» و قبیله «شیطان بزرگ»، منظومه اقتدار و عظمت و بلندای عزت و رفعت میهن اسلامی با عبور سرافرازانه از گردنه‌های سخت و ماجرا‌های سهمگین، بالنده‌تر و پر فروغ‌تر از همیشه، پشتوانه بنای «تمدن نوین اسلامی» و فراهم سازی مقدمات «ظهور» شده است.
8	نیرو‌های مسلّح از فتنه‌انگیزی‌های نوین دشمن غفلت نکرده‌اندبی شک در تداوم این راه مبارک و مسیر تمدن‌ساز، فرزندان غیرتمند ملت شریف ایران در ارتش، سپاه، نیروی انتظامی، وزارت دفاع و بسیج مستضعفین با تجدید عهد دیرین خود با امامین انقلاب اسلامی و شهیدان عالیقدر پرچم پر افتخاری که خمینی کبیر (ره) و خامنه‌ای عزیز (مدظله العالی) برای صیانت از استقلال و تمامیت ارضی و امنیت ملی و پیش روندگی این کشور برافراشته اند، همچنان در اهتزاز نگه داشته و با نصب العین قرار دادن منویات و فرامین فرماندهی معظم کل قوا (مدظله العالی) راهبرد «ارتقای قدرت بازدارندگی»، «ظرفیت افزایی دفاعی حداکثری» و «روزآمد سازی تاکتیک‌های تهاجمی متناسب با تهدید‌های متصور از جبهه دشمنان»، لحظه‌ای از فتنه سازی‌ها و حیله گری‌های نوین علیه این سرزمین مقدس غفلت نکرده و همانگونه که بار‌ها اعلام کرده‌ایم «هر نوع خطای محاسباتی آنان در هر زمان و هر مکان را قاطعانه و بی‌درنگ با پاسخ متقابل مواجه خواهیم ساخت.
9	»
