tabnak_data###احتمال حذف وجه نقد در انگلیس###https://www.tabnak.ir/fa/news/960502/احتمال-حذف-وجه-نقد-در-انگلیس###['صفحه نخست', 'بین\u200cالملل']###2020-02-20 17:20:00###۹۶۰۵۰۲###['وجه نقد', 'ریشی سوناک', 'وزیر دارایی انگلیس', 'انگلیس']
2
1	به گزارش تابناک به نقل از رویترز، ریشی سوناک که اخیرا به جای ساجد جاوید وزیر دارایی انگلیس شده است در سخنانی گفت که کاهش تمایل مردم این کشور به استفاده از وجه نقد کاملا محسوس است و این امکان وجود دارد که دیگر تا سال ۲۰۳۵ کسی از وجه نقد در تراکنش‌های خود استفاده نکند.
2	برای نخستین بار در سال ۲۰۱۷ میزان استفاده از پرداخت الکترونیکی در انگلیس از استفاده از وجه نقد پیشی گرفت و در مقایسه با سال ۲۰۱۷ تعداد دستگاه های خودپرداز ۱۳ درصد کاهش پیدا کرده است.
3	آن طور که وزیر دارایی انگلیس گفته، احتمالا استفاده از وجه نقد در این کشور تا سال ۲۰۳۰ به تنها ۳۰ درصد کل تراکنش‌ها خواهد رسید.
4	اکنون سالمندان، افراد معلول و ساکنان مناطق روستایی بیشترین استفاده از وجه نقد را دارند.
5	تخمین زده می شود حدود دو میلیون انگلیسی فاقد حساب های بانکی باشند.
6	ناتالی کین، مدیر موسسه " کش ریویو" گفت: انگلیس به سرعت در حال تبدیل شدن به یک جامعه بدون وجه نقد است و این مساله برای مصرف کنندگان و اقتصاد انگلیس تبعاتی خواهد داشت.
7	بسیاری از مردم خصوصا جوان تر ها اقتصاد دیجیتالی را ترجیح می دهند اما ابتدا باید مطمئن شویم که همه مردم آماده زندگی در چنین فضایی هستند.
8	به نظرم هنوز آن قدر از نظر زیرساخت ها آماده چنین چیزی نیستیم.
9	انگلیس به عنوان یکی از اصلی‌ترین قطب های بانکی در اروپا و جهان در حال سپری کردن دوران گذار از وجه نقد است اما برخی از مردم هنوز نتوانسته اند با بانکداری دیجیتالی به طور کامل مانوس شوند.
10	یکی از سخنگویان وزارت خزانه داری در همین رابطه گفت: فناوری باعث تغییر زیادی در بانکداری شده است اما می‌دانیم هنوز خیلی‌ها وابسته به وجه نقد هستند.
11	به همین دلیل هنوز ۱۱ هزار و ۵۰۰ شعبه در سراسر بریتانیا خدمات بانکی ارائه می کنند
