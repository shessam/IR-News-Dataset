asriran_2_data###والیبال انتخابی المپیک/ ایران 3 - چین‌تایپه صفر###https://www.asriran.com/fa/news/707568/والیبال-انتخابی-المپیک-ایران-3-چین‌تایپه-صفر###['ورزشی']###2020-01-07 13:57:00###۷۰۷۵۶۸###['ایران', 'والیبال']
17@@@18
1	تیم ملی والیبال ایران در نخستین مسابقه خود در رقابت‌های انتخابی المپیک به مصاف چین‌تایپه رفت.
2	به گزارش فارس، تیم ملی والیبال ایران در نخستین مسابقه خود در رقابت‌های انتخابی المپیک قاره آسیا از ساعت 12:30 به میزبانی جیانگمنِ چین مقابل چین‌تایپه قرار گرفت که در نهایت این مسابقه با نتیجه 3 بر صفر و با امتیازهای 25 بر 16، 25 بر 17 و 25 بر 14 به سود شاگردان کولاکوویچ خاتمه پیدا کرد.
3	ایگور کولاکوویچ برای این مسابقه از ترکیب سعید معروف، پوریا یلی، میلاد عبادی‌پور، پوریا فیاضی، سیدمحمد موسوی، علی شفیعی و محمدرضا حضرت‌پور استفاده کرد.
4	تیم ملی والیبال ایران شروع خوبی در این دیدار داشت و توانست از همان ابتدا قدرتش را به حریف دیکته کند، اما چین تایپه هم دست از تلاش برنداشت.
5	در امتیاز 8 بر 7 به سود ایران هر دو تیم به وقت استراحت فنی اول رفتند.
6	در شرایطی تیم‌ها به وقت استراحت فنی دوم رفتند که نتیجه بازی 16 بر 12 به سود ایران بود.
7	این ست در نهایت با نتیجه 25 بر 16 به سود ایران تمام شد.
8	برتری در ست دوم هم با ایران بود.
9	شاگردان کولاکوویچ برای پیروزی در ست دوم هم کار سختی نداشتند.
10	در امتیاز 8 بر 3 به سود ایران، هر دو تیم به وقت استراحت فنی اول رفتند و این برتری تا پایان ادامه داشت.
11	ست دوم دیدار تیم‌های ایران و چین‌تایپه با نتیجه 25 بر 17 به سود شاگردان کولاکوویچ خاتمه پیدا کرد.
12	در ست سوم میرزاجانپور از ایتدا در ترکیب قرار گرفت و جایگزین میلاد عبادی‌پور شد.
13	برتری در ست سوم هم با ایران بود و چین‌تایپه حرفی برای گفتن نداشت.
14	برانیسلاو مورو، سرمربی چین‌تایپه بارها تلاش کرد تا تیمش را به بازی برگرداند، اما موفق نشد.
15	در امتیاز 16 بر 9 به سود ایران تیم‌ها به وقت استراحت فنی دوم رفتند.
16	ست سوم هم با نتیجه 25 بر 14 به سود ایران تمام شد.
17	پیش از این مسابقه تیم ملی استرالیا توانست با نتیجه 3 بر 2 کره‌جنوبی را شکست دهد.
18	قطر هم با نتیجه 3 بر صفر از سد هند گذشت.
19	تیم ملی والیبال ایران فردا در دومین مسابقه خود باید از ساعت 11:30 به مصاف قزاقستان برود.
20	گروه‌بندی و برنامه مسابقات انتخابی المپیک به شرح زیر است:گروه اول: چین، ایران، قزاقستان و چین تایپهگروه دوم: استرالیا، هند، کره جنوبی و قطرسه‌شنبه، 17 دی ماهساعت 15:30، چین قزاقستانچهارشنبه، 18 دی ماهساعت 5:30، استرالیا قطرساعت 9، کره جنوبی هندساعت 11:30، ایران قزاقستانساعت 15:30، چین چین تایپهپنجشنبه، 19 دی ماهساعت 5:30، هند استرالیاساعت 9، قطر کره جنوبیساعت 11:30، چین تایپه قزاقستانساعت 15:30، ایران چینشنبه، 21 دی ماهساعت 11:30، تیم اول گروه ب تیم دوم گروه الفساعت 15:30، تیم اول الف تیم دوم گروه بیکشنبه، 22 دی ماهساعت 15:30، دیدار نهایی
