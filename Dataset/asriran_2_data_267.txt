asriran_2_data###کمک معیشتی بعدی کی واریز می‌شود؟###https://www.asriran.com/fa/news/701030/کمک-معیشتی-بعدی-کی-واریز-می‌شود###['اقتصادی']###2019-11-30 15:24:00###۷۰۱۰۳۰###['کمک معیشتی', 'یارانه']
6
1	با اعلام زمان دهم هر ماه برای واریز کمک‌های معیشتی برخی انتظار دارند فردا شب (۱۰ آذر) مرحله دوم آن پرداخت شود، در حالی که این‌گونه نیست و پرداخت بعد در دهم دی‌ماه انجام می‌شود.
2	به گزارش ایسنا، با اصلاح قیمت بنزین و افزایش نرخ آن از هزار به ۱۵۰۰ تومان سهمیه‌ای و ۳۰۰۰ تومان آزاد، منابعی ایجاد می‌شود که طبق اعلام دولت هر ماه در قالب کمک حمایتی به حساب خانوارهای مشمول واریز می‌شود.
3	پیش‌بینی بر این است که از آبان سال جاری تا آبان سال آینده حدود ۳۰ هزار میلیارد تومان درآمد ناشی از افزایش قیمت بنزین باشد که در هر ماه حدود ۲۵۰۰ میلیارد تومان برآورد می‌شود، این رقم بین حدود ۶۰ میلیون خانوار توزیع خواهد شد این در حالی است که بعد از افزایش قیمت بنزین در سه روز متفاوت از آخرین روزهای آبان تا دوم آذرماه، دور اول کمک‌های معیشتی واریز شد.
4	به گفته نوبخت، رئیس سازمان برنامه و بودجه قرار است دهم هر ماه کمک معیشتی پرداخت شود و این اعلام در مواردی این انتظار را ایجاد کرده که برای آذرماه نیز پرداختی انجام شده و فرداشب (دهم آذرماه) حساب خانوارها شارژ شود.
5	این در حالی است که پرداختی دور اول که در چند روز گذشته انجام شد همان پرداختی آذر ماه به شمار می‌رود، چراکه باید بعد از یک دور یک ماهه و با کسب درآمد از محل افزایش قیمت بنزین اولیت پرداختی بعد از ۲۴ آذرماه انجام می‌شد ولی به دلایلی این پرداختی در ابتدای ماه و از محل تنخواه صورت گرفته است.
6	بر این اساس درآمد ناشی از افزایش قیمت بنزین در این فاصله باید جایگزین تنخواه دریافتی بابت پرداختی دور اول شده و در ادامه در دهم دی ماه دور دوم کمک‌های معیشتی واریز خواهد شد.
7	از این رو در ماه جاری، پرداختی بعدی نقد به یارانه ۴۵ هزار و ۵۰۰ تومانی اختصاص دارد که بیستم آذر واریز می‌شود و پرداخت بعدی حقوق و دستمزد است که آخر ماه انجام خواهد شد.
8	برای کمک‌های معیشتی نیزکه به حساب سرپرستان خانوار در یارانه نقدی واریز می‌شود برای خانوارهای تک‌نفره ۵۵ هزار تومان، دو نفره ۱۰۳ هزار تومان، سه نفره ۱۳۸ هزار تومان، چهارنفره ۱۷۲ هزار تومان و پنج نفره و بیشتر ۲۰۵ هزار تومان پرداختی انجام خواهد شد.
