asriran_1_data###کرونا؛ خانواده‌های کم درامد ژاپنی بسته مالی می گیرند###https://www.asriran.com/fa/news/721719/کرونا-خانواده‌های-کم-درامد-ژاپنی-بسته-مالی-می-گیرند###['بین الملل']###2020-04-03 09:51:00###۷۲۱۷۱۹###['ژاپن', 'کرونا', 'کمک مالی']
3
1	مقامات دولت ژاپن اعلام کردند به خانواده‌های کم درامد و یا افرادی که کسب و کار آن‌ها به دلیل شیوع ویروس کرونا به خطر افتاده است ۲۰۰ هزار یوان (۱۸۵۰ دلار آمریکا) دلار پول نقد می‌پردازند.
2	به گزارش ایرنا از کیودو، پیش بینی می‌شود حدود ۱۰ میلیون خانوار ژاپنی برای دریافت کمک‌های ویژه به عنوان یکی از ستون‌های اصلی بسته اقتصادی اضطراری دولت در مبارزه با کرونا واجد شرایط باشند.
3	اعطای این بسته در حالی است که در پی کمبود ماسک در ژاپن دولت این کشور اعلام کرده بود قصد دارد ظرف هفته آینده به حدود ۵۰ میلیون خانوار ماسک‌های پارچه‌ای قابل شست و شو توزیع کند.
4	بر اساس این گزارش شهرهایی که آمار ابتلا به ویروس کرونا در آن‌ها بیشتر است در اولویت قرار می‌گیرند اما این موضوع باعث انتقاد مردم از دولت شده بود که دو عدد ماسک برای هر خانوار بسیار کم است.
5	عبور مبتلایان از مرز سه هزار تنشمار مبتلایان به ویروس کرونا در ژاپن از مرز سه هزار نفر عبور کرده و بیش از ۷۰ مورد هم بر اثر این بیماری جان خود را از دست داده‌اند با این حال شینزو آبه، نخست وزیر ژاپن اعلام کرده است «فعلا اعلام وضعیت اضطراری در ژاپن ضرورت ندارد» .
6	آبه گفت: اعلام وضعیت اضطراری محدودیت‌های اقتصادی را در پی خواهد داشت و کشور هنوز به مرحله‌ای نرسیده است که نیاز به اعلام وضعیت اضطراری داشته باشد.
7	این در حالی است که برخی از متخصصان ژاپنی معتقد هستند این کشور در وضیعت خاصی است و احتمال می‌دهند در یک الی دو هفته آینده آمار مبتلایان به ویروس کرونا در ژاپن سیر صعودی پیدا کند.
8	آغاز آزمایش بالینی داروی آویگان برای کروناشرکت فوجی فیلم اعلام کرد آزمایش‌های بالینی داروی ضد انفلوانزای آویگان را بر روی ۱۰۰ نفر از مبتلایان به ویروس کرونا انجام داده است این دارو در حال حاضر در ژاپن تنها با نظارت وزارت بهداشت این کشور قابل استفاده است زیرا که احتمال می‌رود عوارض جانبی متعددی به همراه داشته باشد.
9	سقوط شاخص بورس توکیوسرمایه گذاران به دلیل نگرانی از تاثیرگذاری شیوع ویروس کرونا به وضعیت اقتصادی، در معاملات روز گذشته اقدام به فروش سهام خود کردند که منجر شد شاخص بورس توکیو برای مدت کوتاهی بیش از ۱۰۰۰ واحد افت کند.
10	احتمال تعویق یک ماهه آغاز سال تحصیلی در پایتخت ژاپنبا اعلام اپیدمی شدن ویروس کرونا در جهان وزارت آموزش و پرورش ژاپن هم جهت جلوگیری و مهار شیوع این ویروس در حال بررسی برای بسته نگهداشتن مدارس و دانشگاه‌ها تا اوایل ماه می‌هستند.
