roozno_data###انتقاد صریح محسن هاشمی از حناچی:مدیران در سال آخر مدیریت شان محافظه کار می شوند / دوست داشتم شهردار می شدم تا شهرداری کارنامه مقبولی ارائه دهد###http://roozno.com//fa/news/433138/انتقاد-صریح-محسن-هاشمی-از-حناچیمدیران-در-سال-آخر-مدیریت-شان-محافظه-کار-می-شوند-دوست-داشتم-شهردار-می-شدم-تا-شهرداری-کارنامه-مقبولی-ارائه-دهد###[]###2020-06-27 10:40:00###۴۳۳۱۳۸###['محسن هاشمی', 'حناچی']
1@@@2
1	رئیس شورای شهر تهران به روزنامه شرق گفت:در مجموع فکر می‌کنم مدیریت شهری در این دوره در حوزه حمل‌ونقل موفق عمل نکرده است.
2	با وجود آنکه در شورا همراهی صددرصد وجود داشته و در دولت نیز مخالفت‌هایی که قبلا بین رئیس‌جمهور و شهردار دیده می‌شد، وجود نداشت، شهرداری نتوانست از فرصت استفاده کند و الان که در ابتدای سال آخر این دوره هستیم، باید از هر روز این فرصت برای جبران استفاده کنیم.
3	به گزارش روز نو :محسن هاشمی در پاسخ به این سوال که:"‌ با توجه به تحولات و اتفاقاتی که در این دوران رخ داده، اگر به گذشته برمی‌گشتید، باز هم تمایلی برای شهردار تهران‌شدن داشتید؟ یا خوشحال هستید که در این شرایط در این مسئولیت نیستید؟" گفت:اگر از نظر عافیت‌طلبی و درامان‌بودن از انتقادات و هزینه‌ها نگاه کنیم، شاید از نظر شخصی به نفع من شد که در مسئولیت اجرائی مدیریت شهری قرار نگرفتم؛ اما اگر از بُعد انتظارات مردم و ظرفیت‌ها نگاه کنیم، علاقه زیادی داشتم که دست‌کم در چند اولویت این دوره بتواند کارنامه مقبولی به مردم ارائه دهد؛ به‌ویژه در چهار حوزه حمل‌ونقل عمومی، پسماند، نوسازی بافت‌های فرسوده و آسیب‌های اجتماعی، چه من شهردار می‌شدم و چه فرد دیگری، باید در این حوزه‌ها تحول انجام می‌شد و در این فرصت باقی‌مانده باید انجام بگیرد.
4	هاشمی افزود:اختلافی در نظر و دیدگاه بین شورا و شهرداری وجود ندارد؛ بلکه مشکل اصلی در اجراست، مدیران معمولا در سال آخر به‌ویژه اگر امید زیادی برای بقا و ماندن در دوره بعد نداشته باشند، محافظه‌کار می‌شوند و مدیران فعلی شهرداری که از ابتدا هم جسارت و ریسک‌پذیری زیادی نداشتند.
5	ما فقط می‌توانیم در این سال آخر، شهرداری را تشویق کنیم و حتی هل دهیم که تحرک بیشتری داشته باشد.
