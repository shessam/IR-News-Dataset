tabnak_data###حمله نظامیان اسرائیلی به مسجدالاقصی و سرکوب نمازگزاران###https://www.tabnak.ir/fa/news/957475/حمله-نظامیان-اسرائیلی-به-مسجدالاقصی-و-سرکوب-نمازگزاران###[]###2020-02-08 03:38:00###۹۵۷۴۷۵###['اسرائیل', 'مسجد الاقصی', 'فلسطین']
1
1	نظامیان رژیم صهیونیستی صبح امروز (جمعه) به مسجدالاقصی یورش برده و اقدام به سرکوب نمازگزاران کردند.
2	به گزارش ایسنا، به نقل از مرکز اطلاع رسانی فلسطین، هزاران فلسطینی به رغم تدابیر امنیتی شدید رژیم صهیونیستی در مسجدالاقصی حاضر شده و نماز صبح را در داخل آن اقامه کردند.
3	پلیس این رژیم صبح امروز به اتوبوس‌های حامل نمازگزاران از شهرها و روستاهای فلسطینی اجازه ندادند وارد مسجدالاقصی شوند.
4	به گفته شاهدان عینی، پلیس این رژیم اتوبوس‌هایی را که از المثلث و الجلیل به نزدیکی ورودی‌های قدس آمده‌ بودند، متوقف کرده و از آنها خواستند به همان جایی که از آن آمده‌اند، بازگردند.
5	این برای چندمین هفته متوالی است که نماز صبح مسجدالاقصی با حضور هزاران فلسطینی اقامه می‌شود.
6	رژیم صهیونیستی به شدت نگران حضور گسترده فلسطینیان در مسجدالاقصی است و طی هفته‌های گذشته نیز اقدام به سرکوب نمازگزاران فلسطینی کرد که طی آن ده‌ها نفر زخمی و شماری هم بازداشت شدند.
7	نظامیان اسرائیلی امروز هم ضمن ضرب و شتم نمازگزاران فلسطینی، عایده صیداوی، یکی از نگهبانان مسجدالاقصی را بازداشت کردند.
