asriran_1_data###پرسپولیسِ باشخصیت، استقلال دوست‌داشتنی###https://www.asriran.com/fa/news/712723/پرسپولیسِ-باشخصیت-استقلال-دوست‌داشتنی###['ورزشی']###2020-02-08 11:35:00###۷۱۲۷۲۳###['استقلال', 'پرسپولیس']
12
1	شهرآورد برای هر دو طرف صحنه‌های غرورانگیزی داشت.
2	صرف‌نظر از چند صحنه زشت، پرسپولیسی‌ها می‌توانند به این ببالند که ۲ بار بازی باخته را مساوی کردند و نیمه دوم بازی خوبی هم انجام دادند و برای چندمین شهرآورد پیاپی (۴ یا ۵ شهرآورد) نباختند.
3	به گزارش خبر ورزشی، استقلالی‌ها هم می‌توانند بگویند بعد از چند بازی به پرسپولیس ۲ گل زدیم و با اینکه تیمی خسته‌تر و کم‌مهره‌تر داشتیم (با نیمکت تقریباً خالی)، اما ۸۹ دقیقه از پرسپولیس جلو بودیم و در نهایت هم نباختیم.
4	شهرآورد پنج‌شنبه در مجموع خوب از آب درآمد و حداقل نسبت به دو، سه شهرآورد قبلی بهتر بود، اما با هر مدل نگاهی و با طرفداری از هر رنگی بازی را دیده باشیم نمی‌توانیم از بازی خوب چند نفر غافل شویم.
5	در پرسپولیس وحید امیری بهتر از بقیه بود هر چند که «تیم» گل‌محمدی در نیمه دوم نشان داد که بی‌دلیل صدرنشین نیست.
6	در استقلال هم ارسلان مطهری و مهدی قائدی فوق‌العاده بودند و بقیه هم بد کار نکردند، اما در مجموع اگر مهره‌های استقلال تجربه پرسپولیسی‌ها را داشتند و ۵، ۶ دقیقه آخر بازی را مدیریت می‌کردند، آبی‌ها برنده می‌شدند.
7	ضمن اینکه استوکس در همان چند دقیقه نشان داد که با وجود ناآمادگی بدنی یک مهاجم سطح بالاست، همان طور که بشار می‌تواند در دقایق حساس و بازی‌های خاص به درد پرسپولیس بخورد.
8	بشاری که حتی بعد از فوت مادرش پرسپولیس را تنها نگذاشت.
9	پرسپولیس و استقلال امسال هر دو تیم‌های دوست‌داشتنی هستند.
10	پرسپولیس یحیی زیباتر از پرسپولیس کالدرون بازی می‌کند و استقلالِ مجیدی هم مثل استقلال ِ استراماچونی تیمی شاداب و هجومی است، ولی به هر حال هر دو تیم در آسیا کار سختی دارند.
11	قائدی در دقایقی از بازی ضعف دفاعی پرسپولیس را به گل‌محمدی نشان داد و استقلال هم باید حتماً فکری به حال تعداد زیاد مصدومانش و اینکه دقایق آخر گل می‌خورد، بکند.
12	امسال استقلال در ۵ بازی دقایق آخر گل خورده و ۱۰، ۱۲ امتیاز را به همین دلیل از دست داده که طبعاً کادر فنی باید این ایراد را برطرف کنند.
