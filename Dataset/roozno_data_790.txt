roozno_data###حریرچی:نگرانی از وضعیت شیوع کرونا در تهران/ کنترل مرگ ناشی از بیماری در کشور###http://roozno.com//fa/news/420342/حریرچینگرانی-از-وضعیت-شیوع-کرونا-در-تهران-کنترل-مرگ-ناشی-از-بیماری-در-کشور###[]###2020-04-04 12:35:00###۴۲۰۳۴۲###['شیوع کرونا در تهران']
1
1	معاون کل وزارت بهداشت ضمن اعلام روند کاهشی بروز کرونا در برخی استان های پرشیوع، در عین حال درباره وضعیت این بیماری در تهران و همچنین ترافیک امروز سطح شهر تهران، ابراز نگرانی کرد.
2	دکتر ایرج حریرچی نماینده ویژه وزیر بهداشت و ناظر بر اجرای طرح بسیج ملی مبارزه با بیماری کرونا در ارتباط ویدیو کنفرانسی با خبرنگاران، در پاسخ به سوال ایسنا درباره وضعیت ابتلا به کووید۱۹ در استان تهران و استان‌های پرشیوع،‌ گفت: در استان‌هایی که روند ابتلا به کووید۱۹ زودتر آغاز شد و معمولا استان‌های پر خطرمان محسوب می‌شدند،‌ در حال حاضر روند ابتلا نزولی شده است و اکنون تعداد بیشتری از استان‌هایمان این وضعیت را دارند.
3	البته متاسفانه برخی از استان‌ها هنوز از نظر تعداد موارد ابتلا و مرگ‌ومیر روند صعودی نسبی را دارند که استان‌هایی هستند که ویروس کرونا دیرتر به آن‌ها وارد شده است.
4	نگرانی درباره وضعیت تهرانوی افزود: در عین حال از وضعیتی که در تهران وجود دارد از نظر ابتلا هنوز نگران هستیم.
5	از آنجایی که تهران نقش کلیدی ارتباطی با سایر استان‌ها دارد، هرگونه وجود و شیوع ویروس حتی در حد متوسط هم می‌تواند باعث انتشار به سایر شهرها و به‌ویژه شهرهای اطراف تهران شود که تبادل زیادی از نظر اشتغال دارند.
6	همانطور که آقای رییس جمهور اعلام کردند روند ابتلا در اکثر استان‌ها نزولی است و همانطور که وزیر بهداشت اعلام کردند این به معنی مدیریت بیماری است، نه به معنی کنترل و سرکوب بیماری.
7	ما هنوز درباره ویروس نگرانیم.
8	سطح ترافیکی که امروز در سطح شهر تهران بود، ما را نگران می‌کند.
9	زیرا هر یک از این افراد می‌توانند ویروس را به خانه یا محل کار ببرند.
10	‌حریرچی در پاسخ به سوال دیگر ایسنا، درباره وضعیت نمودار ابتلا و بروز کرونا در ایران در مقایسه با نمودار سایر کشورها و برخی اظهارات مبنی بر عدم شناسایی درست بیماری در ایران،‌ گفت: مهم‌ترین موضوعی که در بررسی نمودارهای ابتلا باید به آن توجه شود درست است که تعداد مهم است، اما مهم‌ترین نکته این است که میزان ابتلا با چه سرعتی رشد می‌کند و شیب منحنی، صاف شدن آن و پایین آمدن آن، شاید اهمیتش از تعداد خالص بیشتر باشد.
11	یک نقص ما این بود که تست‌مان را برای افراد بستری انجام می‌دادیم و در افراد سرپایی کمتر تست انجام داده بودیم، زیرا اپیدمی در کشور ما زودتر شروع شد و در آن زمان اصلا تست نداشتیم، اما اکنون با اقداماتی که انجام دادیم، تست‌های سرپایی بسیار بیشتری را انجام می‌دهیم.
12	کنترل مرگ ناشی از کرونا در ایرانوی افزود: نکته مهم این است که اگر به موارد مرگ‌ومیر توجه کنید، می‌بینید که کسانیکه در بیمارستان‌ها فوت می‌کنند، حتما تست بر رویشان انجام شده است.
13	به ویژه از روز یکم و دوم اسفند که ویروس شناسایی شده است و ملاحظه می‌کنید که با توجه به اقداماتی که دولت و ملت با هم انجام دادند، موضوع مهم این است که روند صعودی‌مان در میزان مرگ‌ومیر را کنترل کردیم و به خط صاف رسیده که به عنوان مهم‌ترین دستاورد مطرح است که کشورهای کمی توانستند به این دستاورد برسند.
14	البته به این معنی نیست که کار ما نقص ندارد.
15	حتما در کارمان نقص‌هایی داشتیم که سر فرصت می‌توانیم درباره آن بحث کنیم.
16	فاصله گذاری اجتماعی با لحاظ ملاحظات اقتصادیوی درباره لزوم تشدید فاصله‌گذاری اجتماعی، گفت: ما دو موضوع داریم؛ یکی کنترل بیماری و کاهش مرگ و میر و بیمای‌زایی بیماری است و هدف دوم هم کاهش اثرات اجتماعی و اقتصادی ویروس است که این دو هدف متناقض بوده و حصول هر دو به میزان کاملا مناسب، ممکن است حاصل نشود.
17	مهم این است فاصله‌گذاری اجتماعی به معنی کاهش تماس مردم با یکدیگر هدف ما است، اما باید ببینیم که اقتصاد ما چقدر تحملش را دارد.
18	زیرا ایران فقط با کرونا نمی جنگد، بلکه با تحریم‌های ناجوانمردانه هم می‌جنگد و به همین دلیل حفظ تعادل در این زمینه لازم است و به حداکثر ممکن باید برسد، اما قاعدتا ملاحظات اقتصادی هم باید لحاظ شود.
