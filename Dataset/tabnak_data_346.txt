tabnak_data###فیروزجا و خادم‌الشریعه به تیم ملی شطرنج برنمی‌گردند###https://www.tabnak.ir/fa/news/955757/فیروزجا-و-خادم‌الشریعه-به-تیم-ملی-شطرنج-برنمی‌گردند###['ورزشی', 'ورزشی']###2020-01-31 22:29:00###۹۵۵۷۵۷###['خادم الشریعه', 'شطرنج ایران', 'تیم ملی فوتبال']
12
1	مهرداد پهلوان زاده می گوید که با رایزنی های صورت گرفته در ماه آینده قرعه ممنوعه به شطرنج باز می‌گردد.
2	او همچنین اعلام کرد فدراسیون شطرنج ایران با سارا خادم الشریعه و علیرضا فیروزجا درباره بازگشت آنها به تیم ملی به نقطه مشترکی نرسیده است.
3	به گزارش تابناک ورزشی، مهرداد پهلوان زاده درباره نبود جایزه نقدی در مسابقات قهرمانی کشور گفت: به صورت سنتی قهرمانی کشور ایران جایزه نقدی ندارد اما در عوض این جوایز به صورت اعزام به مسابقات قهرمانی انفرادی آسیا و عضویت در تیم ملی است که همین موارد به گونه ای جایزه محسوب می شود.
4	او در باره حواشی اخیر پیش آمده در شطرنج ایران گفت: بعد از چندین سال شطرنج ایران توانست به حد بالاییبرسد.
5	باتوجه به شرایطی که به وجود آمد و همچنینقوانینیمانند اینکه شورای برون مرزی اعلام کرد که در مسابقاتی که رژیم صهیونیستی حضور دارد نباید شطرنج بازان ایرانی در آن شرکت کنندباعث شد وضعیت قهرمانان ما در حالتی نامشخص قرار بگیرد.
6	شطرنج بازان آینده خود را مبهم می دیدند اما با ابتکاری که علی‌نژاد ارائه کرد و پیگیری هایی انجام شدتوانستیم مشکلات را برطرف کنیم .
7	فکر کنمکه در ماه آینده بتوانیمقرعه ممنوعه را به شطرنج برگردانیم تا مشکلات حل شود.
8	پهلوان زاده که در شبکه سه صحبت می‌کرد، درباره صحبت فدراسیون شطرنج ایران با سارا خادم الشریعه و علیرضا فیروزجا در خصوص بازگشت آنها به تیم ملی ایران گفت: فدراسیون شطرنج ایران با این بازیکنان به نقطه مشترکی نرسیده استاما تلاش های خود را ادامه می دهد.
9	او در پاسخ به اینکه آیا علیرضا فیروزجا جواب تلفن فدراسیون شطرنج ایران را می دهد؟ پاسخ داد: علیرضا فیروزجا تلفن شخصی ندارد اما پدر او گاهی جواب فدراسیون را می دهد!پهلوان زاده تاکید کرد: نمی توان گفت که فیروزجا به طور قطع از تیم ملی ایران جدا شده است زیرا هنوز اتفاقی رخ نداده است.
10	شاهدیم که بسیاری از بازیکنان مجبور می شوند با پرچم کمیته بین المللی المپیک بازی کنند و فیروزجا هنوز زیر پرچم کشور دیگر بازی نکرده است.
11	امیدواریم که این شطرنج باز به تیم ملی برگردد و نباید پیش از اینکه اتفاقی بیفتد با دست خودمان شطرنجبازانمان را طرد کنیم.
12	قرعه ممنوعه یک ویژگی در مسابقات شطرنج است اما با توجه به اینکه در قانون فدراسیون جهانی نوشته نشده، برخی از برگزار کننده‌ها آن را می‌پذیرند و برخی دیگر هم قبول نمی‌کنند.
13	فدراسیون جهانی برای این موضوع در مسابقات جهانی با کشورها راه می‌آید، چون فدراسیون‌های زیادی هستند که بازیکنانشان مقابل رژیم صهیونیستی بازی نمی‌کنند؛ حتی در المپیاد جهانی هم تا دوره ای که حساس نباشد فیده این موضوع را می‌پذیرد اما در دورهایی که در رده بندی و مقام بازیکنان تأثیرگذار باشد آن را قبول نمی‌کنند.
