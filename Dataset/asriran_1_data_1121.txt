asriran_1_data###درخواست مهاجم استقلال بعد از مصدومیت مطهری؛ دیاباته: می‌خواهم به مرخصی بروم!###https://www.asriran.com/fa/news/734929/درخواست-مهاجم-استقلال-بعد-از-مصدومیت-مطهری-دیاباته-می‌خواهم-به-مرخصی-بروم###['ورزشی']###2020-06-26 14:46:00###۷۳۴۹۲۹###['استقلال', 'مطهری']
4
1	مهاجم تیم فوتبال استقلال به دلیل به دنیا آمدن فرزندش عازم فرانسه خواهد شد.
2	به گزارش فارس، در شرایطی که ارسلان مطهری به دلیل مصدومیت 4 هفته در ترکیب آبی‌پوشان حضور ندارد و مرتضی تبریزی فصل را از دست داده، دیاباته خواهان سفر به کشور فرانسه شده است.
3	مهاجم اهل مالی به مسئولان استقلال اعلام کرده به دلیل اینکه فرزندش چند روز دیگر به دنیا می‌آید و از قبل این موضوع را هماهنگ کرده، قصد سفر به کشور فرانسه را دارد و حتما باید به مرخصی برود.
4	این درخواست در شرایطی صورت گرفته که فرهاد مجیدی مخالف سفر دیاباته به فرانسه است اما از آنجا که این بازیکن اعلام کرده حتما باید برای به دنیا آمدن فرزندش در فرانسه حضور داشته باشد سرمربی استقلال همه چیز را به باشگاه واگذار کرد.
5	ظاهرا مسئولان باشگاه استقلال تصمیم دارند از دیاباته تعهد بگیرند این بازیکن فقط برای یک هفته عازم فرانسه شود و سپس بلافاصله به تمرینات استقلال برگردد.
