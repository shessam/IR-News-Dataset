asriran_2_data###عراقچی: شوک اقتصادی خروج آمریکا از برجام فرو نشسته است###https://www.asriran.com/fa/news/700997/عراقچی-شوک-اقتصادی-خروج-آمریکا-از-برجام-فرو-نشسته-است###['سیاست خارجی']###2019-11-30 13:02:00###۷۰۰۹۹۷###['عراقچی', 'برجام']
5
1	سید عباس عراقچی معاون سیاسی وزیر امور خارجه ایران که به چین سفر کرده است گفت: روابط بسیار خوب و رو به گسترشی با چین داریم و علیرغم شوک هایی که بعد از خروج آمریکا از برجام به روابط اقتصادی ما با کشورهای شریک اقتصادی وارد شد این شوک ها اکنون فرو نشسته و ساز و کارهای جدیدی در روابط با کشورهای شریک اقتصادی خود به ویژه چین داریم.
2	به گزارش ایرنا عراقچی صبح امروز در بدو ورود به چین در فرودگاه پکن در جمع خبرنگاران افزود: روش های نوینی پیدا شده و در حال بازگشت به یک شرایط باثبات اقتصادی در روابط با چین هستیم ولی لازم است موانع را رفع کنیم و روابط اقتصادی دو کشور را به سطح بالاتری ارتقا دهیم.
3	وی با اشاره به اینکه این سفر به دعوت همتای چینی و با هدف ادامه مشورت های سیاسی بین دو کشور در خصوص برجام صورت گرفته است افزود: از ابتدای مذاکرات برجام، به طور مستمر نشست های مشورتی و تبادل نظر با دوستانمان در چین و روسیه برگزار شده و این سفر هم در ادامه این مشورت ها است که طی امروز و فردا در پکن انجام خواهد شد.
4	عراقچی از برجام به عنوان یک موضوع جدی در عرصه بین المللی نام برد و گفت: به دلیل عدم انجام تعهدات کشورهای باقی مانده در برجام بعد از خروج آمریکا، برجام وضعیت مناسبی ندارد و جمهوری اسلامی ایران از منافعی که باید در قبال برجام منتفع شود برخوردار نیست.
5	وی ادامه داد: بعد از آغاز روند کاهش تدریجی تعهدات ایران در برجام، وضعیت این توافق در شرایطی است که اقتضا می کند مشورت های جدی تر و نزدیک تری با دوستانمان داشته باشیم.
6	معاون سیاسی وزارت امور خارجه جمهوری اسلامی ایران با بیان اینکه از ابتدا با چین در مورد برجام تماس نزدیک بودیم تصریح کرد روز جمعه آینده نیز کمیسیون مشترک برجام طبق برنامه از پیش تعین شده برگزار می شود لذا لازم بود قبل از این کمیسیون، دستور کار این نشست را با همکارانمان در وزارت امور خارجه چین مرور و تلاش کنیم مواضع نزدیکتری در این کمیسیون داشته باشیم.
7	او گفت: اگرچه در این سفر موضوعات مختلفی در زمینه روابط دو جانبه بحث می شود اما محور این مذاکرات برجام است ولی طبیعی است بقیه ابعاد همکاری های دو کشور به ویژه همکاری های بین اللملی و مسایل دو جانبه نیز مورد بحث قرار خواهد گرفت.
8	نشست مشورتی «سید عباس عراقچی» معاون سیاسی وزارت امور خارجه جمهوری اسلامی ایران با همتای چینی خود در مورد برجام، فردا یکشنبه در وزارت امور خارجه چین در پکن برگزار می شود در این نشست همچنین قرار است در مورد نشست کمیسیون مشترک برجام که هفته آینده در وین برگزار می شود رایزنی شود.
9	در کمیسیون مشترک برجام که قرار است در سطح معاونان وزیر برگزار شود آخرین تحولات مربوط به اجرای برجام از جمله اقدامات ایران برای توازن‌بخشی به تکالیفش از سوی آنها مطرح و اقدامات آنها نیز در انجام تعهداتشان بررسی می‌شود.
10	با گذشت یک سال از خروج آمریکا از برجام، احیای تحریم‌های هسته‌ای و محقق نشدن وعده‌های اروپا، شورای عالی امنیت ملی ایران در بیانیه‌ای روز ۱۸ اردیبهشت‌ماه به طرف‌های توافق هشدار داد در صورتی که ظرف ۶۰ روز به تعهدات خود در زمینه‌های نفتی و بانکی عمل نکنند ایران طبق مفاد برجام، از تعهدات خود ذیل این توافق خواهد کاست.
11	جمهوری اسلامی ایران تاکنون در چهار گام از تعهدات برجامی خود شامل عبور از سقف ۳۰۰ کیلوگرمی ذخایر اورانیوم غنی‌شده ۳.
12	۶۷ درصد، عدم فروش آب سنگین و مازاد اورانیوم غنی‌شده، افزایش سطح غنی‌سازی به ۴.
13	۵ درصد و برداشتن محدودیت‌ها روی فعالیت‌های تحقیق و توسعه (R & D) کاسته است.
14	گام چهارم کاهش تعهدات برجامی ایران از صبح روز پانزدهم آبان با گازدهی به سانتریفیوژهای نصب‌شده در تأسیسات فردو و غنی‌سازی ۴.
15	۵ درصدی در این تاسیسات (از نیمه شب شانزدهم آبان) آغاز شد.
