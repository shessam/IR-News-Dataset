roozno_data###استعفا، تهدید یا فرصت اصلاح‌طلبان؟###http://roozno.com//fa/news/433112/استعفا-تهدید-یا-فرصت-اصلاح‌طلبان###[]###2020-06-27 09:27:00###۴۳۳۱۱۲###['موسوی لاری', 'استعفا']
1
1	اوضاع شورای عالی سیاست‌گذاری بعد از انتخابات مجلس چندان عادی نیست زیرا از یک‌سو کمیسیون ماده 10 احزاب اعلام کرده است که این شورا باید در قالب «جبهه» به فعالیت خود ادامه دهد و از این‌رو این شورا در معرض تغییراتی ساختاری قرار گرفته است و از سوی دیگر باتوجه به نتیجه انتخابات مجلس و تشدید اختلافات داخلی اصلاح‌طلبان زمزمه‌های استعفاها در این شورا مطرح شد.
2	به گزارش روز نو :استعفای عبدالواحد موسوی‌لاری نخستین اتفاقی بود که عملا نشان داد که گویا تغییراتی جدی در شورای عالی اصلاح‌طلبان در حال بروز و ظهور است.
3	موسوی‌لاری در بخشی از نامه استعفای خود خطاب به عارف نوشته بود: «اینجانب که در این سال‌ها شاهد تلاشی ‌بی‌وقفه، دلسوزانه و خالصانه حضرت‌عالی و دیگر اعضای محترم بوده‌ام و از کنار شما بودن بهره‌های معنوی برده و درس‌ها گرفته‌ام، اذعان می‌کنم که فرصت در کنار شما بزرگواران بودن غنیمتی است که نباید از دست داد.
4	اما شما خود به شرایط جسمی بنده واقفید و در گذشته نیز کرارا به عرض دوستان رسانده بودم که به دلیل شرایط جسمی امکان تداوم مسئولیت و ایفای نقش ندارم؛ لذا بدین‌وسیله استعفای خود را به حضرت‌عالی، اعضای محترم هیئت‌رئیسه و اعضای محترم شورا تقدیم می‌دارم.
5	بدیهی است که استعفا از مسئولیت به معنای عدم همراهی و همگامی با عزیزان نبوده و نیست؛ هرچند که این استعفا با شرایط جسمی حقیر مرتبط بوده و از ماه‌های پیش هم با شما در میان گذاشته بودم اما گمانم این است که این استعفا می‌تواند آغازی بر تغییر ساختار و سازوکارهای نهادهای اجماعی و پررنگ‌شدن نقش احزاب و تشکل‌ها باشد».
6	پس از این استعفا بود که شایعاتی مبنی بر استعفای عارف مطرح شد که در آن مقطع یعنی اوایل اردیبهشت سال جاری علیرضا خامسیان، مدیر روابط عمومی بنیاد امید ایرانیان گفته بود: «این موضوع شایعه است و استعفایی در کار نیست.
7	استعفای موسوی‌لاری نیز هنوز در هیئت‌رئیسه شورا بررسی نشده استغیره طرح بحث استعفا در این شرایط عجیب است؛ چراکه استعفا زمانی مطرح می‌شود که شکستی به مجموعه وارد شده باشد؛ ‌این در حالی است که شورای‌عالی سیاست‌گذاری اصلاح‌طلبان از سال 94 تا 98 پی‌درپی پیروزی به دست آورده بود و در موضوع اخیر هم علت شکست مشخص است که خارج از اراده شورا بود؛ پس لزوم استعفا در این بحث هم نمی‌گنجد».
8	احمد شریف، یکی از اعضای شورای عالی سیاست‌گذاری هم گفته بود: «این شایعه‌ای هم که درباره استعفای محمدرضا عارف مطرح شده کذب است و چنین مطلبی نه جایی عنوان شده و نه حقیقت دارد».
9	این تکذیب‌ها ادامه داشت تا آنکه باز هم موضوع استعفای عارف در محافل سیاسی بر سر زبان‌ها افتاد و این‌بار گویا درخواست‌هایی مبنی بر استعفای او مطرح شد.
10	علی صوفی درباره چنین پیشنهادهایی گفت: «مجموع موضوعاتی که مطرح می‌شود همگی یک نوع گمانه‌زنی است، تنها مسئله‌ای که تاکنون درخصوص شورای عالی واقعیت دارد، استعفای آقای موسوی‌لاری است که ایشان خودش رسانه‌ای کرده و هنوز شورا جلسه‌ای تشکیل نداده که این موضوع مطرح و در این خصوص تصمیم‌گیری شود».
11	او درباره مطرح‌شدن استعفای عارف از سوی برخی چهره‌ها، تصریح کرد: «در شورای عالی سیاست‌گذاری عرف این است که شورا بعد از هر انتخابات در سطح کشور از شوراهای اصلاح‌طلبان استان‌ها یک نظرسنجی را ترتیب می‌دهد و کارگروهی را برای جمع‌آوری و بررسی این نظرسنجی‌ها مشخص می‌کند و شورای عالی سیاست‌گذاری جلساتی را تشکیل می‌دهد که در آن پیرامون نظرات و انتقاداتی که از استان‌ها می‌آید و همچنین نظراتی که ممکن است اعضا داشته باشند به بحث و مشورت می‌پردازد تا نقاط ضعف و قوت شورا بررسی شود».
12	صوفی ادامه داد: «در حال حاضر تا زمانی که این روال سپری نشود، هنوز اتفاقی رخ نداده است و همه مواردی که مطرح می‌شود، از جمله پیشنهاد استعفا به آقای عارف بعد از نظرسنجی درخصوص عملکرد شورای عالی سیاست‌گذاری در این شورا به مشورت گذاشته می‌شود».
13	از این سخن صوفی چندروزی بیشتر نگذشت تا اینکه خبرگزاری «ایسنا» در گزارشی نوشت: «پس از برگزاری انتخابات مجلس یازدهم، محمدرضا عارف رئیس شورای عالی سیاست‌گذاری و موسوی‌لاری نایب‌رئیس این شورا استعفا دادند و شورای عالی هنوز هیچ جلسه‌ای برگزار نکرده است.
14	عارف در اسفندماه استعفای خود را به داود محمدی، دبیرکل انجمن اسلامی معلمین اعلام کرده است.
15	محمدی به نمایندگی از اصلاح‌طلبان مجوز فعالیت جبهه اصلاح‌طلبان ایران اسلامی را از کمیسیون ماده۱۰ احزاب گرفته بود، زیرا این کمیسیون از اصلاح‌طلبان خواسته بود که برای فعالیت انتخاباتی خود جبهه را جایگزین شورای عالی کنند، چون در قانون جدید فعالیت احزاب و تشکل‌های سیاسی، فعالیت‌های ائتلافی باید در قالب جبهه باشد و محمدی مسئول جبهه اصلاح‌طلبان ایران اسلامی بود».
16	داود محمدی درباره استعفای عارف به این خبرگزاری گفته است: «عارف با وی در این زمینه صحبت‌هایی داشته است و او از استعفای موسوی‌لاری ناراحت است.
17	با این حال جلسات شورای سیاست‌گذاری که به خاطر کرونا تشکیل نمی‌شود و این موضوع در شورای هماهنگی جبهه اصلاحات هم هنوز مطرح نشده است.
18	فعلا موضوعی که عارف مطرح کرده، در حال بررسی است و در این زمینه صحبت می‌کنیم».
