tabnak_data###مکالمه برج مراقبت فرودگاه امام درباره بوئینگ 737###https://www.tabnak.ir/fa/news/956413/مکالمه-برج-مراقبت-فرودگاه-امام-درباره-بوئینگ-737###[]###2020-02-03 11:53:00###۹۵۶۴۱۳###['نبض خبر', 'بوئینگ 737', 'جعبه سیاه', 'حوادث', 'ویدیو', 'ویدئو']
1@@@2@@@3@@@4@@@5@@@6@@@7@@@8@@@9
1	یک فروند هواپیمای مسافربری بوئینگ 737 متعلق به خطوط هوایی اوکراین پس از پرواز از فرودگاه امام خمینی(ره) ساعت 6:19 روز 18 دی 1398 توسط پدافند خودی هدف قرار گرفت و ساقط شد که در پی آن مسافران این هواپیما از جمله گروهی از هموطنانمان درگذشتند.
2	پیش از اعلام رسمی عامل این حادثه، رئیس سازمان هواپیمایی کشور منکر برخورد موشک شده بود و پس از آن نیز ادعا شد که او از عامل حادثه خبر نداشته است.
3	اکنون طرف اوکراینی صوتی از مکالمه خلبان یک هواپیمای شرکت آسمان با برج مراقبت و همچنین تماس با خلبان هواپیمای سقوط کرده را منتشر کرده که نشان می‌دهد حتی خلبان هواپیمایی آسمان نیز برخورد موشک با هواپیمای اوکراینی را دیده که برج فرودگاه امام به خلبان هواپیمایی آسمان می‌گوید چنین چیزی به آنها گزارش نشده است!
4	در واقع این فایل صوتی نشان می‌دهد مسئولان هواپیمایی از همان لحظه اول از عامل احتمالی اطلاع پیدا کرده بودند.
5	در مقابل مدیرکل سوانح سازمان هواپیمایی کشوری اظهار داشت: «تیم بازرسی فنی سقوط هواپیمای اوکراینی در اقدامی عجیب، فایل صوتی محرمانه مکالمه خلبان یکی از پروازهای همزمان با پرواز هواپیمای اوکراینی را منتشر کرد.
6	این فایل صوتی مربوط به مکالمه خلبان یک پرواز داخلی هواپیمایی آسمان است که همزمان با پرواز اوکراینی در حال انجام بوده است.
7	اقدام تیم فنی اوکراینی در انتشار این فایل محرمانه، نقض قانون است و بر ادامه همکاری ایران با اوکراین در این پرونده تاثیر خواهد گذاشت.
8	»؛ موضع گیری که به منزله تایید این فایل است.
9	این فایل را در تابناک می‌بینید و می‌شنوید.
