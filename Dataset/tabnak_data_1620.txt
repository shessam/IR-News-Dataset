tabnak_data###استخدام در پیشرفته‌ترین و بزرگترین قطعه‌سازی کشور###https://www.tabnak.ir/fa/news/981886/استخدام-در-پیشرفته‌ترین-و-بزرگترین-قطعه‌سازی-کشور###['اقتصادی', 'داخلی']###2020-06-01 16:06:00###۹۸۱۸۸۶###['جهش تولید', 'ویروس کرونا', 'قطعه\u200cسازی', 'تکنولوژی روز دنیا']
1@@@2@@@3
1	سال جاری با عنوان سال "جهش تولید" اما با مشکلاتی مانند کرونا، تورم، رکود اقتصادی و غیره.
2	که هنوز هم گریبان گیر اقتصاد کشور است، آغاز شد.
3	شرکت صنایع تولیدی کروز امسال با وجود مشکلات کسب و کارها، جهت تحقق سهم خود در جهش تولید ملی، افزایش تولید و اشتغال را در صنعت قطعه سازی خودرو دارا بوده و بدین منظور در این بازه ی سه ماهه 250 نفر نیروی انسانی به خانواده 12هزار نفری خود افزود.
4	صنعت قطعه‌سازی با وجود همه پیشرفت‌هایی که داشته، طی این سال‌ها با چالش‌های بسیاری مواجه شده است.
5	متاسفانه یکی از آن ها مطالبات قطعه سازان از خودروسازان است که با وجود تصویب شورای پول و اعتبارجهت تخصیص بیش از هفت هزار میلیارد تومان به دو خودروساز بزرگ کشور برای پرداخت به قطعه سازان در روزهای پایانی سال گذشته، تا به حال این امر میسر نشده است.
6	کروز تا کنون بدون داشتن بدهی بانکی، دارای طلب معوق بسیار زیادی از خودروسازان است و با وجود کمبود نقدینگی در این صنعت، همه ی سرمایه خود را در راستای افزایش تولید داخل و کمک به کاهش وابستگی کشور به خارجی ها قرار داده است.
7	با وجود پتانسیل بالا در صنعت خودروسازی کشور، این صنعت در وضعیت مناسبی قرار ندارد و کمبود نقدینگی به علاوه مشکلات ایجاد شده در تهیه مواد اولیه داخلی وخارجی فشارهای سنگینی بر این صنعت وارد کرده است.
8	البته در پی بازگشت تحریم ها به شکلی شدیدتر از دوره قبل، تفکرات و توجیهات واردات محور را به وضوح ناکارآمد کرد و کروز به نحو احسن جهت بومی سازی قطعات آن را به یک فرصت طلایی تبدیل کرد.
9	با همه ی آنچه در مورد مشکلات این صنعت گفته شد اما در حال حاضر همزمان با شروع تحولات در بخش خودروسازی، شاهد هستیم که کروز 3000 قطعه مورد نیاز در محصولات داخلی را بومی سازی کرده و این موضوع صرفه جویی ارزی پنجاه میلیون دلاری در کشور را به همراه داشته است.
10	سهم صنعت قطعه‌سازی در ارزش افزوده کل صنعت، به تنهایی ۹‌درصد است.
11	این سهم، نشان از اهمیت بالای قطعه‌سازی دارد که با سرمایه‌گذاری و برنامه‌ریزی صحیح وزارت صنعت، معدن و تجارت می‌تواند باعث ایجاد اشتغال و افزایش سهم در تولید ملی شود.
12	علاوه بر آن صنعت قطعه‌سازی در هر کشوری به دلیل نیاز همه‌روزه خودروسازی به قطعات باکیفیت، دارای ظرفیت بسیار بالایی برای سرمایه‌گذاری است و می‌تواند اشتغال‌زا باشد.
13	در کشور ما هم این صنعت، بیش از ۳۰هزار شغل ایجاد کرده و کروز با ایجاد 12000 شغل، سهم بسزایی در ایجاد اشتغال پایدار دارد.
14	عمده‌ترین دلیل افزایش میزان اشتغال در کروز، افزایش میزان تولید خودرو در سال جهش تولید است.
15	با توجه به نقش 30 درصدی کروز در تامین قطعات مورد نیاز صنعت خودروسازی کشور، از این رو میزان تقاضا و در نتیجه ظرفیت تولید در کروز افزایش یافته که همین عامل باعث افزایش اشتغال در کروز شده است و تا کنون 250 نفر جذب این بنگاه اقتصادی در خطوط تولیدی شده اند و همچنان روند جذب نیرو در خطوط تولیدی این بنگاه اقتصادی ادامه دارد.
16	با توجه به آن که مجموعه کروز دانش محور و خواهان حرکت با تکنولوژی روز دنیا است، با دانشگاه های شریف، امیرکبیر، تهران و سایر دانشگاه های معتبر در حال همکاری و جذب استعداد است.
17	اگر دانشجو و فارغ التحصیلی در زمینه قطعات خودرو علاقمند به همکاری است می توانند با ارسال رزومه و کسب ارزیابی های لازم جذب این مجموعه شود چرا که برای توسعه بومی سازی قطعات نیازمند افراد متخصص و نخبگان است.
18	امسال کروز با افزایش ظرفیت خود، میزان داخلی‌سازی قطعات خودرو را در مجموعه خود افزایش داده و همواره بر افزایش تولید همراه با افزایش کیفیت تاکید دارد.
