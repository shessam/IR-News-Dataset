roozno_data###دبیر ستاد امر به معروف استعفا کرد یا برکنار شد؟###http://roozno.com//fa/news/414229/دبیر-ستاد-امر-به-معروف-استعفا-کرد-یا-برکنار-شد###[]###2020-02-18 14:56:00###۴۱۴۲۲۹###['دبیر ستا امر به معروف', 'استعفا یا برکنار']
1@@@2@@@3
1	جلیل محبی از دبیری ستاد امر به معروف و نهی از منکر استعفا و دلیل آن را فعالیت‌های انتخاباتی عنوان کرد.
2	جلیل محبی، روحانی جوانی که دبیر ستاد امر به معروف و نهی از منکر بود، استعفا داد.
3	او ابتدا در بیوی توییتر در فهرست سابقه کاری‌اش عبارت «دبیر سابق ستاد امر به معروف و نهی از منکر» را افزود.
4	به گزارش روزنو ، او پس از اینکه فضای مجازی و رسانه‌ها این موضوع را مورد توجه قرار دادند در توییتی مجزا این خبر را تایید کرد و نوشت قبل از انتشار فهرستی که روز شنبه ۲۶ بهمن‌ماه در حمایت از برخی نامزد‌های انتخابات مجلس منتشر کرده، استعفای خود را به کاظم صدیقی، رئیس ستاد امر به معروف و نهی از منکر، تقدیم کرده بود.
5	گمانه‌زنی‌ها درخصوص این استعفا مختلف است.
6	برخی معتقدند نوع رفتار جلیل محبی موجب شده به دلیل حساسیت جایگاه دبیری ستاد امر به معروف و نهی از منکر تصمیمات به سمت برکناری او برود.
7	فهرست حاشیه‌سازضمن اینکه در این جایگاه احتمالاً باید موضع‌گیری سیاسی و جناحی در کمترین حد خود باشد و مناظره اخیر او در این جایگاه کاملاً با سوگیری همراه بوده است.
8	از طرف دیگر برخی معتقدند او استعفا کرده تا در زمان باقی‌مانده به برگزاری انتخابات مجلس یازدهم بتواند برای محمدباقر قالیباف تبلیغات انجام دهد.
9	موضوعی که خود در دلیل استعفایی که در توییتر منتشر کرده مورد تایید قرار داده است.
10	او روز شنبه، ۲۶ بهمن ماه، در حساب کاربری خود در توییتر لیست انتخاباتی بدون سرلیست را منتشر کرد.
11	محبی در خصوص این فهرست نوشت: «این فهرست بدون سر لیست، توسط جمعی از کارشناسان مرکز پژوهش‌های مجلس و متخصصین بیرون مرکز تهیه شده است.
12	افرادی که درباره این لیست نظر داده‌اند سال‌هاست در مجلس در امر کارشناسی قوانین با مجلس کار کرده و شهادت می‌دهند که بسیاری از مشکلات مجلس به علت انتخاب سیاسی»انتشار این فهرست البته با واکنش‌هایی از طرف کارشناسان مرکز پژوهش‌ها و خود این مجموعه روبه‌رو شد.
13	مرکز پژوهش‌ها در بیانیه‌ای در واکنش به این فهرست انتخاباتی نوشت: «انتشار هر فهرست و اسمی به نام مرکز پژوهش‎های مجلس شورای اسلامی و یا با تایید فرد یا افرادی از این مرکز یا منتسب به این مرکز خلاف واقع بوده و ماهیت استناد و تایید ندارد.
14	»محبی در واکنش به این بیانیه در توییتر خود نوشت: «بهتر بود بیانیه مرکز پژوهش‌ها به نحوی تنظیم گردد که در آن خلاف واقع نباشد.
15	همان‌طور که قبلاً اشاره شد انتشار فهرست به عنوان حقوقی مرکز پژوهش‌ها منتشر نشده و جمعی از کارشناسان مرکز اقدام به این امر کرده‌اند؛ لذا اولاً عبارت فرد یا افرادی از این مرکز خلاف واقع است، ثانیاً مرکز نهاد مستقلی است و نباید به فشار آقای لاریجانی اهمیت دهد.
16	ارادتمند.
17	محبی.
18	عضو هیات علمی مرکز پژوهش‌های مجلس.
19	»او اخیراً هم در جریان انتشار شایعاتی درباره استعفای حسن روحانی، رئیس‌جمهوری، در توییتی نسبت به آن واکنش نشان داده بود.
20	به هر صورت به نظر می‌رسد فعالیت‌های سیاسی محبی در قامت دبیر ستاد امر به معروف و نهی از منکر موجب به وجود آمدن حاشیه‌های موجود شده است.
