asriran_1_data###ناجا: طراحی اپلیکیشنی برای اعلام سرقت به پلیس###https://www.asriran.com/fa/news/723044/ناجا-طراحی-اپلیکیشنی-برای-اعلام-سرقت-به-پلیس###['اجتماعی ']###2020-04-12 13:01:00###۷۲۳۰۴۴###['ناجا', 'سرقت']
10
1	فرمانده نیروی انتظامی ضمن تشریح عملکرد ناجا در سال ۹۸ از اقدامات این نیرو در مقابله با کرونا و طرح فاصله گذاری اجتماعی گفت.
2	به گزارش ایسنا، سردار حسین اشتری در یک برنامه تلویزیونی به اقدامات ناجا در سال ۹۸ پرداخت و اظهار داشت: سال ۹۸، یک سال پرحادثه برای ملت ایران بود زیرا نیروی انتظامی علاوه بر مناسبت های تقویمی نظیر نوروز، ارتحال امام(ره)، اربعین، روز قدس، دهه فجر و غیره که جزء برنامه های روتین آن به شمار می آید، تامین امنیت این مراسم ها را نیز برعهده دارد.
3	وی با اشاره به اتفاقات سال ۹۸، گفت: در ابتدای سال گذشته با وقوع سیل مواجه بودیم به گونه ای که به چندین استان کشور آسیب رساند اما همکارانم به علت آمادگی صددرصدی توانستند نقش خود را خوبی ایفاء کنند و اطلاع رسانی، خدمات رسانی و امداد رسانی خوبی به هموطنان سیل زده داشته باشند چرا که هر ساله قرارگاه نوروزی از ۲۵ اسفند تا نیمه فروردین ماه برقرار است.
4	وی به شهادت سپهبد شهید"حاج قاسم سلیمانی" و مراسم تشییع وی اشاره و بیان کرد: شهادت ایشان خسارت سنگینی برای ملت ایران وارد کرد؛ حضور دهها میلیونی مردم و تشییع باشکوه این شهید بزرگوار، عظمت و افتخاری برای کشور بود که نشان داد مردم همچنان با آرمان های امام (ره)، فرامین مقام معظم رهبری و ارزش‌های انقلاب همراه هستند و شهدای عزیز را که خدمتگزاران صدیق کشور هستند را ارج می نهند.
5	سردار اشتری با بیان اینکه تامین امنیت شهرهایی که مراسم تشییع سپهبد شهید "حاج قاسم سلیمانی" برگزار می شد بر عهده ناجا بود، یادآور شد: در اکثر شهرها، مراسم عزاداری به صورت خودجوش برگزار شد و همکارانم با کمال افتخار تامین امنیت و نظم آنها را بر عهده داشتند.
6	وی به خاطره ای از سپهبد شهید سلیمانی اشاره کرد و یادآور شد: توفیق داشتم که در کنار حاج قاسم حضور داشته و در خدمت ایشان باشم، یکی از خاطرات خوبم از این شهید بزرگوار این بود در همان سال اولی که این مسئولیت را عهده دار شدم در دیداری که با ایشان داشتم از این عزیز بزرگوار درخواست کردم‌ که در مراسمات ناجا حضور داشته و ما را از رهنمودهایشان بهره مند کنند که حاج قاسم فرمودند هر کاری باشد ما نیز کمک خواهیم کرد.
7	سردار اشتری با بیان اینکه سپهبد شهید حاج قاسم‌ سلیمانی برادر بزرگی برای ما بود، تصریح کرد: این شهید بزرگوار به نیروی انتظامی اظهار محبت و لطف خاصی داشتند و فرمودند که ما مدیون ماموران نیروی انتظامی که در اقصی نقاط کشور مشغول تامین امنیت کشور هستند، می باشیم.
8	فرمانده ناجا از سپهبد شهید حاج قاسم سلیمانی به عنوان یک برادر بزرگوار، مجاهد فی سبیل الله، افتخار کشور و غیره.
9	نام بردند و ادامه داد: هر فرد آزاده خواهی باید به حاج قاسم سلیمانی افتخار کند، تعابیر به کار گرفته شده توسط رهبر معظم انقلاب در مورد ایشان بسیار کامل بود البته امیدواریم بتوانیم راه این شهید عزیز و بزرگوار را ادامه دهیم.
10	وی به حادثه آبان ماه و تحرکاتی که به دلیل افزایش قیمت بنزین به وقوع پیوست اشاره کرد و گفت: نیروی انتظامی در خط مقدم این حادثه قرار داشت و به خوبی توانست آن را مدیریت کند به گونه ای که صف مردم از صف اغتشاشگران جدا شد.
11	وی به حادثه سقوط هواپیما و ماموریت های دیگر ناجا همچون ایام الله دهه فجر و انتخابات اشاره و بیان کرد: انتخابات مجلس شورای اسلامی و مجلس خبرگان رهبری در کمال امنیت برگزار شد و ۲۵۰ هزار نفر مسئولیت تامین امنیت آن را بر عهده داشتند البته بسیج نیز در کنار ناجا، امنیت برگزاری انتخابات را برعهده گرفت.
12	فرمانده ناجا با اشاره به اقدامات نیروی انتظامی برای تامین امنیت مراسم اربعین ۹۸ ، گفت: بیش از هفت میلیون تردد زائران اربعین داشتیم که حدود ۷۰۰ هزار کارت موقت توسط پلیس برای زائران صادر شد.
13	وی درباره اجرای طرح هوشمندسازی در ناجا، اظهار داشت: سال گذشته در هفته ناجا شعار "پلیس هوشمند، امین مردم "را انتخاب کردیم؛ ابتدا کار خود را بر پایه هوش مصنوعی و امین مردم آغاز کردیم البته تمام فرماندهان برای هوشمند سازی پلیس تلاش کردند.
14	سردار اشتری به دیدار فرماندهان ناجا با رهبر معظم انقلاب اشاره و خاطرنشان کرد: در این دیدار، معظم له تاکید کردند که پلیس باید هوشمند باشد، که در پی این تاکیدات، کارگروهی تشکیل و بنا شد که پلیس باید مقتدر، دارای رافت، عدالت محور و هوشمند باشد.
15	وی یادآور شد: در بحث هوشمندسازی پلیس و استفاده از هوش مصنوعی کار را شروع کردیم البته از صفر شروع نکردیم زیرا از قبل در ناجا اقداماتی انجام شده بود.
16	فرمانده ناجا با اشاره به اینکه در بحث هوشمند سازی چند موضوع را مدنظر قرار دادیم، گفت: در این راستا کارکنان هم باید بتوانند این خدمات را ارائه بدهند و از سوی دیگر باید به فکر زیرساخت‌ها نیز باشیم؛ ارائه خدمت ثابت، اجرای مامویت ها و ارتباط با مردم جزء برنامه های هوشمندسازی است.
17	سردار اشتری با بیان اینکه حدود ۴۰ درصد کار را پیش بردیم، گفت: ۸ ماه از آغاز هوشمند سازی گذشته و امیدواریم تا یک سال آینده بتوانیم این طرح را کامل کنیم.
18	وی به شلوغی مراکز شماره گذاری اشاره کرد و گفت: دیگر نیازی نیست هموطنان برای شماره گذاری به این مراکز مراجعه کنند، مقرر شد هر شخصی که در این رابطه کاری دارد به پلیس +۱۰ مراجعه کند؛ در گام بعدی هموطنان می توانند در منازل شان با مراجعه به اپلیکیشن های ما در فضای مجازی، اقدامات خود را انجام دهند البته در این روزهای کرونایی، کارها را الکترونیک کردیم و فرد تنها یک روز برای کارهای نهایی به مرکزتعویض پلاک مراجعه می‌ کند.
19	سردار اشتری به ابتکار صورت گرفته در حوزه پلیس راهور اشاره کرد و گفت: ماموران پلیس راهور از طریق دست افزارهایی که در اختیار آنها قرار گرفته به صورت آنلاین ضمن ارسال کروکی صحنه تصادف به بیمه و پلیس راهور، آن را به طرفین سانحه نیز اعلام می‌کند البته این طرح فعلاً به صورت آزمایشی در پایتخت اجرایی شده و امیدواریم تا پایان سال نیز در استان‌های دیگر هم اجرایی شود.
20	فرمانده ناجا خاطرنشان کرد: موضوع دیگری که به هوشمندسازی ناجا ارتباط دارد، بحث سرقت است که اپلیکیشنی طراحی می‌شود که فرد با کدملی(تأیید هویت) می‌تواند در لحظه، سرقت را به پلیس اعلام کند، همچنین بحث ترخیص خودرو و موارد دیگر هم در دستور کار ما است.
21	عالی ترین مقام انتظامی کشور به ارائه ۷۰ میلیون خدمت به مردم در سال ۹۸ اشاره و اظهار کرد: طی این مدت، شش میلیون گواهینامه صادر شده و ۱.
22	۵ میلیون اثرانگشت در ناجا ثبت شده، اگر این خدمتی که به مردم ارائه دادیم به صورت هوشمند ارائه دهیم در وقت مردم صرفه جویی می‌شود.
23	وی ادامه داد: در نیروی انتظامی، نخبگان بسیار خوبی وجود دارد که در این رابطه از ظرفیت آنها و نیز مراکز دانشگاهی در امر هوشمند سازی استفاده خواهیم کرد.
24	فرمانده ناجا درباره راه ‌اندازی پلیس امنیت اقتصادی و اهداف این پلیس، گفت: وظیفه این پلیس، پیشگیری از جرایم اقتصادی و کمک به رونق دهندگان اقتصاد است.
25	سردار اشتری با اشاره به نام گذاری سال ۹۹ با عنوان "جهش تولید" از سوی مقام معظم رهبری، گفت: پلیس امنیت اقتصادی در محقق شدن‌ شعار سال نقش بسزایی دارد؛ در صورتی که در حوزه اقتصادی، ضمن تولید امنیت از قاچاق جلوگیری کنیم و در گمرکات حضور کامل داشته باشیم می‌توانیم شعار سال را محقق کنیم.
26	وی با اشاره به حضور ناجا در ۱۲ گمرک کشور، بیان کرد: درصدد هستیم تا پایان امسال در اکثر گمرکات حضور داشته و ورود و خروج کالا را کنترل کنیم البته باید علاوه بر تجهیزات به بانک‌های اطلاعاتی نیز دسترسی داشته باشیم که تاکنون، بخشی از آن محقق شده است.
27	سردار اشتری با بیان اینکه ۵۰ درصد سامانه‌های اطلاعاتی در اختیار ناجا قرار گرفته است، گفت: خواسته های ناجا مشخص است، پلیس تجهیزات کنترلی ندارد و ما بیش از ۴۰ درصد اطلاعات را در اختیار نداریم، بایستی کنترل داخل گمرکات و بعد از آن را نیز در اختیار داشته باشیم چرا که اگر اختیارات گمرک را در دست بگیریم، دیگر نیازی نیست در تهران و دیگر استان ها، انبارهای احتکار اقلام را پیدا کنیم.
28	وی بیان کرد: اگر امروز یک کلانتری راه اندازی شود در اصل به مردم خدمت شده است.
29	پلیس جمهوری اسلامی ایران نیازمندی هایش از سازمان‌های دیگر بیشتر است.
30	سردار اشتری تصریح کرد: ۹۰ درصد بودجه ناجا صرف حقوق پرسنلش می‌شود و برای نگهداشت‌تجهیزات و امکانات آن چیزی باقی نمی‌ماند، بایستی یک سری از کارها در کشور دسته بندی شود، اگر پلیس می گوید اعتباراتش افزایش پیدا کرده و تجهیزات آن به روز شود برای خودش نیست بلکه برای خدمت رسانی بهتر به مردم است.
31	وی، علت کاهش ۶۰ درصدی سفرهای نوروزی امسال را وجود بیماری کرونا عنوان کرد و ادامه داد: در نوروز امسال، جان باختگان سوانح جاده ای ۶۵ درصد کاهش پیدا کردند، این به معنای آن است حدود ۶۰۰ نفر کمتر در تصادفات جاده‌ای کشته شده اند.
32	فرمانده ناجا بیان کرد: در کنار افزایش سفر و خودرو سفر زیاد شده، به تجهیزات پلیس اضافه نشده در تمامی دنیا پلیس با تجهیزات کار می‌کند و در ایران پلیس با عشق و کار جهادی کار می‌کند.
33	وی درباره فعالیت سامانه ۱۱۰ گفت: در سال گذشته، حدود ۳۵ میلیون تماس گرفته شده که ۶۰ درصد آن عملیاتی شده و ۳۰ درصد دیگر آن مشورت بوده است البته چند درصد از تماس ها نیز مزاحمت های تلفنی بوده است.
34	سردار اشتری با اشاره به شیوع بیماری کرونا در کشور، گفت: پس از کادر پزشکی، پرسنل نیروی انتظامی در معرض این بیماری قرار دارند به گونه ای که تعدادی از همکاران ما در این راه به رحمت خدا رفتند.
35	به گفته فرمانده ناجا، در همان روزهای اول ورود این بیماری به کشور، نیروی انتظامی پا به میدان گذاشت به گونه ای که در کنار نیروهای مسلح، ارتش و سپاه تمام توان خود را تحت عنوان قرارگاه امام رضا (ع) به کار گرفته است.
36	وی با بیان اینکه در روزهای اول انتشار ویروس کرونا، ۹ بیمارستان و ۵۰ مرکز بهداری در ناجا، بیماران کرونایی را پذیرش کرد، ادامه داد: از روز اول انتشار کرونا تا به امروز ۳۲ هزار و ۵۰۰ نفر به بیمارستان های ما مراجعه کردند و ۲۸۰۰ نفر بستری شدند که ۵۰۰ نفر از افراد پذیرش شده، ایام بیشتری را در بیمارستان بستری بودند که از این تعداد تا به امروز ۱۶۰ نفر بستری هستند و مابقی ترخیص شدند و تعداد کمی نیز جان باختند.
37	وی در ادامه اظهار کرد: اولین نهادی بودیم که از تجهیزاتمان برای ضدعفونی کردن معابر استفاده کردیم و بیش از ۷۰۰ نقطه در شهرهای مختلف توسط یگان ویژه ضدعفونی شده است.
38	سردار اشتری به رصد ۳۰ هزار انبار و داروخانه توسط پلیس اشاره کرد و گفت: از این تعداد ۳۰۰۰ انبار و داروخانه به دلیل احتکار پلمب شدند که با هماهنگی وزارت بهداشت و دانشگاه های علوم پزشکی استان‌های کشور مقادیر زیادی از اقلام مکشوفه در بازار تقسیم شد.
39	فرمانده ناجا با اشاره به برخورد پلیس فتا با شایعه سازان و تشویش گران اذهان عمومی در فضای مجازی، تصریح کرد: طی این مدت، پلیس فتا با ۱۳۶۵ مورد برخورد کرده که از این تعداد ۳۶۵ نفر دستگیر شدند، مابقی نیز احضار شدند و به یکسری از متخلفان نیز اخطار تلفنی داده شد؛ این اقدام پلیس فتا ۹۰ درصد تأثیر مثبت در پاکسازی فضای مجازی از شایعات کرونایی داشته است.
40	وی به عملیاتی کردن طرح فاصله گذاری اجتماعی از سوی ناجا اشاره و تصریح کرد: در روز اجرای این طرح، در تمام ورودی و خروجی طرح حضور پیدا کردیم و دستور العمل های ستاد ملی مبارزه با کرونا را انجام دادیم که در نهایت مسئولان و مردم از اقدامات ناجا تقدیر کردند.
41	عالی ترین مقام انتظامی کشور با بیان اینکه یکی از نگرانی های مسئولان روز ۱۳ فروردین بود، اظهار کرد: هر سال مردم را تشویق به آمدن و نکوداشت روز طبیعت در کشور می کردیم و از تامین امنیت آن‌ها در این روز سخن می‌گفتیم اما امسال از هموطنان خواستیم در این روز از خانه‌های شان خارج نشوند که خوشبختانه مردم همکاری بسیار خوبی با پلیس داشتند البته از صبح روز قبل ۱۳ فروردین در اماکن پر تجمع حضور داشتیم و خود بنده نیز بازدیدهای زمینی و هوایی را از اماکن پرتردد داشتم.
42	سردار اشتری با بیان اینکه از آغاز انتشار ویروس کرونا بیش از ۱۵۰ هزار نفر از پرسنل ناجا درگیر ماموریت‌های در سراسر کشور بودند، تصریح کرد: از تمام این عزیزان تشکر می‌کنم.
43	وی ادامه داد: بر اساس مصوبات ستاد ملی مبارزه با کرونا صنوفی که تخلف کردند ابتدا از طریق اصناف تذکر گرفتند و سپس پلمب شدند که درصد پلمب‌های واحدها نسبت به تعداد واحدها کمتر بود.
44	عالی ترین مقام‌انتظامی کشور گفت: تا روز ۱۵ فروردین پیک خوبی از نظر عدم حضور تردد در شهرهای کشور داشتیم و بعد از آن شاهد افزایش تردد ۲۰ تا ۳۰ درصدی در شهرها شدیم.
45	فرمانده ناجا درباره جمع آوری معتادان متجاهر در سطح شهرها گفت: با شیوع کرونا اعلام شد طبق قانون مهلت نگهداری معتادان متجاهر در مراکز بازپروری به اتمام رسید و محل های نگهداری معتادان تخلیه شدند؛ از طرفی طبق قانون مراکز مربوطه این افراد را ۳ ماه نگهداری می‌کند و بنا به ضرورت ۳ ماه دیگر نیز این نگهداری تمدید می‌شودسردار اشتری اضافه کرد: بنا داریم با هماهنگی‌های صورت گرفته مدت نگهداری معتادان متجاهر در مراکز ترک اعتیاد را بین یک تا دو سال افزایش دهیم و این آمادگی را نیز داریم تا معتادان متجاهر رها شده در سطح خیابان‌ها را ظرف ۲۴ ساعت جمع آوری کنیم.
46	فرمانده ناجا تاکید کرد: سلامت پرسنل ناجا برای ما مهم است، در دوره شیوع ویروس کرونا اقلام اولیه از قبیل ماسک و موادضدعفونی کننده در اختیارشان قرار گرفت و به پرسنل و مامورانمان تاکید کردیم از این اقلام استفاده کنند.
47	بنا بر اعلام پایگاه خبری پلیس سردار اشتری در پایان گفت، گفت: از محضر فرمانده معظم کل قوا تشکر می‌کنم که همواره با رهنمودهایشان ما را در مسیر درست هدایت می‌کنند.
