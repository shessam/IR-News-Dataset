asriran_1_data###یارانه دی‌ماه فردا (پنجشنبه) واریز می‌شود###https://www.asriran.com/fa/news/707752/یارانه-دی‌ماه-فردا-پنجشنبه-واریز-می‌شود###['اقتصادی']###2020-01-08 10:25:00###۷۰۷۷۵۲###['واریز یارانه', 'یارانه نقدی']
1
1	سازمان هدفمندی یارانه ها اعلام کرد: یکصد و هفتمین مرحله پرداخت یارانه نقدی در ساعت ۲۴ پنجشنبه (۱۹ دی ماه) به حساب سرپرستان خانوارها واریز می‌شود.
2	به گزارش ایرنا، مبلغ یارانه دریافتی هر یک از مشمولان دریافت یارانه نقدی همانند نوبت‌های گذشته ۴۵۵ هزار ریال است.
3	افزون بر یارانه‌ها، افزایش حداقل مستمری خانوارهای مددجویان تحت حمایت کمیته امداد امام خمینی (ره) و سازمان بهزیستی کشور نیز پنجشنبه (۱۹ دی) واریز می‌شود که بلافاصله امکان برداشت آن وجود دارد.
4	یارانه نقدی در چارچوب قانون هدفمندی یارانه‌ها از آذر ۱۳۸۹ تاکنون به مشمولان مربوطه پرداخت می‌شود و تا کنون ۱۰۶ مرحله به حساب سرپرست خانوار واریز شده است.
5	پیش از این ۲۵ هر ماه یارانه نقدی به حساب سرپرستان خانوار واریز می‌شد که «محمدباقر نوبخت» رییس سازمان برنامه و بودجه گفت از آذرماه یارانه نقدی بیستم هر ماه واریز می‌شود و در پایان هر ماه سبد حمایت معیشتی دولت به حساب خانوار واریز می‌شود.
6	تا کنون دو مرحله سبد معیشتی دولت به حساب سرپرستان خانوار واریز شد.
7	در دور اول ۶۰ میلیون نفر سبد معیشتی دریافت کردند و در مرحله دوم ۴۱۹ هزار و ۳۰۴ نفر دیگر به این افراد اضافه شدند.
