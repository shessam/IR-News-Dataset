roozno_data###عملکرد مسئولان ایران و آمریکا در مواجهه با اعتراضات مردمی چگونه بود؟###http://roozno.com//fa/news/429626/عملکرد-مسئولان-ایران-و-آمریکا-در-مواجهه-با-اعتراضات-مردمی-چگونه-بود###[]###2020-06-02 12:37:00###۴۲۹۶۲۶###['اعتراضات مردمی', 'عملکرد مسئولان', 'ایران و آمریکا']
1@@@2
1	به دنبال کشته‌شدن یک شهروند سیاه پوست آمریکا، اعتراضات در آمریکا چند روزی است در این کشور به اوج خود رسیده است.
2	این حادثه باعث واکنش کاربران مختلف سیاسی در فضای مجازی شده که اغلب آن‌ها از مسئولان ایران به خاطر بی‌توجهی به مسائل داخل کشور انتقاد کرده‎اند.
3	به گزارش روز نو :بررسی‌ها بر روی توئیت‌های با حداقل ۵۰۰ لایک از میان۳۱هزار و ۸۳۸ توئیت که در روزهای ۱۰ و ۱۱ خرداد منتشر شده، نشان می‌دهد که انتقاد از مسئولان کشور ایران و آمریکا دو مضمون اصلی است که با کلیدواژه‌های آمریکا، مینیاپولیس، جورج فلوید و مینسوتا منتشر شده است.
4	با وجود آنکه اعتراضات در آمریکا به صورت گسترده رخ داده و عملکرد دولتمردان این کشور در مواجهه با این اعتراضات مثبت نبوده است، اما برخی از کاربران از مسئولان کشور خودمان انتقاد کرده‌اند که چرا با اعتراضات در آمریکا بیشتر از اعتراضات مردم ایران توجه می‌کنند.
5	این توئیت‌ها ۴۱ درصد لایک‌های توئیت‌های بررسی شده را به خود اختصاص داده است.
6	عملکرد مسئولان ایران و آمریکا در مواجهه با اعتراضات مردمی چگونه بود؟این کاربران معتقدند مسئولان کشور اقدامی برای آسیه پناهی و یل اعتراضات مردم انجام نداده‌اند اما حالا از کشته‌شدگان آمریکایی سخن می‌گویند.
7	کاربری در این راستا نوشته است:کاش #آسیهپناهی مثل #جورجفلوید سیاهپوست آمریکایی بود.
8	از سوی دیگر اما انتقادات زیادی نیز به از مسئولان کشور آمریکا شده است.
9	توئیت‌هایی با این مضمون، ۲۸ درصد از لایک‌ها را به خود اختصاص داده است.
10	کاربرانی که این توئیت‌ها را لایک کرده‌اند از اقدام آمریکا برای کشتن یک شهروند سیاه پوست آمریکایی انتقاد کرده‌اند.
11	کاربری در این رابطه توئیتی را منتشر کرده است:کشوری که ساختار سیاسی،قضایی و اقتصادی ظالمانۀ آن صدها سال است در سراسر جهان جنگ و کودتا و فقر و تبعیض وشکنجه و برادرکشی و فساد اخلاقی را پمپاژ می‌کند و در داخل نژادپرستی و گرسنگی و تحقیر و «خفه‌کردن با زانو» را، اگر نامش شیطان بزرگ نیست پس چیست؟ آمریکا #منبعشر است.
12	عملکرد مسئولان ایران و آمریکا در مواجهه با اعتراضات مردمی چگونه بود؟در ۹ درصد از لایک‌ها از مردم به خاطر سوگواری برای شهروند کشته شده در آمریکا انتقاد شده است.
13	این کاربران معتقدند که این دسته از مردم برای آسیه پناهی و دیگر اتفاقات در ایران سوگواری نکرده‌اند.
14	کاربری در این راستا نوشته است:جنگلهای ایران داره میسوزه!
15	چون کوآلا و کانگورو نداره اینقدر بی تفاوتن مردم؟ فضای توییتر شده جوک برای زیر دریایی و تحلیل دعوای ترامپ و توییتر و ریتوییت آتش سوزی مینیاپولیس.
16	واقعا سخته از کشور خودتون حرف بزنین؟!
17	سخته یک طوفان توییتری و مطالبه برای امداد از حکومت به راه بندازین؟در ۴ درصد از لایک‌های توئیت‌های مورد بررسی نیز به انتقاد از صدا وسیما به خاطر پوشش اخبار برای جورج فلوید و نادیده گرفتن آسیه پناهی انتقاد شده است.
18	کاربری در این رابطه توئیتی را منتشر کرده است:میگن از دیشب که تظاهرات در امریکا شکل گرفته ۹۰ درصد سرچ های مردم "راه های مهاجرت به ایران" بوده (صداوسیما به زودی)۳ درصد لایک‌ها مربوط به مطالب طنز درباره اعتراضات درآمریکاست.
19	کاربری در این راستا نوشته است:حالا سمند رو میشه یه جوری هضم کرد، اما اون پراید وانت وسط شلوغی‌های مینیاپولیس چیکار میکنه؟۲درصد لایک‌ها به حمایت از مردم آمریکا به خاطر اعتراض در این کشور اختصاص دارد.
20	سید نظام‌الدین موسوی نماینده مجلس در این رابطه توئیتی را منتشر کرده است:به مردم شجاع و رنج کشیده میناپولیس آمریکا: ما از ابتدای دوره مجلس با شما ایستاده ایم و همچنان با شما خواهیم ایستاد.
21	ما اعتراضات شما را از نزدیک دنبال میکنیم.
22	شجاعت شما الهام بخش است.
23	۲درصد کاربران از اخبار مبنی بر اعترضات در آمریکا استقبال کرده‌اند.
24	کاربری در این راستا نوشته است:پس از سه روز تظاهرات و ناآرامی مامور پلیس شهر مینیاپولیس که مرد سیاه پوست را با گذاشتن زانویش روی گردن کشت، بازداشت شد.
25	۲درصد لایک‌ها نیزمربوط به حمایت از کشور آمریکاست.
26	داده‌کاوی توئیت‌های پرلایک منتشر شده راجع به اعتراضات در آمریکا نشان می‌دهد که بیشتر کاربران منتقد برخورد دوگانه‌ای که با اعتراضات در ایران و آمریکا می‌شود هستند و خواهان آزادی رسانه‌ها و تجمعات در کشور هستند.
27	در کنار این مطالب، انتقادات از برخورد با معترضین و رفتار مسئولان آمریکایی در مواجهه با اعتراضات نیز انتقاداتی شده است.
