roozno_data###جهانگیری:نقش علما و تولیت آستان قدس رضوی در تعطیلی حرم تصمیمی کارساز و تاریخی بود / صاحبان کسب و کار‌های خرد از جبران خسارات وارده اطمینان داشته باشند###http://roozno.com//fa/news/419557/جهانگیرینقش-علما-و-تولیت-آستان-قدس-رضوی-در-تعطیلی-حرم-تصمیمی-کارساز-و-تاریخی-بود-صاحبان-کسب-و-کار‌های-خرد-از-جبران-خسارات-وارده-اطمینان-داشته-باشند###[]###2020-03-24 12:25:00###۴۱۹۵۵۷###['جهانگیری']
1
1	معاون اول رییس جمهور از علمای بزرگ و روشنفکر کشور در حوزه‌های علمیه سراسر کشور و نیز تولیت آستان قدس رضوی برای تعطیلی حرم‌ها و مراسم‌های مذهبی قدردانی کرد و گفت: علمای بزرگ و حوزه‌های علمیه سراسر کشور با تدبیر و عقلانیت، تصمیمی تاریخی و کاساز اتخاذ کردند و نشان دادند که سلامت مردم برای آن‌ها و کشور بسیار پراهمیت است.
2	دکتر اسحاق جهانگیری در ارتباط زنده تلویزیونی با استان خراسان رضوی ضمن تبریک سال نو و عید مبعث اظهار امیدواری کرد: ملت ایران و مردم استان خراسان رضوی سالی خوب و سرشار از سلامتی و موفقیت در پیش رو داشته باشند.
3	دکتر جهانگیری با اشاره به لغو برنامه سفر خود به برخی استان های درگیر کرونا خاطرنشان کرد: متأسفانه امکان حضور در این استان ها را پیدا نکردم چرا که همه موظف هستیم به توصیه ها و دستورالعمل های مسئولین بهداشت و درمان کشور عمل کنیم و ترددها و سفرهای خود را به حداقل ممکن کاهش دهیم.
4	معاون اول رییس جمهور با اشاره به نقش تاریخی و پراهمیت استان خراسان رضوی و مشهد مقدس تصریح کرد: استان خراسان رضوی از هر نظر استانی پراهمیت برای کشور است و مشهد نیز پایگاه اصلی مذهبی، دینی و فرهنگی است و مسائل این استان در حقیقت مسایل ایران است.
5	دکتر جهانگیری با یادآوری اینکه مردم ایران همواره علاقمند هستند آغاز سال جدید را در مشهد مقدس و در جوار حرم نورانی امام رضا (ع) باشند گفت: متأسفانه امسال به دلیل شیوع بیماری کرونا مردم این امکان را پیدا نکردند و نتوانستند به مشهد سفر کنند که باید از همکاری مردم در این زمینه قدردانی کنیم.
6	معاون اول رییس جمهور همچنین از پزشکان، پرستاران و کادر درمانی سراسر کشور و به خصوص پرسنل بیمارستان های استان خراسان رضوی قدردانی کرد و با اشاره به گزارش های ارائه شده از سوی رییس دانشگاه علوم پزشکی مشهد، رییس بیمارستان امام رضا (ع)، رییس دانشگاه علوم پزشکی نیشابور و پزشکان و پرستاران این مراکز درمانی که از طریق ویدئو کنفرانس دغدغه های خود را مطرح کردند اظهار داشت: از زحمات تک تک این افراد قدردانی می کنم و دست همه آنها را می بوسم.
7	دکتر جهانگیری همچنین استاندار خراسان رضوی را از مدیران پرتلاش، با تجربه و با انگیزه توصیف کرد و افزود: بسیاری از تدابیری که برای مقابله با کرونا در استان خراسان رضوی اتخاذ شده است نشان می دهد که مجموعه مدیریت این استان عملکرد خوب و به موقع داشته است.
8	معاون اول رییس جمهور با اشاره به اینکه شیوع بیماری کرونا منجر به آسیب به برخی مشاغل وکسب و کارهای خرد در کشور شده است گفت: بسیاری از این کسب و کارها در مشهد مقدس در انتظار آغاز سال نو و حضور زائران بودند اما متأسفانه بیماری کرونا باعث شد که کسب و کار این افراد آسیب ببیند که به آنها اطمینان می دهیم مدیریت استان و مدیریت ملی کشور برنامه ریزی هایی انجام داده است و تا حد زیادی این ضرر و زیان را برطرف خواهد کرد.
9	دکتر جهانگیری با بیان اینکه کرونا مسأله ای عالمگیر و پیچیده است که حتی کشورهای بزرگ و مدعی حل مسایل را نیز درگیر کرده است افزود: به لطف خدا و با تلاش مدیران و همراهی مردم توفیقات خوبی در زمینه مقابله با کرونا داشته ایم البته باید به این موضوع توجه کنیم که هرگاه سیاستگذاری های ما نیاز به اصلاح داشته باشد، باید به سرعت در این زمینه عمل کنیم.
10	معاون اول رییس جمهور با اشاره به پیشنهادات خوب استانداران که نمایندگان عالی دولت در استان ها هستند، از استاندار خراسان رضوی خواست اگر مدیریت استان نیازمند اعمال محدودیت ها و ممنوعیت های بیشتر برای مقابله با کرونا است، پیشنهادات روشن خود را به رییس جمهور، معاون اول ایشان و وزیر بهداشت درمان و آموزش پزشکی ارائه دهد.
11	نقش علما و تولیت آستان قدس رضوی در تعطیلی حرم تصمیمی کارساز و تاریخی بود / صاحبان کسب و کار‌های خرد از جبران خسارات وارده اطمینان داشته باشند / با وجود تحریم‌ها و فشار‌ها تجهیزات مورد نیاز بخش پزشکی و درمانی کشور را تأمین خواهیم کرد / تسهیلات لازم برای انتقال اتباع خارجی به کشورهایشان فراهم شده است / تقدیر از پزشکان، پرستاران و کادر درمانی استان خراسان رضویدکتر جهانگیری در بخش دیگری از سخنانش با بیان اینکه ایران تنها کشوری است که با وجود تحریم های شدید بانکی و نفتی با این بیماری مقابله می کند گفت: با وجود همه فشارها تلاش خواهیم کرد تا امکانات مورد نیاز بخش پزشکی و درمانی کشور تأمین شود.
12	در روزهای گذشته واردات خوبی در این بخش انجام شده و امیدواریم کمبودهای استان به زودی مرتفع شود.
13	معاون اول رییس جمهور با اشاره به اینکه وزیر امور اقتصاد و دارایی به عنوان معین استان خراسان رضوی مشخص شده است اظهار داشت: مباحث و موضوعات مطرح شده در این جلسه از سوی وی پیگیری خواهد شد و با هماهنگی همه دستگاه ها تلاش خواهد شد تا موضوع تأمین اعتبارات به ویژه پرداخت کارانه بخش پزشکی و پرستاری انجام شود.
14	دکتر جهانگیری ادامه داد: امروز بر اساس گزارش سازمان برنامه و بودجه دو هزار و 300 میلیارد تومان برای بیمه سلامت اعتبار پرداخت شده و اگر لازم باشد شخصاً این موضوع را پیگیری خواهم کرد تا پرستاران و پزشکان کشور انگیزه لازم در ادامه مسئولیت خود را داشته باشند.
15	معاون اول رییس جمهور با اشاره به محدودیتهای اعمال شده برای سفر به مشهد گفت: وزیر راه و شهرسازی آمادگی خود را برای اجرای درخواست های دیگر مسئولان استان در این زمینه را اعلام کرده است.
16	خوشبختانه تسهیلات لازم برای انتقال اتباع خارجی و به ویژه برادران افغان به کشورشان فراهم شده است.
17	دکتر جهانگیری با اشاره به اینکه تصمیمات نهایی در مقابله با ویروس کرونا را ستاد ملی مدیریت بیماری کرونا اتخاذ می کند گفت: تنها مرجع اخبار در این زمینه رییس جمهور و یا وزیر بهداشت و درمان و آموزش پزشکی هستند و نباید به منابع دیگر خبری اعتنا کرد.
18	معاون اول رییس جمهور در پایان با درخواست مجدد از مردم برای ماندن در خانه و قطع زنجیره انتقال بیماری گفت: حتماً برای افراد غیرمسئول که به این موضوع کم توجهی می کنند باید تدبیری اندیشیده شود و دولت به دنبال راهکار است و حتماً در این زمینه تصمیم گیری خواهد شد.
19	در این جلسه که وزیر راه و شهرسازی، رییس سازمان غذا و دارو، معاون وزیر بهداشت درمان و آموزش پزشکی، مدیرعامل سازمان حمایت مصرف کنندگان و تولیدکنندگان و نماینده سازمان برنامه و بودجه نیز حضور داشتند، استاندار خراسان رضوی از طریق ویدئوکنفرانس گزارشی از برنامه ریزی ها و اقدامات این استان برای مقابله با کرونا ارائه کرد و گفت: به محض آنکه خبر احتمال ورود ویروس کرونا به کشور اعلام شد ستادی برای برنامه ریزی و مقابله در این استان تشکیل شد.
20	رزم حسینی افزود: تا پانزدهم اسفند ماه تمام آزمایشات تست کرونا به تهران ارسال می شد که دریافت نتیجه آن مستلزم زمان بود اما از پانزده اسفند به بعد آزمایشگاه مشهد این امکان را پیدا کرد که تست کرونا در آن انجام شود.
21	استاندار خراسان رضوی همچنین با اشاره به اینکه منبع اصلی انتشار بیماری اجتماعات و حضور افراد در جامعه است گفت: از طریق گفتگو با علما و روحانیت تصمیمات خوبی در مشهد مقدس برای تعطیلی اجتماعات مذهبی و نیز حرم مقدس رضوی اتخاذ شد و با این تدبیر از فاجعه احتمالی پیشگیری شد.
22	وی همچنین از اعمال محدودیت های جدی در ورودی های استان خبر داد و به تشریح گزارشی از اقدامات صورت گرفته برای افزایش تولید اقلام بهداشتی نظیر ماسک و مواد ضدعفونی پرداخت و گفت: خوشبختانه در حال حاضر کمبود ماسک در استان وجود ندارد و حدود 25 هزار تخت نقاهتگاه در سطح استان تدارک دیده شده تا در صورت لزوم مورد استفاده قرار گیرد.
23	وی تشکیل ستاد پشتیبانی مردمی را از دیگر اقدامات استان برای مقابله با کرونا اعلام کرد و گفت: این ستاد پشتیبانی ضمن جمع آوری کمک های مردمی اقدامات رسانه ای و آموزشی به مردم استان را نیز در دستور کار خود دارد.
24	استاندار خراسان رضوی از کاهش جدی پروازهای فرودگاهی مشهد و نیز کاهش رفت و آمد قطار و ناوگان حمل و نقل در این استان خبر داد و با اشاره به اینکه شهر مشهد و اطراف حرم کاملاً خلوت شده است از همکاری مردم در این زمینه قدردانی کرد.
25	رییس دانشگاه علوم پزشکی مشهد، رییس بیمارستان امام رضا (ع)، رییس دانشگاه علوم پزشکی نیشابور، شهردار مشهد، رییس نمایندگان مجمع استان خراسان رضوی و نیز تعدادی از مدیران بخش پرستاری و پزشکان نیز در این ارتباط زنده تلویزیونی گزارشی از آخرین تعداد مبتلایان، بهبود یافتگان و جانباختگان ارائه نمودند و ضمن اشاره به نیازها و ضرورت های بیمارستان های مشهد مقدس، پیشنهادات خود را برای بهبود روند مدیریت و مقابله با کرونا ارائه کردند.
