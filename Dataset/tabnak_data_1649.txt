tabnak_data###آغاز به کار تیم نوسازی Core Banking بانک رفاه کارگران###https://www.tabnak.ir/fa/news/982149/آغاز-به-کار-تیم-نوسازی-core-banking-بانک-رفاه-کارگران###['اقتصادی', 'داخلی']###2020-06-02 20:16:00###۹۸۲۱۴۹###['بانک رفاه کارگران', 'تیم نوسازی Core Banking', 'تکنولوژی های جدید']
1
1	اسماعیل للـه گانی مدیر عامل بانک رفاه در نشست شورای عالی فناوری اطلاعات و مراسم آغاز به کار تیم نوسازی Core Banking این بانک اظهار داشت: به منظور استفاده از تکنولوژی های جدید و پاسخ به نیازهای مشتریان باید بستر لازم برای استفاده از بانکداری دیجیتال و الکترونیک را فراهم کنیم.
2	به گزارش روابط عمومی بانک رفاه کارگران، للـه گانی با اعلام این مطلب گفت: در عصر کنونی این، بانک باید بتواند هم به مشتریان خدمات جدید و به روز ارائه دهد و هم چابکی لازم را داشته باشد که این مهم از طریق به‌کارگیری تکنولوژی های جدید امکان پذیر است و برای استفاده از این تکنولوژی ها باید بستر لازم را فراهم کنیم.
3	مدیر عامل بانک رفاه افزود: برای استفاده از تکنولوژی های جدید، باید ضمن بهره‌گیری از مشاوران و متخصصان برون سازمانی، مدیریت زمان باید مد نظر قرار گیرد.
4	هر چقدر که بتوانیم فرآیند ها را به لحاظ زمانی کوتاه تر کنیم به کیفیت کار کمک می کند و یکی از راهکارهای مدیریت زمان، استفاده از نیروی متخصص و پیش برد کارها به صورت موازی است.
5	وی عنوان کرد: باید آینده نگر بود و با مطالعه و برنامه ریزی، زمینه توسعه کارها را فراهم کنیم.
6	باید پایه و اساس کار به گونه ای طراحی شود که با ورود و گسترش کسب و کارها و تکنولوژی های جدید مانند بلاکچین و ارزهای مجازی و یا کسب و کارهایی که با استفاده از کیف پول الکترونیک گسترش می یابد، ظرفیت ارائه خدمات به مشتریان را با توجه به تحولات جدید در آینده داشته باشیم.
7	لـله¬گانی تصریح کرد: برای تحقق چنین برنامه هایی نیاز به سند تحول دیجیتال است که همه تغییرات در حوزه کسب و کارهای جدید از جمله فین تک ها و استارتاپ ها در آن دیده شود.
8	وی در ادامه این نشست اظهار داشت: در بانکداری باز موضوع این است که از همه تغییرات در حوزه کسب و کارهایی که دیگران ایجاد می کنند، حداکثر بهره را ببریم و این امر نیازمند زیر ساخت هایی است که باید طراحی و اجرایی شود.
9	مدیر عامل بانک رفاه در ادامه به فرآیندهای طراحی محصول اشاره کرد و گفت: هر فرآیند باید یک محصول داشته باشد.
10	ابتدا باید فرآیند ها را استخراج کرد.
11	عنوان و کارکرد را مشخص کرد و با انتخاب یک مدیر و تیم فرآیندی، فرآیندها را مکتوب و نقشه راهی طراحی شود تا بر اساس آن نقشه بتوان نرم افزار طراحی کرد و آن را به کار گرفت.
12	للـه گانی ادامه داد: این موضوع، کار مهم و پیچیده ای است که از تهیه طرح تحول شروع و فرآیندها بر اساس این طرح بازنگری می شود؛ هر چقدر در نوشتن فرآیندها به جزئیات توجه شود، کار تهیه نرم افزار آسان‌تر است.
13	بنابراین باید همه جزئیات فرآیندها به خوبی دیده شود تا یک نرم افزار مناسب تولید و مورد بهره‌برداری قرار گیرد.
14	مدیر عامل بانک رفاه افزود: لازمه این فرآیند، کار مطالعاتی است که باید مطالعات تطبیقی صورت گیرد و بانک‌های داخلی و خارجی مورد بررسی و مطالعه قرار گیرند و با کار آینده پژوهی و نگاه به آینده، این پروژه را به سرانجام رساند.
