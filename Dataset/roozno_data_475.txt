roozno_data###همزمان با کرونا یک ویروس ناشناخته دیگر دو هزار اتیوپیایی را کشت###http://roozno.com//fa/news/417038/همزمان-با-کرونا-یک-ویروس-ناشناخته-دیگر-دو-هزار-اتیوپیایی-را-کشت###[]###2020-03-06 12:14:00###۴۱۷۰۳۸###['ویروس ناشناخته']
1
1	العربیه نوشت: در حالی که همه جهان درگیر ویروس کرونا شده است، اتیوپی شاهد ظهور ویروس کشنده‌تری است که تا کنون جان بیش از دو هزار نفر را در این کشور گرفت.
2	العربیه در ادامه نوشته است: مبتلایان به این ویروس که هنوز هیچ اطلاعی درباره آن وجود ندارد و نامی برایش تعیین نشده، دچار خونریزی از چشم، دهان و بینی شده و جان می‌بازند.
3	به گزارش وبگاه dailymedicalinfo مردم کشور آفریقایی و فقیر اتیوپی در پی مرگ چند هزار شهروند این کشور به دلیل یک بیماری ناشناخته در ترس و نگرانی شدید به سر می‌برند.
4	در افرادی که به این ویروس مبتلا می‌شوند، سفیدی چشم به رنگ زرد تغییر کرده و کف دستانشان نیز زرد می‌شود.
5	پس از مدتی چشم، دهان و بینی این افراد خونریزی کرده و به بی‌خوابی و بی‌اشتهایی مبتلا شده و پس از آن می‌میرند.
6	این علائم برای اولین بار در میان ساکنان روستایی در نزدیکی یک پروژه گاز طبیعی دیده شد.
7	این پروژه را یک شرکت چینی در منطقه متعلق به سومالی در خاک اتیوپی اجرا می‌کند.
8	در روزهای گذشته تعداد زیادی از افرادی که در نزدیکی این پروژه زندگی می‌کنند، دچار این علائم شده و جان باخته‌اند.
9	از این شرکت اکتشاف و حفاری نفت و گاز طبیعی به عنوان مرکز انتشار این بیماری یاد شده، به ویژه اینکه پسماندهای شیمیایی این شرکت آب شرب منطقه را آلوده کرده و این سموم می‌تواند در فصل بارش باران بیشتر هم شود.
10	براساس آمارها از زمان آغاز به کار این پروژه در سال 2014 تا کنون بیش از 2000 نفر در گروه‌های سنی مختلف در منطقه با علائم مشابه جان باخته‌اند.
11	روزنامه گاردین گزارش کرده که شکایت‌های بسیاری از مرگ و میر در منطقه و جایی که این پروژه نفت و گاز در حال اجراست، دریافت کرده است.
12	این روزنامه نوشت که شرکت چینی از نوعی مواد شیمایی استفاده می‌کند که به سلامت شهروندان و مردم منطقه آسیب می‌زند.
13	این بیماری‌ بخشی از سلسله بیماری‌های ناشناس است که به تازگی در این منطقه دیده شده و پیش از آن در اتیوپی مشاهده نشده بود.
14	کشور اتیوپی به دلیل آب و هوای ویژه‌ای که دارد و با توجه به نرخ بالای بی‌سوادی مردمانش مستعد انتشار بیماری‌های ویرویسی است.
15	علاوه بر این و به دلیل فقر و بیکاری، مردم این کشور دسترسی اندکی به امکانات آموزشی و بهداشتی دارند.
16	پیش از این بیماری‌هایی چون تب زرد، بیماری عفونی چیکونگونیا و بیماری وبا جان هزاران نفر از مردم این کشور را گرفت.
