tabnak_data###کابل: حملات طالبان متوقف نشود، نیروهای افغان دست به حمله می‌زنند###https://www.tabnak.ir/fa/news/964696/کابل-حملات-طالبان-متوقف-نشود-نیروهای-افغان-دست-به-حمله-می‌زنند###[]###2020-03-09 16:17:00###۹۶۴۶۹۶###['افغانستان', 'طالبان', 'حملات']
1
1	وزیر دفاع افغانستان اعلام کرد، اگر طالبان حملاتش را در روزهای آتی موقف نکند، نیروهای این کشور دست به حمله می‌زنند.
2	به گزارش ایسنا، به نقل از خبرگزاری اسپوتنیک، اسدالله خالد، وزیر دفاع افغانستان گفت: نیروهای افغانستان به دستور محمد اشرف غنی، رئیس‌جمهوری و بر اساس توافق صلح موضع دفاعی گرفته‌اند اما اگر طالبان حملاتش را پیش از پایان هفته جاری پایان ندهد، نیروهای ما به این دشمن هر جای کشور که باشد، حمله می‌کنند.
3	هفتم مارس سال جاری میلادی، شش عضو طالبان در درگیری با افسران پلیس محلی در ولایت لغمان واقع در شرق افغانستان کشته و ۱۰ تن دیگر نیز زخمی شدند.
4	شنبه گذشته، طالبان و واشنگتن توافق صلحی را امضا کردند که شامل خروج نیروهای خارجی از افغانستان در ۱۴ ماه آتی در ازای تضمین تبدیل نشدن این کشور به پناهگاهی امن برای تروریست‌ها می‌شود.
5	با وجود امضای این توافق، طالبان اخیرا اعلام کرد، در پی امتناع دولت کابل از آزادی ۵۰۰۰ زندانی طالبان دست به حملات بیشتر علیه نیروهای افغان می‌زند.
