tabnak_data###چاووش اوغلو: بحران قطر با چهار کشور عربی ساختگی است###https://www.tabnak.ir/fa/news/959261/چاووش-اوغلو-بحران-قطر-با-چهار-کشور-عربی-ساختگی-است###[]###2020-02-16 00:39:00###۹۵۹۲۶۱###['قطر', 'چاوش اغلو', 'عربستان']
1
1	وزیر خارجه ترکیه اعلام کرد که بحران قطر با چهار کشور عربی (عربستان، امارات، بحرین و مصر) ساختگی است و هیچ دلیلی برای تحریم دوحه از سوی این کشورهای عربی وجود ندارد.
2	به گزارش ایسنا، به نقل از روسیا الیوم، مولود چاووش اوغلو، وزیر خارجه ترکیه در جریان اظهارات خود در حاشیه اجلاس امنیتی مونیخ تاکید کرد: اکثر مشکلات منطقه ما ساختگی است.
3	چاووش اوغلو در ادامه افزود، بحران قطر با چهار کشور عربی ساختگی است و آنکارا هیچ دلیلی برای محاصره دوحه از سوی این چهار کشور نمی‌بیند.
4	وزیر خارجه ترکیه تاکید کرد که این چهار کشور به ترکیه وعده دادند که مدارک و ادله‌ای در خصوص اتهامات خطرناک خود علیه قطر ارائه دهند، اما تا به امروز هیچ مدارک و ادله‌ای از سوی این کشورها ارائه نشده است.
5	وی خاطرنشان کرد که کشورش به دنبال این است تا میانجیگر حل این بحران باشد.
6	چاووش اوغلو تاکید کرد که امنیت و ثبات کشورهای حاشیه خلیج فارس به منزله ثبات ترکیه است.
7	وزیر خارجه ترکیه همچنین اظهار داشت که برخی کشورهای حاشیه خلیج فارس گمان می‌کنند که می‌توانند کشورها و نهادها را با پول بخرند.
