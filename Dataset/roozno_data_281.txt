roozno_data###بازی تاج و تخت/ جایگاه جبهه پایداری در لیست اصولگرایان چیست؟###http://roozno.com//fa/news/414438/بازی-تاج-و-تخت-جایگاه-جبهه-پایداری-در-لیست-اصولگرایان-چیست###[]###2020-02-19 15:40:00###۴۱۴۴۳۸###['جبهه پایداری', 'لیست اصولگرایان']
1@@@2@@@3
1	درباره انتشار لیست اصولگرایان تهران و رسیدن به وحدت، نظرات متعددی در فضای مجازی مطرح می‌شود.
2	برخی اصولگرایان نوشتند که دستور وحدت را ابراهیم رئیسی یا یکی دیگر از بزرگان نظام صادر کرده است و اصولگرایان ناچار به پذیرش آن شده‌اند.
3	برخی دیگر معتقد بودند شرایط انتخابات به گونه‌ای پیش رفته که آنها ناچار بوده‌اند.
4	به گزارش روز نو : شورای ائتلاف و جبهه پایداری پس از دو روز مذاکره فشرده سرانجام به لیست واحد رسیدند.
5	آن هم در زمانی که فقط ۲۴ ساعت زمان برای تبلیغات انتخابات باقی مانده است و اکثر گروه‌ها و احزاب در آخرین گام تبلیغات و معرفی نامزد‌ها قرار دارند.
6	درباره رسیدن اصولگرایان به لیست وحدت نظرات متعددی در فضای مجازی مطرح می‌شود.
7	برخی اصولگرایان مدعی شده‌اند که دستور وحدت را ابراهیم رئیسی یا یکی دیگر از بزرگان نظام صادر کرده است و اصولگرایان ناچار به پذیرش آن شده‌اند.
8	برخی دیگر معتقد بودند در نظرسنجی‌ها، اصولگرایان به اندازه کافی رای نمی‌آوردند و احتمال رسیدن انتخابات به دور دوم و اول نشدن قالیباف در تهران زیاد بود.
9	سومین نظر هم این بود که با توجه به قطعی بودن پیروزی لیست ائتلاف، جبهه پایداری ناچار شده تا با آن‌ها توافق کند تا چند کرسی در مجلس آینده داشته باشند.
10	در روز‌های گذشته در چند روز گذشته، حامیان جبهه پایداری و شورای ائتلاف، به شدت مطالب تندی علیه یکدیگر در فضای مجازی منتشر می‌کردند و یکدیگر را متهم به وحدت شکنی می‌کردد.
11	جبهه پایداری به خصوص در رسانه‌های خود مدام قالیباف را به قلدری متهم می‌کرد و می‌گفت او مانع وحدت اصولگرایان شده است.
12	به گزارش رویداد۲۴ وحید یامین پور در توییتی درباره لیست اصولگرایان تهران نیست که فرهست منتشر شده جعلی است و قالیباف با قلدری به دنبال سهم‌خواهی بیشتر بوده است.
13	با این حال در لیست نهایی، سهمیه‌های جبهه پایداری بیشتر شد و آن‌ها که می‌گفتند در لیستی که سهامی باشد، حضور نخواهند یافت، اکنون با هفت سهمی از لیست منتشر شده دفاع کردند.
14	البته برخی چهره‌ها هنوز به وضعیت انتقاد داشتند، از جمله حمید رسایی که از قول آیت الله مصباح یزدی گفته بود یکی از چهار نفری است که صلاحیت حضور در مجلس را دارد.
15	رسایی در مطلبی که منتشر کرد به پشت پرده‌های لیست اصولگرایان تاخت و نوشت: «داماد یکی از اعضای ائتلاف در لیست نهایی است، سابقه اجرایی و سیاسی و فرهنگی وی چیست؟ آقای اکبری تالارپشتی کیست؟ این افراد در بزنگاه‌ها کجا بودند؟»بیشتر بخوانید: افشاگری حمید رسایی علیه یاران سابق/ حضور یک ژن خوب در لیست شورای ائتلاف اصولگرایانلیست اصولگرایان تهران بالاخره با تمام حواشی و اما و اگرهاو مخالفت‌ها منتشر شده و زهره لاجوردی، بیژن نوباوه، مرتضی آقاتهرانی، رضا تقی‌پور، غلامحسین رضوانی، علی خضریان و روح‌الله ایزدخواه، جایگزین سیدمحمد آقامیری، مجتبی ثابتی، عاطفه خادمی، مصطفی زمانیان، علی شمسی‌پور، سوده نجفی و کیومرث هاشمی شده‌اند.
16	به گزارش رویداد۲۴تا لحظه تنظیم این خبر، عاطفه خادمی و مجتبی ثابتی با انتشار اطلاعیه‌هایی اعلام کرده‌اند که از انتخابات انصراف خواهند داد.
17	با این حال در جبهه پایداری استقبال از انصراف آنقدر‌ها هم گسترده نبوده هرچند وحید یامین پور نیز شب گذشته در توییتی کنایی گفته بود صبح امروز انصراف می‌دهد: «من برم بخوابم.
18	اگر تا فردا وحدت‌شون بهم‌نخورد خبرم کنید برم انصراف بدم.
19	»رسانه‌های اصولگرا در روز‌های گذشته صحبت‌های مصباح یزدی در حمایت از فهرست جبهه پایداری را سانسور کرده بودند.
20	شنیده می‌شد اگر مصباح یزدی از تهران نامزد می‌شد، در فهرست نهایی اصولگرایان قرار نمی‌گرفت.
21	البته ادمین کانال رجانیوز بعد از انتشار لیست نهایی، ائتلاف مطلب تندی را علیه میثم نیلی و صادق محصولی منتشر کرد و نوشت افراد این جریان را مانند دستمال به یک گوشه می‌اندازید.
22	جبهه پایداری پیش از این چند بار دچار انشعاب شده بود.
23	همین امسال وقتی حمید رسایی از لیست جبهه پایداری کنار گذاشته شد، به ماجرای خروج از این حزب اشاره کرد که با تعدادی دیگر از اعضای موثر، از این مجموعه جدا شده بود.
24	شاید به همین دلیل است که این حزب مدت‌هاست نتوانسته جلسه مجمع عمومی خود را برگزار کند.
25	در انتخابات اخیر، البته حمایت مصباح یزدی اعتبار جبهه پایداری را تا حدی احیا کرده بود و حتی جامعه اسلامی دانشجویان نیز از فهرست جبهه پایداری حمایت کرده بود.
26	اما آن‌ها از ۲۰ نفر از اعضای فهرست خود از جمله محمد سلیمانی وزیر ارتباطات و عضو شورای مرکزی و سید محمدجواد ابطحی نماینده اصولگرای رادیکال خمینی شهر گذشتند تا علی خضریان و رضوانی روی صندلی‌های مجلس قرار بگیرند.
27	سلیمانی البته از انتخابات انصراف داد تا حمایت خود را از لیست جدید وحدت نشان دهد اما دعوا‌ها در فضای مجازی ادامه دارد.
