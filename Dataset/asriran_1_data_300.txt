asriran_1_data###رییس سازمان اقتصادی فدراسیون: قرارداد اسکوچیچ ریالی و حدود 200 هزار دلار است###https://www.asriran.com/fa/news/712711/رییس-سازمان-اقتصادی-فدراسیون-قرارداد-اسکوچیچ-ریالی-و-حدود-200-هزار-دلار-است###['ورزشی']###2020-02-08 11:09:00###۷۱۲۷۱۱###['اسکوچیچ', 'تیم ملی ایران']
17@@@18
1	رییس سازمان اقتصادی فدراسیون فوتبال توضیحاتی را در مورد قرارداد اسکوچیچ ارائه کرد.
2	به گزارش فارس، صادق درودگر در گفت‌و‌گو با برنامه سلام صبح بخیر درباره چگونگی انتخاب سرمربی جدید برای تیم ملی پرداخت.
3	متن این گفت‌و‌گو را در زیر بخوانید:تا جایی که من در جریان هستم کمیته فنی بارها و بارها جلسه گذاشته و به دنبال انتخاب سرمربی جایگزین آقای ویلموتس بوده است.
4	سرپرست فدراسیون یعنی آقای بهاروند و هیات رییسه با گزینه های خیلی خوب داخلی جلسه و مذاکراتی داشته اند اما به دلایل مختلف امکان پذیر نبوده است.
5	نمی دانم شما چه اسمی روی اش می گذارید اما به هر حال امکان پذیر نبود در خدمت دوستان باشیم.
6	گزینه های بسیار خوبی مثل آقای امیر قلعه نویی که نشان دادند چقدر مربی حرفه ای و دارای سبک ملی هستند.
7	آقای علی دایی بزرگمرد و اسطوره فوتبال ایران.
8	روی آقای جواد نکونام نظر داشتند، آقای یحیی گل محمدی و آقای برانکو.
9	که با برانکو و این دوستان نزدیک یک ماه و نیم دو ماه مذاکره شده بود.
10	اسکوچیچ مربی است که قبل از ورود به ایران در 6 سال 5 قهرمانی داشته است.
11	او در باشگاه های کرواسی با تیم رجیکا 2004، 2005 و 2005، 2006 قهرمان جام حذفی و 2005، 2006 همزمان قهرمان لیگ شود.
12	ایشان در استونی 2007، 2008 قهرمان جام حذفی شده، در سوپرجام قهرمان شده، در کویت قهرمان کاپ شده، قهرمان لیگ شده در کشور ما هم اولین سالی که آمد و من او را به ملوان آوردم، با 120 هزار دلار آمد.
13	تیم بسیار بزرگی بود اما مشکلاتی داشت.
14	تیم را هفتم کرد و سه امتیاز هم به خاطر جریمه امتیازی از ما کسر شده بود.
15	بازیکنان بزرگی در زمان ایشان در ملوان رشد کردند که همه می شناسند.
16	ایشان به تیم فولاد که تشریف آوردند، 9 بازیکن را به عنوان کارت جعلی سربازی از بازی خارج کردند، پنجره نقل و انتقالاتشان را هم بستند و تیم ایشان در لیگ پنجم شد و ببینید چه موفقیت هایی داشتند.
17	قرارداد ایشان ریالی است.
18	می دانید که ما مربیان خارجی مثل ویلموتس و استراماچونی وکالدرون به خاطر مسائل ارزی از کشورمان رفتند و ما نتوانستیم از آنها استفاده کنیم.
19	اکنون قرارداد ریالی است.
20	حدود 200 هزار دلار است و مالیات را خود ایشان باید بپردازد به قرارداد ایشان اضافه شده است.
21	خیر.
22	چطور 200 هزار تا می شود 5 میلیارد؟ شما پیش پیش دلار را 25 هزار تومان کردید!؟مالیات 35 درصد از 50 درصد ماخذ است یعنی حدود 500 میلیون تومان مالیاتشان است.
