roozno_data###از تصمیم آمریکا برای خاتمه دادن به معافیت‌های تحریمی متأسفیم / پروژه‌های هسته‌ای مرتبط با برجام در خدمت منافع عدم اشاعه هستند / ما به مشورت با شرکایمان برای بررسی نتایج این تصمیم آمریکا ادامه می‌دهیم###http://roozno.com//fa/news/429112/از-تصمیم-آمریکا-برای-خاتمه-دادن-به-معافیت‌های-تحریمی-متأسفیم-پروژه‌های-هسته‌ای-مرتبط-با-برجام-در-خدمت-منافع-عدم-اشاعه-هستند-ما-به-مشورت-با-شرکایمان-برای-بررسی-نتایج-این-تصمیم-آمریکا-ادامه-می‌دهیم###[]###2020-05-30 14:08:00###۴۲۹۱۱۲###['برجام', 'بیانیه مشترک', 'اتحادیه اروپا']
1
1	سخنگویان وزرای خارجه سه کشور اروپایی فرانسه، انگلیس و آلمان به همراه مسئول سیاست خارجی اتحادیه اروپا بیانیه‌ای مشترک درباره برجام منتشر و خواستار بازگشت ایران به «تبعیت کامل» به تعهدات برجامی این کشور شدند.
2	به گزارش روزنو :به نوشته وبسایت وزارت خارجه انگلیس، سخنگویان مسئول سیاست خارجی اتحدیه اروپا و وزرای خارجه فرانسه، آلمان و انگلیس یک بیانیه مشترک منتشر کردند.
3	در این بیانیه آمده است: «ما عمیقاً از تصمیم آمریکا برای خاتمه دادن به معافیت‌های تحریمی ناظر بر پروژه‌های هسته‌ای مرتبط با برجام در ایران از جمله پروژه نوسازی [رآکتور] اراک متأسفیم.
4	این پروژه‌ها که مورد تایید قطعنامه ۲۲۳۱ شورای امنیت سازمان ملل هستند، در خدمت منافع عدم اشاعه هستند و به جامعه بین‌المللی تضمین‌ها در خصوص ماهیت صرفا صلح‌آمیز و ایمن فعالیت‌های هسته‌ای ایران را اراده می‌دهد».
5	سخنگویان سه کشور اروپایی و رجی اتحادیه اروپا تصریح کردند: «ما به مشورت با شرکایمان برای بررسی نتایج این تصمیم ایالات متحده ادامه می‌دهیم».
6	آنها برجام را «یک دستاورد کلیدی در معماری عدم اشاعه جهانی و در حال حاضر تنها راه برای اطمینان از ماهیت صرفا صلح آمیز برنامه هسته‌ای ایران» خواندند.
7	در ادامه بیانیه آمده است: «به همین دلیل است که ما به طور پیوسته با هدف اطمینان از اجرای کامل و موثر تعهدات برجام به ویژه بازگشت ایران به تبعیت کامل و بدون تاخیر خود به تعهدات برجامی تلاش کرده‌ایم».
8	اظهارنظر تازه این سه کشور اروپایی و اتحادیه اروپا درباره لزوم بازگشت ایران به تبعیت کامل از تعهدات برجامی در شرایطی مطرح شده که به رغم گذشت بیش از دو سال از خروج غیرقانونی آمریکا از این توافق و وعده‌های مکرر اروپایی‌ها درباره جبران این خروج، آنها اقدامی موثر در عمل به قول‌هایشان به ایران انجام نداده‌اند.
