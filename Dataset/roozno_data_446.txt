roozno_data###استفاده ابزاری امریکا از ویروس کرونا علیه ایران در قالب «فشار حداکثری»###http://roozno.com//fa/news/416245/استفاده-ابزاری-امریکا-از-ویروس-کرونا-علیه-ایران-در-قالب-فشار-حداکثری###[]###2020-03-01 14:06:00###۴۱۶۲۴۵###['ویروس کرونا', 'آمریکا']
1
1	نوید منصوری، دبیر صفحه‌ ایران در مجله‌ آنلاین جدلیّه می‌گوید پیش‌بینی واکنش ایرانی‌ها به شکست احتمالی دولتشان در حفاظت از آنها در برابر کرونا ویروس، دشوار است اما شواهد تازه نشان می‌دهد که آنها به یک اندازه از مسئولینشان در خانه و همچنین از آمریکا دلسرد و خشمگین هستند.
2	محدودیت‌های شدید اقتصادی ناشی از تحریم‌های آمریکا و دلسردی مردمی که نارضایتی‌هایشان به شکل روزافزون در حال افزایش است باعث شده تلاش‌های ایران برای پیشگیری از کرونا ویروس با مانع روبه رو شود.
3	نوید منصوری، دبیر صفحه‌ ایران در مجله‌ آنلاین جدلیّه می‌گوید پیش‌بینی واکنش ایرانی‌ها به شکست احتمالی دولتشان در حفاظت از آنها در برابر کرونا ویروس، دشوار است اما شواهد تازه نشان می‌دهد که آنها به یک اندازه از مسئولینشان در خانه و همچنین از آمریکا دلسرد و خشمگین هستند.
4	وی می گوید: "تحریم‌های آمریکا به شدت دسترسی ایرانی ها به داروهای حیاتی را تحت تاثیر قرار داده است و احتمالا توانایی جمهوری اسلامی ایران را در پاسخگویی کارآمد به کرونا ویروس بیشتر مختل خواهد کرد.
5	در سایه‌ نارضایتی‌های حاصل از تحریم‌ها، احتمالا شاهد انتقاداتی مشابه نارضایتی‌های چند ماه گذشته خواهیم بود.
6	"منصوری با اشاره به بیانیه دانشجویان دانشگاه صنعتی شریف در اعتراضات پس از سرنگونی هواپیمای اوکراینی، می گوید که دانشجویان در این بیانیه با تاکید بر این که "ماجراجویی‌های آمریکا در منطقه نباید به عنوان بهانه‌ای برای توجیه سرکوبگری‌های داخلی به کار رود" از دولتشان پرسیده بودند که منظور آنها از "امنیت ملی" چیست و شامل کدام گروه‌ها، طبقات و اقشار اجتماعی می‌شود.
7	به گفته‌ منصوری، جمهوری اسلامی اکنون به نقطه‌ای رسیده که باید پاسخگوی این پرسش‌ها باشد.
8	گرچه دولت ترامپ اعلام کرده است که تحریم‌هایش شامل کالاهای بشردوستانه نمی‌شود، اما بسیاری از شرکت‌ها به دلیل هراس از واکنش دولت آمریکا، از صادرات کالاها و تجهیزات حیاتی به ایران خودداری می‌کنند.
9	یک مقام ایرانی به شرط افشا نشدن نامش به نیوزویک گفت: "در حال حاضر ایران 95 تا 97 درصد از نیازهای (دارویی) ما را تامین می‌کند.
10	ایران حتی به سایر کشورهای منطقه دارو صادر می کند.
11	اما در میان درصد باقی‌مانده، داروهای مهمی وجود دارند که ما به آنها نیاز داریم و تامین آنها به دلیل تحریم‌های آمریکا دشوار است.
12	"وی همچنین گفت: "شهروندان ایران به ویژه جوانانی که سرکشی و خشمشان در حال افزایش است اخبار بین‌المللی را دنبال می‌کنند و آنها می‌دانند که آمریکا مسئول تحریم‌هاست.
13	"کاخ سفید، سایر طرفین توافق هسته‌ای ایران یعنی چین، فرانسه، آلمان، روسیه و انگلیس را هم به خروج از برجام تشویق کرده‌ است.
14	این مقام ایرانی همچنین گفت: "یکی از پیامدهای جانبی رویکرد آمریکا و اروپا به توافق هسته‌ای این است که به مردم ثابت کرده که تعامل شکست خواهد خورد.
15	پیامی که آنها (غرب) می‌فرستند این است که اگر شما با جهان بیرون تعامل کنید، پاداشی دریافت نخواهید کرد.
16	این پیام بسیار ناخوشایندی است.
17	"تحریم‌های آمریکا علاوه بر کاهش توانایی ایران برای مبارزه با کرونا ویروس، دسترسی مردم به اطلاعات مربوط به این بیماری و انتشار آن را هم محدود کرده است.
18	بنا به اعلام سازمان آرتیکل 19، سازمان فعال در زمینه آزادی بیان و آزادی اطلاع‌رسانی در گستره جهان، ایرانی‌ها به دلیل تحریم‌های آمریکا به پایگاه‌ داده‌های کرونا ویروس در دانشگاه جان هاپکینز دسترسی ندارند.
19	پیش‌بینی می‌شود اقتصاد ایران که از کمبودهای ناشی از تحریم‌ها و مدیریت داخلی رنج می‌برد به واسطه‌ بسته شدن مرزهای کشورهای همسایه و متوقف شدن پروازهای دیگر کشورها از هراس گسترش بیماری، ضربه و آسیب دیگری را متحمل شود.
20	بدتر آن که، FATFاعلام کرده است که به دلیل شکست تهران در ورود به این پیمان بین‌المللی همچنان ایران در فهرست سیاه این نهاد نظارت پولی و مالی باقی خواهد ماند.
21	به این ترتیب بدیهی است که کمک 100 میلیون دلاری آمریکا به کشورهای در حال مبارزه با کرونا شامل ایران نخواهد شد.
22	به گفته‌ این مقام ایرانی در دولت آمریکا برخی مقامات صاحب نفوذ وجود دارند که به عنوان اهرمی در کارزار "فشار حداکثری" از ارسال غذا و دارو به ایران پیشگیری می کنند.
23	وی گفت: "کارزار فشار حداکثری، به سادگی و روشنی، جنایتی علیه ایران است.
24	این ادعا که دولت آمریکا به مردم ایران اهمیت می‌دهد، ساختگی است.
25	"
