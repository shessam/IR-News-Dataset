asriran_1_data###رونالدو دوباره قرنطینه را دور زد###https://www.asriran.com/fa/news/721122/رونالدو-دوباره-قرنطینه-را-دور-زد###['ورزشی']###2020-03-30 10:55:00###۷۲۱۱۲۲###['رونالدو', 'کرونا']
5
1	مهاجم پرتغالی در روزهای قرنطینه در پرتغال به همراه نامزد و فرزندانش به پیاده روی رفت.
2	به گزارش ایسنا و به نقل از موندو دپورتیوو، جنبش #درخانهبمانیم در این روز ها شبکه های اجتماعی را پر کرده است.
3	ورزشکاران زیادی نشان می دهند روزهای قرنطینه را چگونه در خانه هایشان می گذرانند.
4	یکی از آنها کریستیانو رونالدو است که یک ویدئو را به اشتراک گذاشت و در آن نحوه شستن دست ها را به فرزندانش یاد می داد تا از شیوع ویروس کرونا جلوگیری شود.
5	با این حال به نظر می رسد مهاجم پرتغالی از بودن در خانه خسته شده است و تصمیم گرفت به همراه نامزد و فرزندانش از خانه خارج شود.
6	همانطور که انتظار می رفت پاپاراتزی های پرتغالی در ثبت این لحظه تعلل نکردند و از زوایای مختلف از مهاجم یوونتوس عکس گرفتند.
7	رونالدو از این موضوع اذیت نشد و در یکی از لحظات دستش را به نشانه تشکر بالا برد.
8	درست است که در پرتغال محدودیت ها برای بیرون رفتن خیلی سختگیرانه نیست و مردم اجازه دارند با همراهی کردن فرزندانشان برای مدت کوتاهی در هوای آزاد قدم بزنند یا برای دویدن مدت کوتاهی بیرون باشند و یا برای خرید لوازم ضروری به بیرون بروند اما رفتار رونالدو مورد پسند هوادارانش قرار نگرفت.
9	آن ها از طریق شبکه های اجتماعی به انتقاد از مهاجم پرتغالی پرداختند.
10	رونالدو پیش از این به دلیل ترک ایتالیا و سفر به کشورش با انتقادها روبرو شده بود.
11	او مادرش را برای سفر به مادیرا بهانه کرد اما به نظر می رسید که قصد ندارد در ایتالیای قرنطینه شده بماند.
12	بیشتر بخوانید:
