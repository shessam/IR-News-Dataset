tabnak_data###از «واگذاری امتیاز استخراج نفت شمال طی قراردادی 99 ساله» تا «ادامه ممنوع الخروجی رئیس کل سابق بانک مرکزی »###https://www.tabnak.ir/fa/news/954481/از-واگذاری-امتیاز-استخراج-نفت-شمال-طی-قراردادی-99-ساله-تا-ادامه-ممنوع-الخروجی-رئیس-کل-سابق-بانک-مرکزی-###['اقتصادی', 'داخلی']###2020-01-26 07:00:00###۹۵۴۴۸۱###['اقتصاد در گذر زمان', 'تاریخ اقتصاد', 'اقتصاد ایران', 'رئیس کل بانک مرکزی', 'سالار آقاخان', 'فساد', 'خودرو']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی ششمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	6 بهمن 1294، محمدوليخان تنكابني طي قراردادي 99 ساله امتياز استخراج نفت در شمال كشور را تحت فشار دولت روسيه به «خوشتاريا» واگذار كرد.
4	6 بهمن 1300، موافقتنامه تقسيم آب رود هيرمند ميان ايران و افغانستان امضا شد.
5	6 بهمن 1311، "چارل كالمر هارت" وزيرمختار آمريكا در تهران در گزارشي محرمانه به وزارت خارجه كشورش مي نويسد "شاه ایران با تصاحب املاك شخصي ديگران به بزرگترين ملاك جهان تبديل شده و روزي نيست كه بي سروصدا دست روي ملك و املاك جديدي نگذارد".
6	6 بهمن ۱۳20، دکترحسن مشرف نفیسی از سازمان برنامه کنار رفت و احمدحسین عدل جای او را گرفت.
7	6 بهمن 1338، موسی خطاطان از طرف نخست‌ وزیر به سمت وزیر گمرکات و انحصارات معرفی شد.
8	6 بهمن 1340، آمریکا ۱۸ میلیون دلار به‌ عنوان کمک به اصلاحات ارضی و تشکیل صندوق ‌های تعاونی روستایی به دولت ایران پرداخت.
9	6 بهمن 1350، هویدا نخست ‌وزیر بودجه کشور را با مبلغ ۵۴۸ میلیارد ریال برای سال ۱۳۵۱ تقدیم مجلس کرد.
10	6 بهمن 1357، دولت اعلام کرد کلیه فرودگاه‌ ها سه روز بسته شد.
11	6 بهمن 1376، كارشناسان ايراني 4 ميليون و 700 هزار متر مكعب از رودخانه بهمنشير را لايروبي كردند.
12	با پايان اين طرح، امكان جابه جا شدن سالانه 4 ميليون تن كالا از طريق اين آبراه فراهم آمد.
13	6 بهمن 1389، صادق محصولی وزیر رفاه از واریز مرحله دوم یارانه نقدی به حساب ‌های سرپرستان خانوار تا قبل از ۲۸ بهمن‌ماه خبر داد.
14	6 بهمن 1391، دلار از سوی بانک مرکزی تک نرخی شد و نرخ آن 1226 تومان اعلام شد.
15	6 بهمن 1392، حسن روحانی رئیس ‌جمهور ایران در حالی طی اجلاس داووس، سرمایه‌ گذاران خارجی را به ایران دعوت کرد که در میان همه صنایع کشور، دست روی "خودروسازی" گذاشت و از اهمیت آن در ایران گفت و رسما برای انتقال سهام این صنعت به شرکت ‌های خارجی، اعلام آمادگی کرد.
16	این اقدام حسن روحانی را هرچند بیشتر کارشناسان اقدام رئیس‌ جمهور در دعوت خارجی‌ ها به «جاده مخصوص»، تایید کرده و آن را گامی مثبت برای آینده خودرو کشور می ‌دانند؛ اما معتقدند رسیدن به اهداف نهایی این «دعوت»، یک شبه نیست و زمان خواهد برد.
17	6 بهمن 1393، حزب چپگرای سیریتزا، توانست با شکست حزب دموکراسی نوین، عصر تازه‌ ای را در یونان آغاز کند.
18	هدف این حزب پس از پیروزی، تشکیل دولت با احزاب مخالف اقتصاد ریاضتی بود.
19	6 بهمن 1395، سازمان بین ‌المللی شفافیت در گزارشی جدید رتبه کشورهای جهان در فسادزدایی را منتشر کرد.
20	در این رتبه ‌بندی، ۱۷۶ کشور از لحاظ فساد اداری مورد سنجش قرار گرفتند و مشخص شد؛ در ‌حالی‌که شفافیت کشورهای عربی حوزه خلیج فارس به‌ شدت تنزل یافته، نمره ایران دو نمره بهبود یافته است.
21	در این گزارش، ایران توانست با کسب نمره ۲۹ از ۱۰۰ در میان ۱۷۶کشور در جایگاه ۱۳۱ قرار گیرد.
22	6 بهمن 1397، سخنگوی قوه‌قضائیه، از ادامه ممنوع‌الخروجی ولی‌الله سیف رئیس‌کل سابق بانک مرکزی خبر داد.
23	غلامحسین محسنی‌اژه‌ای با اشاره به پرونده‌های اخیر فساد اقتصادی و پرونده سالار آقاخان گفت: پرونده این فرد به دادگاه رفته بود، اما دادگاه نقصی را در آن گرفت.
24	منابع: موسسه مطالعات و پژوهش های سیاسی و روزنامه دنیای اقتصاد
