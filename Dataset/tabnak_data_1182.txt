tabnak_data###وزیر دفاع ترکیه: مذاکرات با مسکو درباره ادلب "مثبت و سازنده" بود###https://www.tabnak.ir/fa/news/965195/وزیر-دفاع-ترکیه-مذاکرات-با-مسکو-درباره-ادلب-مثبت-و-سازنده-بود###[]###2020-03-11 15:14:00###۹۶۵۱۹۵###['ترکیه', 'مسکو', 'ادلب']
1
1	وزیر دفاع ترکیه مذاکرات با مسکو درباره ادلب را "مثبت و سازنده" خواند و اعلام کرد، اواسط مارس گشت‌زنی‌های مشترک با روسیه را آغاز خواهیم کرد.
2	به گزارش ایسنا، به نوشته روزنامه فرامنطقه‌ای رای الیوم، خلوصی آکار، وزیر دفاع ترکیه امروز (چهارشنبه) اظهار کرد: مذاکراتی که دو طرف ترکیه‌ای و روس درباره وضعیت ادلب سوریه انجام دادند، "مثبت و سازنده" بودند.
3	آکار با اشاره به اینکه دیدارهای متقابل با هیات نظامی روسیه ادامه می‌یابند، گفت: ترکیه در حال برنامه‌ریزی برای آغاز گشت‌زنی‌های مشترک با روس‌ها در اتوبان ام ۴ سوریه در تاریخ ۱۵ مارس جاری است.
4	وزارت دفاع ترکیه سه‌شنبه شب از آغاز مذاکرات دو هیات نظامی ترکیه و روسیه درباره اجرای توافقنامه دو طرف در خصوص بهبود شرایط منطقه ادلب خبر داده بود.
5	پیشتر مسکو اعلام کرده بود که سرگئی شویگو، وزیر دفاع این کشور در تماسی تلفنی با همتای ترکیه‌ای خود درباره وضعیت ادلب گفتگو کرد.
6	ولادیمیر پوتین، رئیس جمهور روسیه و رجب طیب اردوغان، همتای ترکیه‌ای او پنجم مارس درباره برخی اقدامات برای کاهش تنش‌ها در ادلب شامل اعلام آتش‌بس در این منطقه از بامداد ششم مارس و نیز ایجاد یک گذرگاه امن در مساحت‌های مشخصی از اتوبان ام ۴ توافق کردند.
