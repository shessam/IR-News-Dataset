roozno_data###راهکار‌های پیشنهادی بیل گیتس برای مقابله با ویروس کرونا###http://roozno.com//fa/news/417165/راهکار‌های-پیشنهادی-بیل-گیتس-برای-مقابله-با-ویروس-کرونا###[]###2020-03-07 12:05:00###۴۱۷۱۶۵###['بیل گیتس', 'ویروس کرونا']
1@@@2
1	شیوع ویروس کرونا در ووهان چین و نشر اخبار و اطلاعات درباره‌ی علائم، تعداد مبتلایان و تعداد جانباختگان بر اثر این ویروس خطرناک، باعث ایجاد موج نگرانی در دنیا شد.
2	دانشمندان و پزشکان بسیاری از سراسر دنیا به دنبال کشف دارو و واکسن تاثیرگذار برروی این ویروس هستند که متاسفانه تاکنون به نتایج قطعی دست پیدا نکردند.
3	به گزارش روز نو : شیوع ویروس کرونا در ووهان چین و نشر اخبار و اطلاعات درباره‌ی علائم، تعداد مبتلایان و تعداد جانباختگان بر اثر این ویروس خطرناک، باعث ایجاد موج نگرانی در دنیا شد.
4	دانشمندان و پزشکان بسیاری از سراسر دنیا به دنبال کشف دارو و واکسن تاثیرگذار برروی این ویروس هستند که متاسفانه تاکنون به نتایج قطعی دست پیدا نکردند.
5	متاسفانه این ویروس وارد ایران شد و این‌روز‌ها مردمان این سرزمین برای مقابله با این ویروس دست‌و‌پنجه نرم می‌کنند.
6	دانشمندان بسیاری نظریه‌های گوناگونی برای مقابله با این بیماری داده‌اند.
7	بیل گیتس که امروز به‌عنوان یکی از فعالان جدی سلامت عمومی شناخته می‌شود، در یادداشتی پیشنهاد‌های خود را برای مقابله با شیوع ویروس کرونا ارائه کرد.
8	راهکار‌های پیشنهادی بیل گیتس برای مقابله با ویروس کروناویروس کرونا از زمان شناسایی در ووهان، استان هوبی چین، در صدر مهم‌ترین اخبار جهان قرار دارد.
9	بسیاری از رویداد‌ها و رخداد‌های مهم بین‌المللی به‌خاطر نگرانی از شیوع ویروس لغو شدند و تأثیر آن بر بازار‌های اقتصادی نیز روز‌به‌روز آشکارتر می‌شود.
10	تاکنون حدود ۸۵ هزار مورد ابتلا به ویروس کرونا جدید موسوم به COVID۱۹ گزارش شده است و آمار مرگ‌ومیر بر اثر آن نیز به سه هزار نفر می‌رسد.
11	دولت‌های سرتاسر جهان تمامی تلاش خود را به کار گرفته‌اند تا از شیوع هرچه بیشتر ویروس کرونا جلوگیری کنند.
12	بیل گیتس، هم‌بنیان‌گذار افسانه‌ای مایکروسافت، امروز بیشتر با سمت ریاست هیئت‌مدیره‌ی بنیاد خیریه‌ی بیل و ملیندا گیتس شناخته می‌شود.
13	بنیاد خیریه‌ی او فعالیت‌های گوناگونی در سطح جهانی و با تمرکز بر سلامت عمومی انجام می‌دهد.
14	او در یادداشتی که اخیرا در وب‌سایت اطلاع‌رسانی‌اش به آدرس Gatesnotes منتشر کرده، پیشنهاد‌هایی را برای مقابله با ویروس کرونا جدید ارائه داده است.
15	گیتس همچنین راه‌های پیشنهادی خود را برای جلوگیری از رخداد‌های مشابه در آینده تشریح کرد.
16	در بخشی از یادداشت بیل گیتس برای مقابله با شیوع بیشتر ویروس کرونا می‌خوانیم:دنیا امروز به نجات دادن جان مردم نیاز دارد و همچنین باید راه‌های مقابله با شیوع‌های مشابه را بهبود دهد.
17	وظیفه‌ی اول مهم است؛ اما دومی نیز در بلندمدت، عواقب حیاتی دارد.
18	در ادامه برخی از پیشنهاد‌های بیل گیتس را برای مقابله با بحران کنونی ویروس کرونا شرح می‌دهیم.
19	مقابله با ویروس کرونابیل گیتس طبق آمار می‌گوید که نرخ مرگ‌ومیر ویروس کرونا جدید، حدود یک درصد گزارش می‌شود.
20	باوجود اینکه در نگاه اول این آمار آن‌چنان زیاد نیست؛ اما نرخ مذکور بسیار خطرناک‌تر از آنفولانزا فصلی است.
21	درواقع مرگ‌ومیر یک درصد، خطر کرونای جدید را چیری بین همه‌گیری آنفولانزا در سال ۱۹۵۷ (حدود ۰/۶ درصد) و همه‌گیری آنفولانزا در سال ۱۹۱۸ (حدود دو درصد) قرار می‌دهد.
22	به‌علاوه، هر فرد مبتلا به ویروس، آن را به دو تا سه نفر منتقل می‌کند که نشان از رشد نمایی همه‌گیری دارد.
23	گیتس در مقایسه‌ی کرونا با ویروس SARS می‌گوید که همه‌گیری جدید، در یک‌چهارم زمان شیوع ویروس قبلی، ۱۰ برابر ابتلا و مرگ‌ومیر را به‌همراه داشته است.
24	راهکار‌های پیشنهادی بیل گیتس برای مقابله با ویروس کروناگیتس در بخش پیشنهادهایش برای واکنش نسبت به ویروس کرونای جدید ابتدا اشاره‌ای به کمک‌های دولتی و استراتژی‌های حکومتی دارد.
25	او می‌گوید دولت‌ها علاوه بر کمک به شهروندان خود، باید به کشور‌هایی با درآمد پایین و متوسط نیز کمک کنند تا برای همه‌گیری آماده شوند.
26	از نظر او با کمک به کشور‌های آفریقایی و جنوب آسیا، علاوه بر نجات جان مردم آن مناطق، سرعت شیوع جهانی ویروس نیز کاهش می‌یابد.
27	او همچنین ۱۰۰ میلیون دلار سرمایه‌ی جدید را برای مقابله با ویروس کرونا در کشور‌های درحال توسعه اختصاص داد.
28	فعالیت بیشتر روی تحقیق و توسعه و ساخت واکسن و دارو برای ویروس کرونا جدید، پیشنهاد دیگر بیل گیتس برای مقابله‌ی بهتر با همه‌گیری است.
29	او همچنین پیشنهاد می‌کند که از فناوری‌های جدیدی همچون یادگیری ماشین برای بررسی و آزمایش روش‌های درمانی جدید استفاده شود تا با سرعت بیشتری بتوان درمان‌های کاربردی را به مرحله‌ی تولید نزدیک کرد.
30	جلوگیری از همه‌گیری‌های مشابهپیشنهاد اصلی بیل گیتس برای جلوگیری از همه‌گیری‌های مشابه، کمک به کشور‌هایی با درآمد متوسط و پایین است تا سیستم‌های سلامت خود را بهبود دهند.
31	به‌علاوه، نیاز به یک سیستم جهانی نظارت بر بیماری و شیوع نیز احساس می‌شود که همه‌ی کشور‌ها با شفافیت تمام، اطلاعات بیماری‌های جدید خود را در آن به اشتراک بگذارند و سازمان‌هایی نیز برای نظارت بر همه‌گیری‌های احتمالی تشکیل شوند.
32	همچنین باید فهرستی از افراد ماهر و مواد اولیه‌ی موردنیاز برای مقابله با همه‌گیری‌ها در همه‌ی کشور‌ها تهیه شود تا بتوان در مواقع نیاز، به آن‌ها دست‌رسی داشت و موارد را تکمیل کرد.
33	بیل گیتس پیشنهاد می‌دهد که دولت‌ها سیستمی با قابلیت توسعه و عرضه‌ی سریع واکسن و دارو‌های ضد ویروس آماده کنند.
34	از نظر او دارو‌ها باید در سیستم‌های مخصوص و با همکاری همه‌ی دولت‌ها، با سرعت بیشتری توسعه پیدا کنند و توانایی توزیع میلیارد‌ها نسخه از دارو وجود داشته باشد تا در کمتر از چند ماه، مقابله‌ای همه‌جانبه با عامل بیماری‌زای سریع صورت بگیرد.
35	دراین‌میان نیاز به سیستم‌های تنظیم‌گری و نظارت بر تولید و عرضه‌ی دارو نیز احساس می‌شود تا فروش در مقیاس بالا و قیمت پایین انجام گیرد.
36	راهکار‌های پیشنهادی بیل گیتس برای مقابله با ویروس کروناهم‌بنیان‌گذار مایکروسافت، روش تولید دارو به‌کمک اسید‌های نوکلئیکی را برای مقابله با ویروس‌ها کاربردی می‌داند.
37	تولید براساس این روش، چند ساعت پس از تجزیه‌ی ژنوم ویروس ممکن می‌شود؛ اما نیاز به توسعه و تولید انبوه دارد.
38	توصیه‌ی دیگر او، تلاش‌های دیپلماتیک برای ایجاد همکاری بین‌المللی در سطوح گسترده‌تر است که اشتراک داده، از مهم‌ترین پایه‌های آن محسوب می‌شود.
39	بیل گیتس در پایان پیشنهاد‌های خود، افزایش بودجه برای برنامه‌های پیشگیری و درمان را حیاتی می‌داند.
40	از نظر او میلیارد‌ها دلار بودجه‌ی بیشتر باید برای این بحران اختصاص پیدا کند.
41	با نگاهی به وضعیت کنونی و تأثیر همه‌جانبه‌ی ویروس کرونا روی بازار‌های سهام و زنجیره‌های تأمین و زندگی انسان‌ها، اختصاص چند میلیارد دلار بودجه برای مقابله با همه‌گیری، بسیار منطقی به‌نظر می‌رسد.
