roozno_data###مجلس يازدهم؛ درگير اختلافات داخلي- حمله به دولت روحاني###http://roozno.com//fa/news/415979/مجلس-يازدهم-درگير-اختلافات-داخلي-حمله-به-دولت-روحاني###[]###2020-02-29 12:15:00###۴۱۵۹۷۹###['مجلس یازدهم', 'دولت روحانی']
1@@@2@@@3@@@4@@@5@@@6
1	بسياري از صاحب‌نظران و کارشناسان بدين امر معتقدند که مجلسي مي‌تواند در راس امور باشد و در اوضاع کشور و تصميمات کلي تاثيرگذار ظاهر شود که از همه تفکرات و جريان‌هاي سياسي بهره‌مند باشد و هر کدام از اين جريانات درصدي از مجلس را در اختيار خود داشته باشند.
2	اينگونه مجلسي مي‌تواند بيش از هر چيز به اولويت‌ کشور بپردازد و آنها را مدنظر قرار دهد.
3	اين در حالي است که منتخبان مجلس يازدهم صرفا با يک ديدگاه و نگرش انتخاب شده‌اند و از هم اکنون مشخص است که رويکرد آنها به مسائل و اولويت‌هاي کشور چگونه است و چگونه مواجهه‌‌اي با رئيس جمهور و دولت متبوعش خواهند داشت.
4	آنچه مسلم است آرايش و صف‌بندي مجلس آينده بيش از پرداختن به مسائل کشور و مردم درگير اختلافات دروني، وزن‌کشي سياسي و صد البته حمله به روحاني خواهد بود.
5	در اين راستا صادق زيباکلام فعال سياسي اصلاح‌طلب مي‌گويد:«اصولگرايان بعد از شروع به کار مجلس آينده در هفتم خرداد 99 خيلي بيشتر به دولت روحاني حمله مي‌کنند.
6	اي‌بسا مساله استيضاح آقاي روحاني را کليد بزنند.
7	مواجهه مجلس يازدهم با دولتبه گزارش روز نو :انتخابات مجلس يازدهم و نتايج آن نشان دادکه سمت گيري و آرايش و چينش مجلس آينده و نمايندگان حاضر در آن به کدام سمت و سو خواهد بود.
8	اصولگرايان در انتخاباتي با مشارکت نسبي و عدم حضور اصلاح‌طلبان پيروز ميدان شدند.
9	لذا همانطور که پيش‌بيني مي‌شود پيش از هر برنامه و مدلي در جهت تحقق منويات خود در خصوص رويارويي با دولت خواهند پرداخت و به عبارت ديگر ابتدا به تسويه حساب سياسي با دولت خواهند پرداخت و سپس آنطور که گفته مي‌شود برنامه‌هاي اقتصادي خود را به مرحله اجرا در آورند.
10	هر چند آنچه که از ترکيب راه‌يافتگان به مجلس حداقل نمايندگان تهران ديده مي‌شود به‌نظر نمي‌رسد که اين افراد در مواجهه با دولت رويکرد همراهي را پيش بگيرند.
11	شايد بتوان گفت آنها در بهترين حالت در مقام مقابله با دولت در آيند و مثل مجلس نهم هر هفته چند تن از وزرا براي پاسخگويي به سوال يا استيضاح به مجلس فراخوانده شوند.
12	البته اين مساله نيز دور از انتظار نيست که آنها درصدد استيضاح رئيس جمهور باشند.
13	چرا که در بيان برخي از منتخبان اين مساله به وضوح ديده مي‌شود.
14	با اين حال آنچه مسلم است اصولگرايان در مجلس يازدهم ديگر نه در مقام ناظر بيروني و منتقد که در مقام عمل، قانونگذاري، نظارت و پاسخگويي هستند.
15	لذا ديگر نمي‌توانند دولت يا جريان اصلاح‌طلب را براي برخي امور جاري يا تقنيني کشور مورد هجمه و تخريب قرار دهند.
16	چرا که مجلس در اختيار آنها است و به جاي انتقاد بايد پاسخگوي عملکرد خود باشند.
17	اصولگرايان واقعيت‌ها را ببيننديک فعال سياسي اصلاح‌طلب در خصوص عملکرد اصولگرايان در مجلس آينده اظهار داشت: اصولگرايان از همين الان باعث و باني همه مشکلات و مسائل 20 سال اخير کشور را دولت روحاني معرفي مي‌کنند.
18	صادق زيبا کلام گفت: اصولگرايان بعد از شروع به کار مجلس آينده در هفتم خردادماه 99 خيلي بيشتر به دولت روحاني حمله مي‌کنند.
19	اي بسا مساله استيضاح روحاني را کليد بزنند.
20	البته خيلي بعيد مي‌دانم استيضاح روحاني را به اجرا در بياورند يا حتي اگر استيضاح را انجام دهند استيضاح رأي بياورد اما خيلي جدي و شديد موضوع استيضاح رئيس جمهور را دائم در رسانه‌ها مطرح و پيگيري مي‌کنند.
21	وي افزود: معتقدم اصولگرايان تا آخر دنيا نمي‌توانند بار مشکلات و بحران‌هاي اقتصادي، سياسي و اجتماعي، که کشور را فرا گرفته بر سر دولت روحاني بريزند.
22	مجلس دهم تا 3 ماه ديگر به پايان مي‌رسد، بعد از آن عمر دولت روحاني يک سال ديگر تمام مي‌شود و يک دولت کاملا اصولگرا سرکار مي‌آيد بنابراين از 12 مرداد 1400 کل ارکان حاکميت در اختيار اصولگرايان قرار مي‌گيرد.
23	سوال من اين است که بعد از آن اصولگرايان مي‌خواهند بار مشکلات و بحران را به گردن چه کسي بيندازند؟ معتقدم آن زمان اصولگرايان مجبور خواهند بود واقعيت‌ها را ببينند و قدم‌هاي عملياتي براي حل مشکلات بر دارند.
24	استاد دانشگاه تهران اظهار کرد: من معتقدم اصولگرايان هيچ چاره‌اي ندارند که بي سروصدا با گفت‌وگو کنار بيايند.
25	والا تورم، بيکاري و وضعيت کسري بودجه تشديد خواهد شد.
26	زيبا کلام تصريح کرد: امکان دارد وقتي تمام قدرت دست اصولگراها باشد يک نور اميدي در انتهاي تونل ظاهر شود.
27	نمي‌شود مجلس با دولت بجنگديک نماينده تهران در خصوص مواجهه مجلس يازدهم با رئيس جمهور و دولت بيان کرد: مجلس يازدهم در همان آغاز راه مشکلات بزرگي خواهد داشت که بايد براي آنها دست پري داشته باشد اما با توجه به چيدمان نمايندگاني که در مجلس قرار خواهند گرفت به‌نظر نمي‌آيد که اينها برنامه‌اي‌ جدي که بتواند با مشکلات عظيم فعلي مقابله کند در اختيار داشته باشند.
28	پروانه‌مافي به «آرمان ملي» گفت: اصولگرايان فکر مي‌کردند که با شعار، صحبت‌ها و غوغاسالاري مي‌توان مشکلات را حل کرد اما من بعيد مي‌دانم اگر بخواهند با همان فرماني که به مجلس آمده‌اند ادامه دهند بتوانند مشکلات را حل‌کنند.
29	نماينده اصلاح‌طلب تهران تصريح کرد: مجلس يازدهم بايد دولت را کمک کند چرا که دولت از مجلس جدا نيست و نمي‌شود مجلس عليه دولت بجنگد و دولت کار خوبي براي مردم انجام دهد.
30	مجلس يازدهم اگر علم جنگ با دولت را بر دارد طبيعتا وضعيت از آنچه که اکنون هست بد‌تر خواهد شد و کمتر بهبودي در مسير زندگي مردم شکل خواهد گرفت.
