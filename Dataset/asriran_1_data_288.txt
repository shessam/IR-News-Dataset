asriran_1_data###انفجار قطار حامل نفت در کانادا###https://www.asriran.com/fa/news/712632/انفجار-قطار-حامل-نفت-در-کانادا###['بین الملل']###2020-02-07 14:48:00###۷۱۲۶۳۲###['کانادا', 'انفجار', 'قطار']
4@@@5
1	قطاری با ۱۰۴ واگن که حامل نفت خام بود در ایالت ساسکاچوانِ کانادا منفجر شد.
2	به گزارش ایسنا، بر اساس اطلاعات رسمی این سانحه تلفات جانی نداشته اما در هرحال ساکنان یک روستای مجاورِ محل حادثه تخلیه شده‌اند.
3	حادثه حدود ساعت ۶ صبح به وقت محلی در ساسکاچوان، واقع در جنوب کانادا رخ داده و طی آن ۳۱ واگن قطار از ریل خارج شده‌اند که ۱۲ واگن تا چندین ساعت بعد از انفجار همچنان مشتعل بوده است.
4	این قطار که نفت خام منتقل می‌کرده به دلایل نامعلوم از ریل خارج شده است.
5	پلیس در حال بررسی علل انفجار و آتش‌سوزی است.
6	به گزارش اسپوتنیک، در پی این حادثه وزیر حمل و نقل کانادا یک دستور فوری صادر کرد که براساس آن سرعت قطارهای حامل کالاهای خطرناک نباید بیش از ۴۰ کیلومتر در ساعت باشد.
7	دلیل صدور چنین دستوری این است که در دسامبر سال ۲۰۱۹ نیز یک قطار دیگر تقریبا در همین محل از ریل خارج شده بود.
8	عکس تزیینی است
