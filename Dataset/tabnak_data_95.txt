tabnak_data###واکنش صالحی به فعال شدن مکانیسم ماشه###https://www.tabnak.ir/fa/news/953677/واکنش-صالحی-به-فعال-شدن-مکانیسم-ماشه###['صفحه نخست', 'سیاسی']###2020-01-22 10:49:00###۹۵۳۶۷۷###['علی اکبر صالحی', 'سازمان انرژی اتمی', 'اروپا', 'مکانیسم ماشه', 'سقوط هواپیما', 'هواپیمای اوکراین']
1
1	رییس سازمان انرژی اتمی بیانیه آلمان، فرانسه و انگلیس مبنی بر سازوکار رفع اختلاف در برجام را ناتوانی و بی‌حکمتی اروپائیان در برابر خواسته‌های آمریکا عنوان کرد.
2	به گزارش «تابناک» به نقل از ایرنا، به دنبال فشارهای بی‌امان ترامپ، وزیران سه کشور اروپایی انگلیس، آلمان و فرانسه عضو برجام هفته گذشته با صدور بیانیه‌ای از آنچه فعال کردن مکانیسم حل اختلاف در این توافق بین‌المللی خوانده‌اند، خبر دادند.
3	در این بیانیه گفته شد: این تصمیم به ناچار، پس از گام‌های ایران برای کاهش تعهداتش در برجام اتخاذ شده است.
4	علی اکبر صالحی روز چهارشنبه در گفت و گو با ایرنا درباره مطالبه برخی از خانواده‌های جان‌باختگان سقوط هواپیمای مسافری اوکراین مبنی بر شفاف‌سازی دلایل این سانحه، گفت: همانطور که مقام معظم رهبری و رییس‌جمهوری دستور دادند کمیته‌هایی تشکیل شده است تا این موضوع را بررسی کنند چرا که سوال‌های زیادی در این باره وجود دارد که پاسخ دادن به آنها آسان نیست.
5	وی پاسخ به چگونگی اتفاق رخ داده در این سانحه هوایی را موضوعی تخصصی دانست و عنوان کرد: اینکه در شرایط بحرانی چه تصمیم‌هایی گرفته می‌شود، بسیار مهم است و قطعا این تصمیم‌ها به مانند زمان‌های عادی نیست.
6	بر همین اساس باید سازوکاری اتخاذ شود تا دلایل این اتفاق بررسی شده و نتایج آن نیز اعلام شود.
7	صالحی داغ جان‌باختگان سانحه هوایی را برای ملت ایران جانکاه عنوان کرد و خاطرنشان کرد: در سانحه سقوط هواپیما فقط خانواده‌های آنها داغدار نیستند بلکه ما نیز جزو خانواده‌های این شهدا هستیم که داغداریم و امیدوارم دلایل این موضوع روشن شود و عدالت و انصاف نیز در بررسی‌ها لحاظ شود.
8	رییس سازمان انرژی اتمی ابراز امیدواری کرد که دیگر شاهد چنین اتفاقاتی در کشور نباشیم.
