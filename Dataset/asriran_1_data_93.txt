asriran_1_data###ناسا ماه‌نورد رطوبت‌یاب خود را آزمایش می‌‌کند###https://www.asriran.com/fa/news/709919/ناسا-ماه‌نورد-رطوبت‌یاب-خود-را-آزمایش-می‌‌کند###['خواندنی ها و دیدنی ها']###2020-01-21 11:40:00###۷۰۹۹۱۹###['ناسا', 'ماه\u200cنورد رطوبت\u200cیاب']
1
1	ناسا به‌تازگی ماه‌نورد رطوبت یاب خود به نام VIPER را برای یافتن میزان و موقعیت‌های مکانی آب در کره ماه آزمایش کرده است.
2	به گزارشengadget، این مرکز نسخه مهندسی‌شده این ماه نورد را در آزمایشگاه شبیه‌سازی‌شده عملیات کره ماه (SLOPE) در مرکز تحقیقاتی گلن مورد آزمایش قرار داده است.
3	این مرکز دارای یک ابنارک خاک بزرگ و قابل تنظیم است و مهندسان این ماه نورد با استفاده از آن توانستند اطلاعات موردنیاز برای ارزیابی کشش این سازه و چرخ‌های آن را به دست بیاورند.
4	علاوه بر این، محققان یاد شده در این آزمایش توانستند روش‌های متفاوتی را برای عبور از دامنه‌های شیب‌دار برای تعیین مقرون‌به‌صرفه ترین آن‌ها انجام بدهند.
5	نتیجه به‌دست‌آمده به آن‌ها کمک می‌کند که انرژی موردنیاز برای مانورهای مختلف را نیز به دست بیاورند.
6	ناسا قرار است که ماه‌نورد VIPER را برای کشف آب یخ‌زده به قطب جنوبی کره ماه و محل استقرار آینده فضاپیماهای مأموریت آرتمیس بفرستد.
7	این ماه نورد با استفاده از فناوری خود به جمع‌آوری و تحلیل نمونه‌ها می‌پردازد تا از این طریق بتواند به بررسی وجود میزان آب کافی برای مأموریت‌های آینده پی ببرد.
8	دنیل اندرو به‌عنوان مدیر پروژه این ماه‌نورد در زمان رونمایی از این سازه اعلام کرد که:« کلید زندگی روی ماه مانند زمین آب است.
9	سؤالی که پس از تائید وجود آب یخ‌زده در ماه در ده سال قبل ذهن ما را درگیر کرده است این است که آیا ماه می‌تواند مقدار منابع موردنیاز ما برای زندگی خارج زمین را در خود جای داده باشد.
10	این ماه نورد به سؤالات زیادی در رابطه با محل قرارگیری آب و مقدار آن پاسخ می‌دهد.
11	»هنوز مشخص نیست که VIPER چه زمانی به کره ماه پرتاب می‌شود اما هدف آن است که این ماه نورد در دسامبر 2022 روی کره ماه قرار گرفته باشد.
12	این فقط یکی از آزمایش‌هایی است که قبل از پرتاب نسخه نهایی آن به مقصد تعیین‌شده باید انجام شود.
