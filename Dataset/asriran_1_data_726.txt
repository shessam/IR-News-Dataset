asriran_1_data###بیرانوند: به خاطر یک شایعه کالدرون من را نیمکت نشین کرد/ از ما تست کرونا نگرفتند###https://www.asriran.com/fa/news/718961/بیرانوند-به-خاطر-یک-شایعه-کالدرون-من-را-نیمکت-نشین-کرد-از-ما-تست-کرونا-نگرفتند###['ورزشی']###2020-03-16 09:36:00###۷۱۸۹۶۱###['بیرانوند', 'پرسپولیس']
58@@@59@@@60
1	دروازه بان تیم فوتبال پرسپولیس با حضور در برنامه تلویزیونی در خصوص شرایط این روزهای این تیم و شرایط کرونا در ایران صحبت های جالبی مطرح کرد.
2	به گزارش فارس، علیرضا بیرانوند با حضور در برنامه فرمول یک در مورد شرایط پرسپولیس صحبت های زیر را مطرح کرد:بیرانوند در مورد شرایط پرسپولیس در روزهای کرونایی اظهار داشت: این ویروس جهانی شده است و تا دو روز قبل تمرین می کردیم و ابتدا گفته بودند 15 فروردین بازی می کنیم.
3	کادرفنی هم چند روزی هم مرخصی دادند.
4	در این هنگام مجری برنامه به وی گفت حتما به سفر رفته ای که این بازیکن عنوان کرد: من جایی ندارم بروم نه ویلایی شمال دارم نه هیچی.
5	بعد از 6 الی 7 ماه دوری از خانواده ام راهی لرستان شدم.
6	البته آن موقع هنوز اوج شیوع ویروس نبود.
7	اتفاقی افتاده است که باید خودمان به هم کمک کنیم.
8	اگر همدیگر را دوست داریم باید در خانه بمانیم.
9	یک سال را عید نداشته باشیم.
10	چرا نباید در دنیا مردم ایران را الگو قرار بدهند و بتوانیم این ویروس را شکست دهیم.
11	بیرانوند در خصوص اینکه آیا از بازیکنان پرسپولیس تست کرونا گرفته شده گفت: خوشبختانه بازیکنان ما مشکلی ندارند، البته تست کرونایی از ما گرفته نشده است.
12	البته در تمرین خیلی استرس داشتیم و کادرفنی هم تصمیم گرفت دیگر تمرین نداشته باشیم.
13	در همه تیم های اروپایی تست گرفتند و کارهای مربوطه را انجام دادند ولی ما خودمان نبودیم که داریم یا نه.
14	باید از ما تست می گرفتند.
15	البته فوتبال تعطیل شده و دیگر سخت است همه بازیکنان را برای گرفتن تست پیدا کنند.
16	بیرانوند در مورد قراردادش با آنتروپ بلژیک گفت: من با این باشگاه قرارداد بسته ام و در پایان فصل در پرسپولیس ماندم.
17	آنها مقداری از پول رضایتنامه ام را هم به حساب باشگاه واریز کرده اند.
18	می توانستم نیم فصل بروم اما برای کمک به پرسپولیس ماندم.
19	چون فکر می کنم می توانم با این تیم برای بار چهارم قهرمان شویم.
20	وی در خصوص اینکه چه زمانی لیورپول می رود عنوان کرد: یکی از آرزوهایم این است که برایم این اتفاق بیفتد.
21	آرزوهای من سقف ندارند.
22	تا جایی که می توانم تلاش می کنم افتخار کسب کنم.
23	خوشحالم زمانی اتفاق افتاده که من لژیونر شوم البته اگر کرونا بگذارد.
24	وقتی سرمربی لیورپول می گوید حاضریم اصلا بازی انجام نشود یعنی شرایط در همه جهان سخت است.
25	همه ما استرس داریم.
26	بیرانوند در ارتباط انتشار عکسی از او که ماسک را برعکس استفاده کرده بود، ابراز داشت: می خواستم یکی از ماسک هایی که استفاده نشده را برای شما(خطاب به مجری) بیاورم.
27	این ماسک دو کش داشت و تنگ بود یکی را آزاد کردم که راحت ببندم.
28	(با خنده) البته همیشه می گویند پشت آدم های بزرگ حرف زیاد است.
29	دروازه بان سرخپوشان در خصوص اینکه چرا پیج اینستاگرامی باشگاه پرسپولیس را آنفالو کرده است، اظهار داشت: یک اتفاقی افتاد و این طور مطرح شد که من به خاطر قراردادم با تیم بلژیکی این رفتار را کردم اما این طور نیست.
30	پرسپولیس فقط در تهران هوادار ندارد و اکثر هواداران تیم در شهرستان ها هستند.
31	نماینده اسپانسر باشگاه در چند نوبت در تمرین حاضر شد تا از من مصاحبه ای بگیرد و می خواست در مورد اسپانسر باشگاه و شرایط تیم صحبت کنم اما من واقعا نمی خواستم مصاحبه کنم و به او گفتم فعلا قصد مصاحبه ندارم.
32	قصد پیچاندن کسی را نداشتم.
33	بعد از بازی با الدحیل بود و کمی عصبی و بدون تمرکز بودم و نمی خواستم حرف بزنم.
34	وی افزود: بعد از یک هفته متوجه شدم پیج باشگاه اصلا عکسی از من کار نمی کند.
35	انگار من اصلا سر تمرین نیستم و واقعا ناراحت شدم.
36	پدرم به من زنگ زد سر تمرین نمی روی گفتم چطور گفت اصلا در پیج باشگاه عکسی از تو نیست.
37	من برای این تیم زحمت کشیدم و در بعد تبلیغاتی هم باشد باید از من و شجاع و نوراللهی و سید جلال عکس و مطلب کار شود .
38	احساس کردم یک مسئله شخصی است و ترجیح دادم که آنفالو کنم و فکر می کنم پیج دست آدم بی سوادی است و بنده مشکلی با پرسپولیس نداشتم.
39	وقتی طرف لج می کند و عکس از من نمی گذارد من هم آنفالو می کنم.
40	من نیازی به عکس ندارم اما برای کسانی این حرف را می زنم که اخبار تیم و امثال من را پیگیری می کنند و باید بدانند من سر تمرین هستم.
41	وی در مورد تغییرات مدیریتی در باشگاه پرسپولیس گفت: کل مردم ایران و آنهایی که ورزش را دنبال می کنند باید به این قهرمانی های پرسپولیس عادت کنند.
42	این نیست که خدای نکرده بعد از یک قهرمانی بگویند مهندسی است.
43	باید به قدرت پرسپولیس عادت کنیم.
44	چون سه چهار روز است به پرسپولیس فشار آورده اند که قهرمانی های تیم مهندسی است.
45	در اوج قهرمانی سال گذشته تساوی به دست می آوردیم ولی آنها می بردند شاید ما دوم می شدیم.
46	ما چند بازی پشت هم مساوی کردیم.
47	این حرف ها پس نیست و بچه های ما زحمت می کشند.
48	وی تاکید کرد: فشار روی باشگاه زیاد بود و انصاری فرد تا بود خیلی زحمت کشید و همه این را می دانیم و الان شرایط خیلی سخت است.
49	کادرفنی خیلی تاکید کرد که قبل از عید درصدی بگیریم چون انصاری فرد هم این قول را داده بود و حتی امروز باید به ما پول می دادند.
50	ما از هیات مدیره هم سر تمرین آمد همین را خواستیم ولی با صحبتهایی که آنها کردند فهمیدیم شرایط خیلی سخت است.
51	بیرانوند در ارتباط با یحیی گل محمدی و رابطه اش با او گفت: کسی که من را به فوتبال ایران معرفی کرد آقای گل محمدی بود و نقش بسزایی در زندگی ورزش من دارد و تنها کسی هم هست که می تواند من را از فوتبال محو کند.
52	این قدر قوی هست که این کار را انجام دهد.
53	بعد از بازی با شارجه من را مقابل شهرخودرو بازی نداد اما در این تعطیلات به من کمک کرد تا روحیه ام بازگردد.
54	وی در خصوص ارتباطش با کالدرون عنوان کرد: اتفاقی که آن زمان افتاد و من را نیمکت نشین کرد مربوط به مراسم مرد سال آسیا می شد.
55	صحبتی که با من داشت این بود که خسته ای و نمی توانی بازی کنی.
56	به او گفتم اگر قرار است بازی نکنم و خسته ام به اصفهان نیایم اما او گفت باید بیایی.
57	در بازی با گل گهر یکی از بهترین بازی هایم را انجام دادم اما در این بازی یک اشتباه داشتم و پاسی دادم که تیم حریف گرفت و موقعیت خطرناک ایجاد شد.
58	بعد از بازی یکی از رسانه ها از کالدرون پرسید که بیرانوند افت کرده و مطئن بودم که این سوال ذهن او را درگیر می کند و فردای بازی در تمرین این موضوع را به من گفت که افت کردی.
59	بعد هم گفت دو هفته تو را بیرون می گذارم اما مطئن هستم که فنی نبود این تصمیم اما فعلا نمی خواهم در موردش حرف بزنم.
60	بگذارد وقتی از اینجا رفتم بگویم.
61	بیرانوند تاکید کرد: در تیم حرف هایی رخ داده بود که بیرانوند با کالدرون بابت ارنج مشورت می گیرد و خودم می دانستم که این جلساتی که او با من می گذارد برایم دردسر می شود.
62	بازیکنان هم به من می گفتند.
63	بعد از یک هفته یک رسانه زد که گلر پرسپولیس ارنج تیم را می دهد.
64	فردای آن روز کالدرون به من گفت مگه در جاهای مختلف تو با من بودی که به من ترکیب بدهی.
65	وی افزود: می خواست جلوی بازیکنان این حرف ها را بزند تا بقیه متوجه شوند که بنده نقشی در ترکیب نداشتم.
66	روزی که کالدرون به من گفت به استراحت برو و من می خواستم با خانواده به کیش بروم، مدیربرنامه های کالدرون به من گفت خودش رویش نمی شود به تو بگوید او برای اینکه به بقیه ثابت کند بیرانوند نقشی در چیدن ترکیب تیم ندارد این تصمیم را گرفته تا به بقیه بفهماند اگر قرار بود بیرانوند نقشی در چیدن تیم داشته باشد خودش را در درون دروازه می گذاشت.
67	بیرانوند تاکید کرد: من هم به مدیربرنامه های او گفتم اگر از ابتدا روراست گفته بودید این اتفاقات رخ نمی داد.
68	وقتی هر دفعه به من گفته می شد از نظر فنی افت کرده ام به من برمیخورد و ناراحت می شدم.
69	وی در خصوص کادرفنی تیم ملی گفت: به نظر من بهترین انتخاب شده است.
70	دنبال تعریف کردن نیستم اما چرا این حرف را می زنم.
71	فداسیون دنبال برانکو بودند چون همه بازیکنان ایران را می شناخت اما اسکوچیچ هم مثل برانکو همه بازیکنان را می شناسد.
72	مثلا ویلموتس همه بازیکنان ما را نمی شناخت.
73	فرق هست بین کسی که بازیکنان را بشناسد.
74	بیرانوند در مورد ویلموتس گفت: مربی زحمتکشی بود و می گفتند اول پول می خواست بعد دنبال نتیجه است.
75	کی روش شخصی بود که اول نتیجه می گرفت بعد دنبال پولش می رفت.
76	بیرانوند در مورد شرایط کرونایی گفت: از مردم خواهش می کنم که جدی بگیرند و در خانه بمانند.
77	من اولین کاری که بعد از پایان این شرایط انجام بدهم این است که با خانواده ام بیرون بروم.
78	دلم برای شرایط گذشته تنگ شده است.
79	این روزها فقط پلی استیشن بازی می کنم.
80	مجبور هستیم به این شرایط.
81	وی با اشاره به فضای ایجاد شده در فضای مجازی در مورد کرونا گفت: واقعا یک فضایی شده کسانی که سالهاست مطب دارند معروف نشدند اما عده ای در این چند وقت به قدری در فضای مجازی در مورد کرونا صحبت کرده اند که از همه معروف تر شده اند و نمی دانیم به حرف چه کسی گوش بدهیم و چه کار کنیم.
