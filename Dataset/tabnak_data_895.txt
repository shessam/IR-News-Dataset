tabnak_data###قیمت سکه و طلا امروز سه شنبه ۶ اسفند ۹۸/ نوسان نرخ سکه بدون حباب و تقاضا###https://www.tabnak.ir/fa/news/961800/قیمت-سکه-و-طلا-امروز-سه-شنبه-۶-اسفند-۹۸-نوسان-نرخ-سکه-بدون-حباب-و-تقاضا###['اقتصادی', 'داخلی']###2020-02-25 19:34:00###۹۶۱۸۰۰###['قیمت سکه', 'سکه', 'سکه تمام بهار آزادی']
1
1	بازار طلا و سکه تهران در معاملات امروز شاهد افزایش قیمت در ابتدای فعالیت خود بود و در ادامه با افت نرخ جهانی روند کاهشی را به ثبت رساند.
2	به گزارش تابناک اقتصادی؛ در معاملات امروز (سه شنبه ششم اسفندماه 98) بازار طلا و سکه، بهای سکه تمام در کانال شش میلیون تومانی نوسان داشت.
3	بر این اساس،برای اطلاع از آخرین نرخ‌ها در بازار طلا و سکه تهران گفتگویی بامحمد کشتی آرایعضو هیأت مدیره طلا و جواهر تهران داشتیم.
4	کشتی آرای با تاکید بر افت نرخ جهانی اونس طلا در سطح 1649 دلار افزود: در پایان معاملات امروز، هر قطعه سکه تمام بهار آزادی طرح جدید (سکه امامی) امروز به رقم 6 میلیون و 160 هزار تومان رسید، این در حالی است که پیش از ظهر نرخ این سکه به سطح 6 میلیون و 180 هزار تومان نیز رسیده بود.
5	هر قطعه سکه تمام طرح قدیم نیز در پایان معاملات امروز به رقم 6 میلیون و 150 هزار تومان رسیده است.
6	هر نیم سکه بهار آزادی نیز به رقم 3 میلیون و 110 هزار تومان و هر ربع سکه بهار آزادی نیز به رقم‌ 1 میلیون و 910 هزار تومان رسید.
7	هر سکه یک گرمی نیز 960 هزار تومان قیمت گذاری شد و هرگرم طلای ۱۸ عیار، به رقم 627 هزار و 900 تومان معامله شد.
8	همچنین هر مثقال طلای ۱۷ عیار که به عنوان مبنا برای محاسبات نرخ گذاری است، به رقم 2 میلیون و 720 هزار تومان رسید.
9	کشتی آرای در پایان با تاکید بر حباب صفر در نرخ گذاری سکه امامی اظهار داشت: بازار با کاهش دادوستدها همراه شده و تنها تحت تاثیر نوسان نرخ دلار و نرخ جهانی طلا، با افزایش یا کاهش نسبی قیمت ها مواجه است.
