tabnak_data###هلی کوپتر به بندر ام القصر اعزام می شود###https://www.tabnak.ir/fa/news/982580/هلی-کوپتر-به-بندر-ام-القصر-اعزام-می-شود###['اقتصادی', 'داخلی']###2020-06-05 15:02:00###۹۸۲۵۸۰###['هلی کوپتر', 'ام القصر', 'شناور']
1
1	مدیرکل حفاظت و ایمنی دریایی سازمان بنادر و دریانوردی فیلم پخش شده از غرق شدن شناور ایرانی در آب های عراق را غیر واقعی و متعلق به سانحه دیگری دانست.
2	نادر پسنده در گفت و گو باخبرنگار مهر، درباره آخرین وضعیت جستجوی مفقودان شناور غرق شده ایرانی در آب‌های عراق گفت: چهار سرنشین نجات یافته این شناور به همراه جسد دریانورد فوت شده در بندر ام القصر عراق هستند که هماهنگی‌ها برای بازگرداندن آنها انجام شده است.
3	وی افزود: هماهنگی سیاسی بین دو کشور برای همکاری در زمینه جستجوی مفقودان این سانحه انجام شده و علیرغم بدی آب و هوا و وزش باد سنگین در حال جستجوی مفقودان هستیم.
4	پسنده زمان اعلام علت حادثه را بعد از اتمام جستجو عنوان و اظهار کرد: اولویت ما در حال حاضر یافتن مفقودان سانحه است.
5	مدیرکل نجات و ایمنی دریایی سازمان بنادر و دریانوردی ادامه داد: در حال حاضر به دلیل وزش باد امکان استفاده از خدمات هلی کوپتری برای یافتن مفقودان با محدودیت روبه رو است که با بهبودی وضعیت آب و هوا، از این خدمات نیز استفاده خواهیم کرد.
6	این مقام مسئول در سازمان بنادر تاکید کرد: هیچ فیلمی از این سانحه وجود ندارد و فیلم‌های منتشره از این سانحه در فضای مجازی به سانحه دیگری مربوط است.
