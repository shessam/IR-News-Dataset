asriran_2_data###دیدار فردای پرسپولیس لغو شد/ بازی درون تیمی در برنامه کالدرون###https://www.asriran.com/fa/news/698323/دیدار-فردای-پرسپولیس-لغو-شد-بازی-درون-تیمی-در-برنامه-کالدرون###['ورزشی']###2019-11-14 15:09:00###۶۹۸۳۲۳###['پرسپولیس', 'کالدرون']
4
1	دیدار تدارکاتی فردای پرسپولیس برگزار نخواهد شد تا شاگردان کالدرون روز شنبه یک بازی درون تیمی برگزار کنند.
2	به گزارش فارس، در برنامه تمرینی گابریل کالدرون سرمربی تیم فوتبال پرسپولیس در تعطیلات لیگ یک بازی دوستانه پیش‌بینی شده بود.
3	بر همین اساس قرار بود به مصاف گل ریحان البرز برود که این بازی لغو شد.
4	بعد از این اتفاق عنوان شد که دیدار تدارکاتی پرسپولیس به جای روز شنبه در روز جمعه برگزار شود که با نظر کالدرون این اتفاق رخ نخواهد داد.
5	از ‌آنجایی که تیم‌های لیگ دسته اول در روز جمعه بازی خواهند داشت، به همین دلیل و به احتمال فراوان شاگردان کالدرون روز شنبه یک بازی درون تیمی در قالب دو تیم قرمز و سفید برگزار خواهند کرد.
6	ملی‌پوشان تیم پرسپولیس که همراه تیم ملی به اردن رفته‌اند، تا روز شنبه به تمرینات برمی‌گردند و با نظر سرمربی سرخ‌پوشان یک بازی درون تیمی انجام خواهد شد.
7	تیم‌های گل ریحان البرز و بادران تیم‌های مدنظر پرسپولیس بودند تا در صورت فراهم شدن شرایط یک بازی تدارکاتی برگزار کنند که این اتفاق رخ نداد.
