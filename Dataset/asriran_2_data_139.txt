asriran_2_data###پیشنهاد سازمان محیط زیست: موتورسیکلت های فرسوده توقیفی، اوراق شوند###https://www.asriran.com/fa/news/698185/پیشنهاد-سازمان-محیط-زیست-موتورسیکلت-های-فرسوده-توقیفی-اوراق-شوند###['اجتماعی ']###2019-11-13 14:54:00###۶۹۸۱۸۵###['سازمان محیط زیست', 'موتورسیکلت']
3
1	سازمان محیط زیست پیشنهاد کرده موتورسیکلت های فرسوده توقیفی اوراق شوند.
2	به گزارش عصرایران، سازمان محیط زیست گفته است هدف از این پیشنهاد، جلوگیری از تزریق موتورسیکلت های فرسوده توقیفی به خیابان های شهر است.
3	هم اکنون بیش از 500 هزار موتورسیکلت توقیفی وجود دارد که بخش اعظم آنها فرسوده هستند.
4	این موضوع در نامه 19 آبان ماه امسال رئیس سازمان حفاظت محیط زیست به معاون اول رئیس جمهور آمده است.
5	در این نامه آمده است که در حال حاضر بیش از 11 میلیون دستگاه موتورسیکلت پلاک‌شده در کشور موجود است.
6	در پیشنهادات سازمان محیط زیست اشاره شده که بنا به گزارش بانک جهانی در سال 2018 خسارت مالی و اقتصادی ناشی از آلودگی هوا تنها در تهران بالغ بر 2.
7	6 میلیارد دلار محاسبه شده است.
8	همچنین موتورسیکلت‌ها سهمی بالغ بر 35 درصد کل وسایل نقلیه شماره‌گذاری شده را به خود اختصاص داده است.
9	تا سال 96، بالغ بر دو میلیون موتورسیکلت در شهر تهران پلاک‌گذاری شده‌اند.
10	از این تعداد حدود 96 درصد کاربراتوری هستند که طبیعتا میزان آلایندگی اینها نسبت به سایر انواع موتورسیکلت بسیار بالاتر است.
11	ضمن اینکه بنا به مطالعات هر موتور کاربراتوری در هر کیلومتر پیمایش 15 گرم آلودگی منتشر می‌کند در حالیکه یک موتورسیکلت انژکتوری به حدود سه گرم در کیلومتر می‌رسد.
12	"در حال حاضر بالغ بر 500 هزار دستگاه موتورسیکلت توقیفی در پارکینگ‌های متعلق به پلیس راهور یا شهرداری‌ها وجود دارد که عمدتا به علت عدم مراجعه مالک، بلاتکلیف مانده‌اند که صاحبان آنها تمایلی به رفع توقفی و پرداخت جرائم ندارند.
13	البته بسیاری از این موتورسیکلت‌ها به لحاظ قانونی فرسوده و آلاینده هستند اما به دلیل مشخص نبودن مالک، به لحاظ قانونی، امکان هیچ‌گونه اقدامی جهت اسقاط و از رده خارج کردن آنها وجود ندارد.
14	دقت داشته باشیم که گاهی رقم جرائم راهنمایی و رانندگی موتورسیکلت از قیمت آن فراتررفته و مالک تمایل به مراجعه جهت رفع توقیف موتورسیکلت ندارد.
15	در نتیجه تعیین حد زمانی و شرایط متروکه شدن موتورسیکلت به عنوان محور دیگر این پیشنهادات سازمان محیط زیست براس اصلاح قانون رسیدگی به تخلفات رانندگی است".
16	در پیشنهاد سازمان محیط زیست تأکید شده است که "در صورتی که مالک موتورسیکلت طی مدت زمان در نظر گرفته شده در قانون، جهت رفع توقیف موتور مراجعه نکند؛ برخورد با موتورسیکلت مربوطه مطابق با قوانین موتورسیکلت متروکه باشد.
17	در این خصوص موتورسیکلت فرسوده می‌بایست به عنوان قراضه اوراق شوند در چنین شرایطی از تزریق مجدد موتورسیکلت‌های آلاینده به شهرها تا حدودی جلوگیری می‌شود".
