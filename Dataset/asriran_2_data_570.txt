asriran_2_data###برنامه‌های سونی برای PS5 در نمایشگاه CES 2020###https://www.asriran.com/fa/news/707018/برنامه‌های-سونی-برای-ps5-در-نمایشگاه-ces-2020###['خواندنی ها و دیدنی ها']###2020-01-04 15:55:00###۷۰۷۰۱۸###['PS5 سونی', 'نمایشگاه CES 2020']
8@@@9
1	شرکت سونی همانند سال گذشته در نمایشگاه CES 2020 حضور خواهد داشت و از تلویزیون و ربات‌های جدید خودرونمایی خواهد کرد، اما آیا این شرکت از محصول نامی خود یعنی کنسول "پلی استیشن ۵" (PS5) نیز جزئیاتی را طی نمایشگاه خواهد گفت یا خیر.
2	نمایشگاه فناوری "CES 2020" از روز هفتم تا دهم ژانویه در لاس‌وگاس برگزار می‌شود تا جدیدترین تجهیزات الکترونیکی جهان را به نمایش بگذارد.
3	در این رویداد همانند سال‌های گذشته، بسیاری از فعالان حوزه فناوری حضور خواهند داشت تا جدیدترین گجت‌ها، ابزار و سیستم‌های خود را به نمایش بگذارند.
4	شرکت سونی در جریان نمایشگاه 2019 CES لاس‌وگاس از دو تلویزیون جدید با فناوری 8K و 4K به ترتیب با پنل‌های ال‌سی‌دی و اولد رونمایی کرد.
5	در این دو تلویزیون جدید از تراشه پردازنده تصویر ایکس وان اولتیمیت بهره‌گیری شده است که از الگوریتم خاص و منحصر بفردی برای نمایش بهتر تصویر با کیفیت وضوح 8K استفاده شده است تا تصاویر واقعی‌تر و بهتر از حالت معمولی نمایش داده شوند.
6	حال گزارش‌ها حاکی از آن است که امسال این شرکت علاوه بر رونمایی از تلویزیون‌های جدید خود احتمالا از ربات‌های جدید خود نیز رونمایی خواهد کرد، اما سوالی که ذهن طرفداران این شرکت را به خود مشغول کرده، این موضوع است که آیا این شرکت جزئیات کنسول "پلی استیشن ۵" را نیز خواهد گفت یا خیر که تاکنون این شرکت صحبتی دراین باره نکرده است.
7	چندی پیش "جیم رایان"(Jim Ryan) ، رئیس شرکت Interactive Entertainment سونی در یک وبلاگ نوشت: با افتخار می‌خواهم اعلام کنم که نسل بعدی "پلی استیشن ۵" ما تعطیلات ۲۰۲۰ عرضه خواهد شد.
8	PS5 از فناوری رهگیری پرتو نیز پشتیبانی می‌کند.
9	"رهگیری پرتو"(raytracing) یک فناوری دیجیتالی است که امکان پرتو واقعی‌تر از روشنایی را در محیط‌های سه‌بعدی مجازی موجود در بازی‌های ویدیوئی مدرن فراهم می‌کند.
10	"رایان" در یک پست وبلاگی گفت: کنترلر جدید "پلی استیشن ۵" به واقعی‌تر کردن بازی و جذاب‌تر کردن کنسول جدید کمک می‌کند.
11	در کنترلر PlayStation 5 دو دکمه وجود دارد؛ این دکمه‌ها مجهز به فناوری لمسی یا بساوشی هستند که لمس کردن را بهتر و سریع‌تر می‌کند.
12	با فناوری لمسی (haptic) هنگام عبور از مزارع و یا چیدن گل و یا برخورد ماشین به دیوار حس واقعی به کاربر القا می‌شود.
13	اخیرا نیز شرکت سونی یک اختراع جدید در مورد دسته‌های بازی این کنسول به ثبت رسانده است.
14	شرکت سونی خبر از توسعه یک دسته بازی یا کنترلر جدید برای کنسول بازی پلی استیشن داده است.
15	به گفته پایگاه "Polygon" که اسناد این حق اختراع را در بانک اطلاعات جهانی سازمان مالکیت معنوی (WIPO) یافته است، این غول فناوری نمونه اولیه طراحی دسته بازی جدید خود را در تاریخ ۲۶ دسامبر با ثبت در این سازمان ایمن کرده است.
16	حال باید دید آیا این شرکت در نمایشگاه CES 2020 در این باره چیزی خواهد گفت یا خیر.
