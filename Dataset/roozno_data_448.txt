roozno_data###تمام بیمارستان‌ها آماده پذیرش بیماران مبتلا به کرونا شدند###http://roozno.com//fa/news/416132/تمام-بیمارستان‌ها-آماده-پذیرش-بیماران-مبتلا-به-کرونا-شدند###[]###2020-03-01 10:03:00###۴۱۶۱۳۲###['بیمارستان ها', 'پذیریش بیماران']
1
1	معاون درمان وزارت بهداشت، درمان و آموزش پزشکی در نامه‌ای به دانشگاه‌های علوم پزشکی اعلام کرد که از پذیرش و بستری بیماران الکتیو ( غیر اورژانسی ) تا اطلاع ثانوی خودداری کرده و آماده پذیرش بیماران مبتلا به ویروس کرونا باشند.
2	به گزارش روز نو :قاسم جان بابایی در این نامه خطاب به روسای دانشگاه‌ها و دانشکده‌های علوم پزشکی سراسر کشور نوشت: با توجه به ضرورت کنترل و مراقبت بیماران مبتلا به ویروس کرونا، ضروری است از روز شنبه، کلیه بیمارستان‌های عمومی تحت پوشش اعم از دولتی، عمومی غیردولتی، خیریه و خصوصی (به جز تک تخصصی غیرمرتبط با درمان کرونا) از پذیرش و بستری بیماران الکتیو تا اطلاع ثانوی خودداری کنند و آماده پذیرش بیماران مبتلا به ویروس کرونا باشند.
3	وی ادامه داد: تمامی درمانگاه‌ها و کلینیک‌های تخصصی اعم از دانشگاهی و وابسته به ارگان‌ها (نیروهای مسلح و سپاه، شهرداری، تامین اجتماعی، آموزش و پرورش) و خصوصی باید برای پذیرش بیماران مبتلا به ویروس کرونا فعال شوند و مکلفند به صورت تمام وقت و در صورت نیاز به صورت شبانه روزی ارائه خدمت کنند.
4	بیمه‌های پایه و تکمیلی مکلفند پوشش هزینه‌های درمان بیماران در این مراکز را بپذیرند.
5	تمام بیمارستان‌ها آماده پذیرش بیماران مبتلا به کرونا شدندمعاون وزیر بهداشت در این نامه افزود: در کلیه بیماران، کمیته ترخیص بیماران مبتلا به ویروس کرونا متشکل از رییس بیمارستان، متخصص عفونی یا داخلی، متخصص بیهوشی یا فوق تخصص ریه تشکیل شود و ترخیص بیماران بستری را بر اساس سیاست‌های مدون آن دانشگاه و دستورالعمل ابلاغی وزارت بهداشت روزانه دو بار بررسی و تصمیم گیری کند و از ظرفیت تخت برای بیماران به نحو مطلوب بهره برداری لازم به عمل آید.
6	جان بابایی نوشت: در کلیه بیمارستان‌ها، کمیته مراقبت ویژه برای ارزیابی بیماران بد حال و نیازمند مراقبت ویژه متشکل از فوق تخصص آی سی یو، فوق تخصص ریه، متخصص بیهوشی، عفونی، داخلی و پرستاری بسته به ظرفیت بیمارستان تشکیل و سیر بیماری این گروه از بیماران را ارزیابی و برای ارائه خدمات متناسب با هر بیمار آماده باشند تا ارائه بالاترین سطح خدمات بر مبنای نیاز به این گروه از بیماران تامین شود.
7	معاون درمان وزارت بهداشت افزود: با توجه به تعطیلی خدمات الکتیو، ضمن تشکر از زحمات پرسنل زحمتکش و خدوم که با جان فشانی مشغول ارائه خدمات به بیماران عزیز هستند، انتظار می‌رود کلیه کادر درمانی (پزشک و کادر پرستاری) و پشتیبانی در تیم ارائه خدمت (بستری و سرپایی) بیماران مبتلا به ویروس کرونا سازماندهی شده و فعال باشند و از زحمات آنها به نحو شایسته قدردانی شود.
8	جان بابایی در پایان این نامه نوشت: بدیهی است با هرگونه عدم همکاری و تمرد در ارائه خدمات در تمامی رده‌های پرسنلی مطابق مقررات برخورد خواهد شد.
9	معاون درمان وزارت بهداشت، درمان و آموزش پزشکی پیش از این نیز طی نامه‌ای به دانشگاه‌های علوم پزشکی سراسر کشور اعلام کرد که به علت شیوع ویروس کرونا، ملاقات بیماران در کلیه بیمارستان‌ها ممنوع است.
10	تعداد مبتلایان قطعی به ویروس کرونا در کشور تا ظهر شنبه، ۵۹۳ نفر هستند که ۱۲۳ نفر بهبود یافته و ترخیص شدند و ۴۳ نفر فوت کرده‌اند.
