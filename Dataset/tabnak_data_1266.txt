tabnak_data###حملات آمریکا به «حشد شعبی» نقض حاکمیت ملی عراق است###https://www.tabnak.ir/fa/news/965770/حملات-آمریکا-به-حشد-شعبی-نقض-حاکمیت-ملی-عراق-است###[]###2020-03-14 14:03:00###۹۶۵۷۷۰###['آمریکا', 'حشد الشعبی', 'عراق']
1
1	رئیس پارلمان عراق در سخنانی اعلام کرد که حملات آمریکا به حشد شعبی و فرودگاه کربلا نقض حاکمیت ملی عراق است.
2	به گزارش خبرگزاری مهر به نقل از سومریه نیوز، «محمد الحلبوسی» رئیس پارلمان عراق به اقدامات خصمانه آمریکا در این کشور واکنش نشان داد.
3	بر اساس این گزارش، وی در این خصوص گفت: حملات آمریکا به مواضع حشد شعبی نقض صریح حاکمیت ملی عراق است.
4	الحلبوسی تأکید کرد: هدف قرار دادن فرودگاه کربلاء نیز معنایی جز نقض حاکمیت ملی عراق ندارد.
5	رئیس پارلمان عراق در ادامه گفت: دولت عراق می‌بایست با فعال سازی گزینه‌های دیپلماتیک در مجامع بین‌المللی از جمله شورای امنیت سازمان ملل متحد جلوی این دست از تجاوزات علیه عراق را بگیرد.
