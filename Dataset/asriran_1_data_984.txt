asriran_1_data###کرونا؛ تعطیلی آب‌های گرم در سرعین و مشکین شهر اردبیل###https://www.asriran.com/fa/news/729845/کرونا-تعطیلی-آب‌های-گرم-در-سرعین-و-مشکین-شهر-اردبیل###['اجتماعی ']###2020-05-22 16:27:00###۷۲۹۸۴۵###['اردبیل', 'سرعین', 'کرونا']
3
1	معاون سیاسی استاندار اردبیل از تعطیلی آب های گرم در سرعین و مشکین شهر خبر داد و گفت: مردم با توجه به اینکه هنوز بیماری کرونا به طور کامل از بین نرفته است، از سفرهای غیرضرور پرهیز کنند.
2	"بهروز ندایی" معاون سیاسی، امنیتی اجتماعی استاندار اردبیل در گفت‌وگو با خبرنگار ایلنا با اشاره به تعطیلات عید سعید فطر گفت: در استان اردبیل بیشتر سفرها در ایام تعطیل به دلیل استفاده از آب های گرم سرعین و مشکین شهر بوده است.
3	در حال حاضر آب های گرم در استان تعطیل است و امکان استفاده از این مکان ها وجود ندارد.
4	وی ادامه داد: توصیه ما به مردم این است که با توجه به اینکه هنوز بیماری به طور کامل ریشه کن نشده است مردم در این مقطع از سفر به استان اردبیل حذر کنند.
5	ان شاءالله بعد از اتمام بیماری در خدمت مردم خواهیم بود.
6	بنابراین همانطور که گفتم توصیه ما به مردم این است که فعلا به استان اردبیل سفر نکنند.
7	معاون سیاسی استاندار اردبیل خاطرنشان کرد: الحمدلله روند بیماری در کشور کاهشی است، اما باید توجه داشته باشیم که در سفرها اگر کسی ناقل بیماری باشد با سفر کردن به شهر مقصد در آن جا باعث شیوع بیماری می شود و مشکل ایجاد می کند و چنانچه فرد سالمی باشد ممکن است با سفر کردن در شهر مقصد دچار مشکل شده و بیماری به آنها منتقل شود.
8	ندایی خاطرنشان کرد: توصیه همه پزشکان و مسئولان این است که مردم در این ایام نیز از مسافرت های غیرضروری پرهیز کنند.
9	وی درباره وضعیت تردد در استان اردبیل گفت: همانطور که گفتم به دلیل تعطیلی مراکز آب های گرم سفر به استان ما در این ایام زیاد نبوده است.
10	البته برنامه کشوری این است که در مسیرها هیچ ممنوعیتی اعمال نشود.
