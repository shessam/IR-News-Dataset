sobhane2###nan###http://sobhanehonline.com/fa/news/203989/هکر-۱۶-ساله-در-ساری-دستگیر-شد###گوناگون###2019-11-12 22:27:00###۲۰۳۹۸۹###['هکر', 'ساری', 'حساب بانکی']
1
1	فرمانده انتظامی مازندران از شناسایی و دستگیری متهم به کلاهبرداری اینترنتی ۱۶ ساله و برداشت غیرمجاز از حساب بانکی شهروندان در شهرستان ساری خبر داد.
2	سردار سید محمود میرفیضی اظهار داشت: در پی مراجعه یکی از شهروندان به پلیس فتای این فرماندهی و طرح شکایت مبنی بر برداشت غیرمجاز از حساب بانکی اش به ارزش ۹۰ میلیون ریال، موضوع به صورت ویژه در دستور کار کارآگاهان و کارشناسان پلیس فتا قرار گرفت .
3	وی تصریح کرد: با انجام اقدامات اطلاعاتی و تحقیقات از مال باخته مشخص شد، فرد یا افرادی با دسترسی به اطلاعات حساب بانکی مال باخته اقدام به برداشت غیرمجاز از حساب بانکی وی کرد و مبالغ سرقتی را صرف خرید شارژ و انتقال آن به دیگر حساب های بانکی هک شده کرده است.
4	فرمانده انتظامی استان مازندران از شناسایی متهم به هک حساب و برداشت غیرمجاز که نوجوانی ۱۶ ساله است، خبر داد و افزود: متهم با انجام اقدامات اطلاعاتی شناسایی و با هماهنگی قضائی دستگیر شد.
5	سردار میرفیضی، افزود: متهم در تحقیقات و بازجویی های فنی پلیس ضمن اقرار به بزه انتسابی عنوان داشت از خردادماه سال جاری با ایجاد آی دی در گروه های تلگرامی اقدام به تبلیغ صیغه به صورت گسترده کرده و برای برقراری ارتباط و مشاهده پروفایل، طعمه های خود را به درگاه های جعلی بانک هدایت و اقدام به هک اطلاعات حساب بانکی آنان می کرده است .
6	فرمانده انتظامی استان مازندران، اظهار کرد: متهم در ادامه تحقیقات پلیس به برداشت غیرمجاز از حساب بانکی شهروندان و خرید شارژ تلفن و انتقال وجوه سرقتی به دیگر حساب های هک شده اعتراف کرد.
7	سردار میرفیضی، افزود: با بررسی گوشی تلفن همراه متهم لیست درگاه های جعلی و ۲۵۰ شماره کارت های بانکی اشخاص به همراه اطلاعات بانکی حساب های مذکور که توسط این فرد هک شده کشف شد.
8	فرمانده انتظامی استان مازندران به شهروندان هشدار داد: در انجام خرید اینترنتی مراقب درگاه های جعلی بانک باشید تا در دام این افراد شیاد گرفتار نشوید.
