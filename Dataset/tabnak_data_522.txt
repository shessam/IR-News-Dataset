tabnak_data###عربستان درخواست پاکستان درباره کشمیر را نپذیرفت###https://www.tabnak.ir/fa/news/957645/عربستان-درخواست-پاکستان-درباره-کشمیر-را-نپذیرفت###[]###2020-02-08 15:02:00###۹۵۷۶۴۵###['عربستان', 'پاکستان', 'کشمیر']
1
1	عربستان با درخواست پاکستان برای بررسی مساله کشمیر در نشست وزارتی سازمان همکاری اسلامی مخالفت کرد.
2	به گزارش ایسنا، روزنامه The Hindu، پاکستان دسامبر نوشته بود، اسلام آباد یک پیروزی دیپلماتیک را از طریق واداشتن عربستان به برگزاری نشستی ویژه درباره کشمیر در سازمان همکاری اسلامی محقق کرده اما در آن مقطع زمانی هیچ بیانیه‌ای از سوی سازمان همکاری اسلامی منتشر نشد.
3	روزنامه "داون" پاکستان اخیرا در گزارشی مغایر با این پیروزی نوشت، عربستان درخواست‌های عمران خان، نخست وزیر این کشور برای بررسی مساله کشمیر را نپذیرفته است.
4	سازمان همکاری اسلامی فردا (یکشنبه) در جده با حضور مسؤولان عالی‌رتبه نشستی مقدماتی برای نشست وزرای خارجه این سازمان برگزار خواهد کرد.
5	پیشتر رسانه‌ها از فشارهای عربستان بر پاکستان برای انصراف از حضور در کنفرانس دسامبر گذشته کشورهای اسلامی در کوآلالامپور خبر داده بودند.
6	رجب طیب اردوغان، رئیس جمهوری ترکیه درباره برخی از فشارهای ریاض بر اسلام‌آباد گفت: عربستانی‌ها تهدید کردند سپرده‌های خود را از بانک مرکزی پاکستان خارج کرده و چهار میلیون کارگر پاکستانی ساکن این کشور را بیرون کرده و آن‌ها را با کارگران بنگالی جایگزین می‌کنند.
7	اردوغان افزود: پاکستان که با بحران‌های اقتصادی بزرگی مواجه است، مجبور شد از حضور در این کنفرانس انصراف بدهد.
8	روزنامه داون نوشت، عمران خان در گفت‌وگویی که در سفر خود به مالزی در مرکز پژوهش‌ها داشت، نسبت به سکوت سازمان همکاری اسلامی درباره مساله کشمیر ابراز تاسف کرد و گفت: علت این است که ما صدایی نداریم و اختلاف‌نظر کاملی میان ما وجود دارد، حتی نمی‌توانیم با هم در نشست سازمان همکاری اسلامی درباره کشمیر حضور یابیم.
