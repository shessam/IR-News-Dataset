roozno_data###پاسخ‌های کرونایی عباس عبدی به چند سوال اصلاح‌طلبانه و انتخاباتی###http://roozno.com//fa/news/421198/پاسخ‌های-کرونایی-عباس-عبدی-به-چند-سوال-اصلاح‌طلبانه-و-انتخاباتی###[]###2020-04-09 12:40:00###۴۲۱۱۹۸###['عباس عبدی', 'پاسخ کرونایی']
1
1	عباس عبدی تحلیلگر سیاسی اصلاح طلب می گوید: کنشگری در فرایندهای سیاسی موجود را حتی پیش از کرونا ناممکن و نامفید می‌دانستم.
2	به گزارش روز نو ، یک ویروس دنیا را به خود مشغول کرده است، ویروسی مرگبار که نه فقط زندگی و حیات مردم که از سیاست تا اقتصاد، فرهنگ، ورزش و غیرهرا زیر سایه حضور خود برده است و آینده ای نامعلوم را برای دنیا رقم زده است.
3	شاید از همین روست که این روزها در کنار کرونا از پساکرونا هم حرف زده می شود.
4	دنیای پساکرونا که مشخص نیست با چه سبک و سیاقی پیش خواهد رفت.
5	تحت تاثیر همین فضای کرونایی پیش بینی آینده سیاست ایران و خاصه جریانات سیاسی سخت و نامعلوم شده است.
6	آنچنان که وقتی عباس عبدی، تحلیلگر و فعال سیاسی اصلاح طلب را مخاطب سوالاتی درباره آینده این جریان تا انتخابات ۱۴۰۰، ضرورت بازسازی سازوکار لیدری این جریان تا انتخابات ۱۴۰۰ و اختلافات فعلی در این جریان قرار می دهیم، فضای کرونایی را پیش روی ما قرار می دهد و هرگونه پیش بینی و تحلیل در شرایط فعلی را بی فایده می داند.
7	عباس عبدی به خبرآنلاین می گوید: اگر جامعه ایران توانست به صورت عادی کرونا را پشت سر بگذارد بعدا می‌توان درباره چنین پرسش‌هایی فکر کرد، خانه از پای‌بست ویران است.
8	/خواجه در بند نقش ایوان است.
9	او ادامه می دهد: حتی آنهایی که سیاست و حکومت‌هایشان از قوام و استحکام برخوردار بود، اکنون در فکر اصلاح و تطبیق خود با دوران مابعد کرونا هستند.
10	بنده کنشگری در فرایندهای سیاسی موجود را حتی پیش از کرونا ناممکن و نامفید می‌دانستم به همین دلیل هم آنچه که در اسفندماه به نام انتخابات مجلس معرفی شد از حوزه تعلقات سیاسی‌ام خارج شده و انتخابات ۱۴۰۰ نیز پیش از این نیز خارج شده بود.
11	این تحلیلگر سیاسی اصلاح طلب گفت: اکنون و با جهان پس از کرونا به طریق اولی فرایند سیاسی مرسوم به کلی خارج از ذهنیتم هست و به نظرم به امری محمل و بیهوده تبدیل شده است.
12	از این رو درباره چنین جزییاتی متمرکز نمی‌شوم که بخواهم برای پرسش‌های آن پاسخی پیدا کنم.
13	وی تاکید می کند: درمان دردهای پایان‌ناپذیر جامعه ما با حضور در سیاست در مدار گذشته؛ به دلیل ناکارآمدی روند سیاسی، سالب به انتفای موضوع شده است.
