asriran_2_data###بارش نیم متر برف در کوهرنگ چهارمحال و بختیاری###https://www.asriran.com/fa/news/702187/بارش-نیم-متر-برف-در-کوهرنگ-چهارمحال-و-بختیاری###['اجتماعی ']###2019-12-07 13:14:00###۷۰۲۱۸۷###['بارش برف', 'کوهرنگ']
4
1	فرماندار شهرستان کوهرنگ گفت: بارش برف از ساعت ۱۶ روز جمعه تا صبح روز شنبه شانزدهم آذرماه، منجر به انباشت ۵۰ سانتی‌متری برف در گردنه‌ها و ۳۵ سانتی‌متری در شهر چلگرد شده است.
2	هوشنگ مصطفوی در گفت‌وگو با ایرنا افزود: بارش برف هم اینک با شدت در حال بارش است و بنا بر پیش‌بینی‌ها تا روز یکشنبه در شهرستان تداوم دارد.
3	وی ادامه داد: حجم بالای برف منجر به مسدود شدن گردنه‌های شهرستان شده بود که با تلاش گروه‌های راهداری گردنه‌های چری و تاراز بازگشایی شده است اما به سبب کولاک شدید برف گردنه شاهمنصوری همچنان بسته است.
4	مصطفوی همچنین از بسته شدن راه ارتباطی بیش از ۱۰۰ روستای این شهرستان، تصریح کرد: این مسیرها به تدریج در حال بازگشایی است.
5	فرماندار شهرستان کوهرنگ از امدادرسانی به چند خانواده در راه مانده در مسیر بیرگان به چلگرد و منطقه صمصامی خبر داد و گفت: با کمک گروه‌های امدادی این افراد در سلامت هستند و به مکان امن اسکان داده شده‌اند.
6	مصطفوی خاطرنشان کرد: هم اینک ۷گروه راهداری، ۴ گروه هلال احمر و ۳ گروه شهرداری در مناطق مختلف شهرستان در حال امدادرسانی و بازگشایی مسیرها هستند.
7	شهرستان کوهرنگ از مناطق برف‌گیر استان چهارمحال و بختیاری در ۹۰ کیلومتری مرکز این استان قرار دارد.
8	بنا بر گزارش‌های هواشناسی بارش ‌برف و باران روزهای شنبه و یکشنبه بسیاری از مناطق این استان را فرا می‎گیرد.
