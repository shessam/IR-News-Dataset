roozno_data###شورای تامین می گوید نمازجماعت را تعطیل کرده و مضجع شریف را ضدعفونی کنید؛ اینها ناشی از عدم شناخت دقیق ساختارهای اصیل ایمانی تمدنی جهان اسلام است / هشیاری مردم بصیر قم مانع اجرای این کار اشتباه و غیر ایمانی شد / سازه های حرم سد محکمی در مقابل اپیدمی کرونا است###http://roozno.com//fa/news/415660/شورای-تامین-می-گوید-نمازجماعت-را-تعطیل-کرده-و-مضجع-شریف-را-ضدعفونی-کنید-اینها-ناشی-از-عدم-شناخت-دقیق-ساختارهای-اصیل-ایمانی-تمدنی-جهان-اسلام-است-هشیاری-مردم-بصیر-قم-مانع-اجرای-این-کار-اشتباه-و-غیر-ایمانی-شد-سازه-های-حرم-سد-محکمی-در-مقابل-اپیدمی-کرونا-است###[]###2020-02-27 09:28:00###۴۱۵۶۶۰###['شورای تامین', 'نماز جماعت']
1@@@2
1	وبسایت آستان حضرت معصومه (س) وابسته به تولیت حرم مطهر اعلام کرده: آنچه که شورای تأمین در مصوبه خود به تاریخ ۵ اسفند ماه برای آستان مقدس حضرت معصومه سلام الله علیها تجویز کرد، تعطیلی نماز جماعت و ضدعفونی کردن مضجع شریف و اماکن مقدسه حرم بود!
2	اقدام و تجویزی که ناشی از عدم شناخت دقیق ساختارهای اصیل ایمانی تمدنی جهان اسلام است.
3	وبسایت آستان مقدس حضرت معصومه (س) وابسته به تولیت حرم مطهر، با تصمیم شورای تامین استان قم برای عدم برگزاری نماز جماعت مخالفت کرد.
4	به گزارش روز نو ؛ در بیانیه ای که این وبسایت منتشر کرده، آمده است:کرونا ویروسی ضعیف که الگوی فراگیری سریع و چابکی دارد، همین ویژگی توانسته ظرف کمتر از ۳ ماه بدنه ای عظیم از ساختارهای اقتصادی دنیا را به سقوط و انحطاط مواجه کند!
5	اما چگونه ملکه‌ی کوچکی توانست چنین ضربه‌ای به ساختارهای هوشمند اقتصادی ملل وارد کند که این روزها(این کشورها) به نوعی در بلوک تقابل آمریکا قرار گرفته‌اند.
6	رسانه‌ها نقش کلیدی توسعه و بسترهای مستعدی برای همه گیری و سرعت شیوع این ویروس بوده و هستند، این در حالی است که مواجهه ساختاری برای تقابل با این ویروس از راهکارهای عقلایی جهان سیاست است؛ اما سؤال مهم و حیاتی در این بستر این است که آیا اقدمات ساختاری همچون اقدام‌ تقابلی شورای تأمین تا کنون چنین مولفه ای داشته و یا دارد؟در پاسخی تلخ باید برای تاریخ چنین نوشت؛ اقدام‌ شورای تأمین عموما از اقدمات مدیریت بحران بوده و حاشیه این اقدام‌ها می‌تواند زمین مستعدی برای نشر و گسترش هدف اصلی این اپیدمی باشد، باید توجه داشت که کرونا در پنجره جمعیتی ۱ میلیارد و ۳۸۶ میلیون نفری چین توانسته تنها حدود ۲ هزار و ۵ نفر قربانی چینی بگیرد در حالی بر اساس گزارش منتشر شده از سوی نیویورک پست در پنجره جمعیتی ۳۲۷ میلیون نفری آمریکا آنفلوانزا توانسته از مهر امسال تاکنون بین ۱۶ تا ۴۱ هزار نفر قربانی بگیرد.
7	این تفاوت چشم گیر نشان می‌دهد که اپیدمی کرونا با آرامش و سکینه عمومی جوامع انسانی هدف قابل حل است، به این معنا که دومینوی کرونا با آرامش ملی کشورهای مبتلا می‌تواند متوقف شده و شبه بحران سیاسی اقتصادی کرونا برای همیشه به تاریخ بپیوندند.
8	اما آنچه که شورای تأمین در مصوبه خود به تاریخ ۵ اسفند ماه برای آستان مقدس حضرت معصومه سلام الله علیها تجویز کرد، تعطیلی نماز جماعت و ضدعفونی کردن مضجع شریف و اماکن مقدسه حرم بود!
9	اقدام و تجویزی که ناشی از عدم شناخت دقیق ساختارهای اصیل ایمانی تمدنی جهان اسلام است، ساختارهایی که از چند ده قرن گذشته از سوی عالمان و فقهای خاصه شیعه برای تطهیر و حراست از بیماری‌های واگیردار در اعتاب مقدسه بکار گرفته شده است.
10	در اینجا هشیاری مردم بصیر قم مانع اجرای این کار اشتباه و غیر ایمانی شد؛ همانطور که آیت الله سعیدی، نماینده ولی فقیه در استان قم و تولیت حرم کریمه اهل بیت(س) بیان داشت: «ما این حرم مقدس را دارالشفا می دانیم، دارالشفا یعنی مردم بیایند و از امراض روحی و جسمی شفا بگیرند.
11	بنابراین باید اینجا باز باشد، باید با قوت مردم بیایند؛ البته ما احتیاط را هم شرط می دانیم و مسائل بهداشتی را هم رعایت می کنیم».
12	در آستان(ورودی) حرم که قرار می‌گیری بابی بزرگ با پاشنه های نقره ای تو را به سوی مضجع شریف می‌خواند آرامش و سکینه ای ماندگار در قلبت ایجاد می‌شود، گویا جهان در اختیار توست، حالا به سوی ضریح مطهر به حرکت می‌کنی و می‌بینی هرچند ازدحام بیشتر می‌شود اطراف تو را سازه های نقره ای بیشتر حراست کرده‌اند؛ تا آنکه رخ در رخ ضریح شریف بر حریم فاطمی تکیه می‌زنی و گویا آرامشی الهی قلب و ضمیر دردها و تنهایی هایت را پر کرده و انگار دیگر تنها نیستی و موفق تر از تو نیست؛ گویا آرامش عالم را به حریم قلبت هدیه داده‌اند.
13	شاید مروری مختصر در متن مقالات عصر حاضر بتواند گوشه‌ای از اسرار این ساختار و منش عقلایی معماری ایمانی حریم اهل بیت را برای ما نمایان سازد.
14	خاصیت قلیایی و ضد باکتری نقره را از جست‌وجو گر های تحت وب جویا شدیم تا جایی که لیست طولانی مقالات در این باره اولین مقاله را محیای یک مرور مختصر می‌کرد قلم های دانش پژوه در این مقاله چنین ابعاد تطهیری نقره را توصیف کرده بودند که«اثرات ضدباکتریایی نانوذرات نقره توسط بسیاری از محققان مورد بررسی قرار گرفت و پتانسیل مؤثر آنها بر علیه طیف گسترده ای از میکروب ها از جمله باکتری های مقاوم به آنتی بیوتیک ها به اثبات رسیده است.
15	همچنین زئولیت نقره یک مجموعه متشکل از گروه فلزات قلیایی خاکی و آلومینات سیلیکات کریستالی است که بخشی از آن توسط یون های نقره و از طریق پدیده تبادل یونی جایگزین شده است.
16	خواص ضدباکتریایی دارند و در حفظ مواد غذایی، ضدعفونی محصولات پزشکی و آلودگی زدایی استفاده میشوند؛ بنابراین .
17	نانو ذرات نقره با اندازه بین ۱۸ تا ۱۸۸ نانومتر پتانسیل ضد باکتریایی قوی بر علیه هر دو باکتری های گرم مثبت و گرم منفی دارند.
18	بر همین اساس نانوذرات نقره پتانسیل ضد باکتریایی قوی ای دارند و به عنوان سلاح های قدرتمند بر علیه باکتری های عفونی محسوب می شوند۱»ساختارهای شناختی معماری حرم مطهر نشان می‌دهد که علاوه بر الگوی حقیقی تقابل با کرونا که همان آرامش و سکینه عمومی است، سازه های حرم مطهر نیز در بالاترین سطح آنتی باکتریایی بوده و مانع از شیوع عمومی بیماری‌های واگیر دار و سد محکمی برای اپیدمی کرونا است.
19	الگوی شناختی کرونا نشان می‌دهد بیمار و یا شهر آلوده به این ویروس قبل از آنکه نیازمند پزشک معالج ماهر باشد نیازمند حکیم هدایتگر و آرامش بخش است حکیمی که علاوه بر شناخت ساختار ویروس ساختار معماری اصیل را بشناسد و برای امکان گوناگون الگوی متناسب و شناختی دقیقی را تجویز کند، حکیمی که بجای رفتارهای رعب آمیز به قلوب مردم خود آرامش و سکینه ببخشد در حالی که تجویز شورای تأمین بیشتر به نقطه تقابلی چنین منطقی شباهت دارد، تا جایی که عدول از یک تصمیم عادی خط قرمز رسانه‌های ملکه‌ی ملکه تاج دار کرونا می‌شود!اینجا آستان مقدس حضرت معصومه سلام الله علیها، حریمی امن با منطقی عقلایی برای مقابله با کرونا…اینجا منطق، عقل سلیم، آرامش و سکینه را محیای یک تاریخ دیگر کرده است.
