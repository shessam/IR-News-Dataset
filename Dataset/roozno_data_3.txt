roozno_data###سردار حاجی‌زاده: بزودی اطلاعات جدیدی درباره حمله به عین الاسد منتشر می‌کنیم###http://roozno.com//fa/news/412345/سردار-حاجی‌زاده-بزودی-اطلاعات-جدیدی-درباره-حمله-به-عین-الاسد-منتشر-می‌کنیم###[]###2020-02-07 11:19:00###۴۱۲۳۴۵###['حمله به عین الاسد']
1
1	فرمانده نیروی هوافضای سپاه با بیان اینکه تمامی کدها و فرکانس های گلوبال هاوک امریکایی رمزگشایی و برای ایران کاملا بی اثر شده است از انتشار اطلاعات جدید از حمله موشکی سپاه به پایگاه نظامی امریکایی عین الاسد در آینده نزدیک خبر داد.
2	تصاویر لاشه‌ هواپیمای بدون سرنشین و فوق پیشرفته جاسوسی و متجاوز آمریکایی‌ که در خرداد ماه سال جاری پس از نقض حریم هوایی ایران به‌دست رزمندگان یگان پهپادی نیروی هوافضای سپاه پاسداران انقلاب اسلامی با سامانه بومی «سوم خرداد» منهدم شد، برای نخستین بار از رسانه ملی به تصویر کشیده شد.
3	سردار سرتیپ پاسدار امیر علی حاجی‌زاده فرمانده نیروی هوا فضای سپاه پاسداران در محل این رونمایی با اشاره به جزئیاتی از ساقط کردن این پهپاد فوق پیشرفته گفت: این پهپاد بزرگترین هواپیمای جاسوسی بدون سرنشین جهان است و مشخصات منحصر به فردی دارد.
4	به طور مثال بواسطه این که در ارتفاع خیلی بالا پرواز می‌کند قادر است بدون محدودیت همه مسیرها را بدون تحت تاثیر قرار دادن روت های هوایی از آمریکا پرواز کند و به خلیج فارس بیاید.
5	وی افزود: این پهپاد پیشرفته بدلیل این که بسیار بزرگ است از تمامی تجهیزات جاسوسی در داخل آن استفاده شده است.
6	سردار حاجی زاده با اشاره به پهپادهای آمریکایی که تاکنون توسط سپاه هدف قرار گرفتند، ادامه داد: بزرگترین کلکسین دار پهپادها در جهان هستیم.
7	ترایتون را کم داشتیم که آن هم به پهپادهای قبلی اضافه شد و از این پس نیز اگر تجاوزی به خاک ایران داشته باشند قطعا آنها را هدف قرار می‌دهیم.
8	فرمانده نیروی هوافضای سپاه خاطرنشان کرد: این پهپاد بسیار با ارزش است ولی باید آمریکایی ها خط قرمزی برای این پهپاد در رابطه با ایران بکشند.
9	چرا که ما امروز با تمامی کدها و فرکانس های آن آشنایی پیدا کرده ایم.
10	یعنی نه اینکه در فاصله صد کیلومتری بتوانیم آن را رهگیری کنیم بلکه از همین تهران قادر هستیم تا فاصله چند هزار کیلومتری این پهپاد را بی اثر کنیم.
11	وی ادامه داد: آمریکایی ها در جریان حمله به عین الاسد یک سیلی کوچک در حوزه جنگ الکترونیک از ما خوردند.
12	سردار حاجی زاده تاکید کرد: تمامی تجهیزات از لاشه به دست آمده گنجی است که اطلاعات ارزشمندی را در اختیار ما قرار داده است و از آن استفاده خواهیم کرد.
13	فرمانده نیروی هوافضای سپاه پاسداران همچنین با اشاره به خبرهای جدیدی از حمله به پایگاه عین الاسد گفت: ناگفته ها زیاد است و یک جلسه مستقل می خواهد تا مردم عزیز از این حمله بیشتر مطلع شوند.
14	سردار حاجی زاده تصریح کرد: احتمال دارد تا مدتی دیگر در رسانه ها بگویند که چند تن از نظامی های آمریکایی دچار مرگ خفیف مغزی شده اند.
