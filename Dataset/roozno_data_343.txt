roozno_data###«ماهان» بعد از دستور توقف پروازها، ۹ پرواز به چین انجام داد###http://roozno.com//fa/news/415261/ماهان-بعد-از-دستور-توقف-پروازها-۹-پرواز-به-چین-انجام-داد###[]###2020-02-24 15:33:00###۴۱۵۲۶۱###['ماهان', 'چین']
1@@@2
1	هواپیمایی ماهان ضمن تایید انجام ۴ پرواز باری به مقصد دو شهر «شانگهای» و «پکن» و همچنین پنج پرواز مسافری بعد از دستور توقف پرواز‌ها به چین، اطلاع داد که اکنون این شرکت پرواز برنامه‌ای مسافربری به مقصد چین ندارد و برقراری احتمالی پرواز‌ها به چین مبتنی بر مجوز سازمان هواپیمایی کشوری است.
2	این در حالی است که برخی منابع خبری ادعا کرده‌اند که این پرواز‌ها همچنان ادامه دارد.
3	به گزارش روز نو :هواپیمایی ماهان، با توجه به مسایل مطرح شده در مورد پروازهای «چین» این شرکت، در یک پست اینستاگرامی که به تعبیر خود برای «تنویر افکار عمومی» است، آورد: پروازهای برنامه‌ای شرکت هواپیمایی ماهان که پیش از این ۱۲ پرواز هفتگی بود از روز شنبه ۱۲ بهمن ماه برابر با اول فوریه ۲۰۲۰ بنا بر نظر هیأت دولت تا اطلاع ثانوی متوقف شده است و رزرو بلیت هم اکنون در مسیرهای چین تا آخر ماه فوریۀ سال ۲۰۲۰ متوقف است.
4	ماهان توضیح داد: نظر به اینکه براساس مصوبه روز یکشنبه ۱۳ بهمن ۹۸ برابر با ۲ فوریۀ ۲۰۲۰ هیأت دولت، این شرکت طبق مجوزهای صادر شده توسط سازمان هواپیمایی کشوری ایران مجاز به انجام پروازهای باری به مقصد چین شده است، از آن تاریخ تاکنون دو پرواز باری به مقصد پکن و دو پرواز باری به مقصد شانگهای انجام داده که محموله آن بار صنایع کشور و کمک‌های بشر دوستانه جمهوری اسلامی ایران به چین بابت کنترل بحران ویروس کرونا بوده است.
5	«ماهان» بعد از دستور توقف پروازها، ۹ پرواز به چین انجام داددر این مدت بر اساس مصوبه هیأت دولت و مجوز سازمان هواپیمایی کشوری ایران ۴ پرواز مسافری از تاریخ ۱۲ بهمن تا ۱۶ بهمن برابر اوّل فوریه تا پنجم فوریۀ ۲۰۲۰ به مقاصد پکن، شانگهای، گوانگجو و شنزن انجام شده برای انتقال مسافران چینی این شرکت حاضر در ایران و سایر کشورها و ایرانی‌های حاضر در چین با نظارت وزارت بهداشت، درمان و آموزش پزشکی و رعایت دستورالعمل های مربوط انجام شده است.
6	همچنین یک پرواز به مقصد «ووهان» در تاریخ ۴ فوریه برابر با ۱۵ بهمن ۹۸ برای انتقال دانشجویان ایرانی بر اساس درخواست دولت جمهوری اسلامی ایران انجام گرفته است.
7	هواپیمایی ماهان در این پست توضیح داده است: اکنون این شرکت پرواز برنامه‌ای مسافربری به مقصد چین ندارد و برقراری احتمالی مجدد پروازهای مذکور مبتنی بر مجوز سازمان هواپیمایی کشوری اطلاع رسانی خواهد شد؛ از این رو در توقف پروازهای مورد بحث هیچ گونه تاخیری صورت نگرفته است.
8	بر اساس توضیحات این ایرلاین داخلی در این مدت پروازهای ترانزیت به دلیل منع سفر اتباع چین توسط دولت چین از مبدأ شهرهای چین نیز متوقف شده است؛مسافران ایرانی و چینی‌های منتقل شده به ایران و چین تا تاریخ ۵ فوریۀ ۲۰۲۰ قبل از بروز بحران شیوع ویروس کرونا بلیت‌های ماهان را در اختیار داشتند که باید به مقاصد خود انتقال پیدا می‌کردند که با توجه به مصوبه هیات دولت این امر صورت گرفت و خارج از این چارچوب انتقال مسافری صورت نگرفته است.
9	ماهان تاکید دارد که تمامی دستور العمل‌های سازمان بهداشت جهانی و وزارت بهداشت، درمان و آموزش پزشکی جهت گندزدایی از بار و هواپیما و نحوۀ رفتار خدمۀ پروازی قبل، حین و پس از پرواز بر اساس بالاترین استانداردهای ابلاغی و با نظارت وزارت مذکور انجام گرفته و می‌گیرد.
