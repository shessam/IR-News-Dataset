asriran_1_data###آغاز فروش سهام عدالت از ۶ خرداد###https://www.asriran.com/fa/news/729714/آغاز-فروش-سهام-عدالت-از-۶-خرداد###['اقتصادی']###2020-05-21 15:34:00###۷۲۹۷۱۴###['سهام عدالت', 'بانک', 'بورس']
3
1	صاحبان سهام عدالتی که قصد فروش بخشی از سهام خود را دارند از روز سه‌شنبه ۶ خردادماه امسال می‌توانند با مراجعه به بانکی که حساب دریافت سود سهام عدالت در آن دارند، ‌برای فروش ۳۰ درصد سهام عدالت خود اقدام کنند.
2	به گزارش روز پنجشنبه وزارت امور اقتصادی و دارایی کلیه دارندگان سهام عدالت که قصد فروش قسمتی از سهام خود را دارند، می توانند از روز سه شنبه (۹۹/۳/۶) به شعب بانک هایی که قبلاً در آن دارای حساب بانکی بوده و شماره شبای آن حساب را به سازمان خصوصی سازی معرفی کرده اند، مراجعه کنند.
3	این افراد می توانند با تکمیل فرم های مربوط نسبت به تکمیل سفارش فروش ۳۰ درصد از سهام عدالت خود و تعهد نامه مربوطه، اقدام کنند.
4	در اجرای ابلاغیه مورخ ۹۹/۲/۹مقام معظم رهبری (مدظله العالی) مبنی بر آزاد سازی سهام عدالت و با عنایت به مصوبه مورخ ۹۹/۲/۳۰ شورای عالی بورس این اطلاعیه ای صادر شده است.
5	این اطلاعیه می افزاید، پس از اتمام مهلت اعلام شده در سامانه سهام عدالت (۹۹/۳/۸ )از تاریخ ۹۹/۳/۱۰ بانک ها از طریق کارگزاری های خود یا کارگزاری های طرف قرار داد، به تدریج نسبت به فروش سهام متقاضیان در بورس اقدام و وجوه حاصله را در قالب توافق شده به حساب آنها واریز خواهند کرد.
