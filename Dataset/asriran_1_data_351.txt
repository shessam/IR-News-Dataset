asriran_1_data###پیام تبریک پادشاه عمان به مناسبت سالگرد پیروزی انقلاب اسلامی###https://www.asriran.com/fa/news/713317/پیام-تبریک-پادشاه-عمان-به-مناسبت-سالگرد-پیروزی-انقلاب-اسلامی###['سیاست خارجی']###2020-02-11 15:54:00###۷۱۳۳۱۷###['عمان', 'انقلاب', 'ایران']
3
1	پادشاه عمان با ارسال پیامی به دکتر روحانی رئیس جمهوری کشورمان، سالروز پیروزی انقلاب اسلامی را به وی تبریک گفت.
2	به گزارش ایرنا به نقل از رسانه های عمان، "سلطان هیثم بن طارق" در این پیام از ایران به عنوان کشوری دوست نام برد و فرا رسیدن چهل و یکمین سالگرد پیروزی انقلاب اسلامی را به حسن روحانی رئیس جمهور کشورمان صمیمانه تبریک گفت و برای دولت و ملت ایران آرزوی موفقیت، پیشرفت و توسعه کرد.
3	" ملک عبدالله دوم " شاه اردن نیز با ارسال پیامی به روحانی سالگرد پیروزی انقلاب اسلامی را به دولت و مردم ایران تبریک گفت و برای دولت و مردم ایران آرزوی سلامتی همراه با پیشرفت و شکوفایی هرچه بیشتر کرد.
4	پیش از این نیز امیران کویت و قطر و شماری از شخصیت‌های سیاسی این کشورها با ارسال پیام های جداگانه ای به دکتر روحانی، چهل و یکمین سالگرد پیروزی انقلاب اسلامی را به دولت و ملت ایران تبریک گفتند.
5	مراسم راهپیمایی یوم‌الله ۲۲ بهمن و بزرگداشت سالگرد پیروزی شکوهمند انقلاب اسلامی صبح امروز با حضور پر شکوه مردم ایران همزمان با سراسر کشور در تهران برگزار شد.
6	راهپیمایی میلیونی و حماسی مردم ایران به مناسبت چهل و یکمین سالگرد پیروزی انقلاب اسلامی در رسانه های منطقه و جهان بازتاب های گسترده ای داشت.
