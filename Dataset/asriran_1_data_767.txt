asriran_1_data###نرخ حق بیمه شخص ثالث انواع خودرو در سال ۹۹ (+جدول)###https://www.asriran.com/fa/news/719482/نرخ-حق-بیمه-شخص-ثالث-انواع-خودرو-در-سال-۹۹-جدول###['اقتصادی']###2020-03-19 12:00:00###۷۱۹۴۸۲###['بیمه شخص ثالث', 'حق بیمه']
1
1	شورای‌عالی بیمه نرخ حق‌بیمه پایه بیمه شخص ثالث در سال ۱۳۹۹ برای کلیه وسایل نقلیه را ۳درصد بیش از نرخ‌های مورد عمل سال ۱۳۹۸ تعیین کرد.
2	به گزارش عصر ایران به نقل از تسنیم، در اجرای ماده (3) «آیین‌نامه تعیین سقف حق‌بیمه شخص ثالث و نحوه تخفیف، افزایش یا تقسیط آن ــ مصوب هیئت وزیران در سال 1396»، موضوع ماده (18) «قانون بیمه اجباری خسارات واردشده به شخص ثالث در اثر حوادث ناشی از وسایل نقلیه ــ مصوب سال 1395»، شورای‌عالی بیمه در جلسه مورخ 98/12/28، شرکت‌های بیمه را به رعایت موارد زیر مکلف کرد:1 ــ نظر به اعلام مبلغ ریالی دیه برای سال 1399 از سوی قوه محترم قضائیه که متضمن 2/22 درصد افزایش در مبلغ ریالی دیه است و با توجه به افزایش 3درصدی نرخ حق‌بیمه رشته شخص ثالث به‌موجب مصوبه شورای‌عالی بیمه، کلیه شرکت‌های بیمه موظفند بیمه‌نامه‌های شخص ثالثی را که تاریخ شروع پوشش آنها از 1399/01/01 و پس از آن می‌باشد، با تعهدات بدنی 4400 میلیون ریال (معادل دیه ماه‌های حرام) و تعهدات مالی حداقل 110 میلیون ریال و با حق‌بیمه‌های مندرج در جدول صادر نمایند.
3	شرکت‌های بیمه و نمایندگان آنها مکلفند جدول مذکور را در معرض دید متقاضیان قرار دهند.
4	2 ــ نحوه اعمال انواع تخفیف‌ها و اضافه‌نرخ‌های حق‌بیمه مربوط به بیمه شخص ثالث، براساس ضوابط مندرج در آیین‌نامه اجرایی ماده (18) قانون فوق‌الذکر و اصلاحیه آن وفق تصویب‌نامه شماره 65485/ت55299هـ مورخ 1398/05/27 هیئت محترم وزیران و با رعایت بخشنامه شماره 120058/400/96 مورخ 1396/12/09 بیمه مرکزی جمهوری اسلامی ایران است.
5	3 ــ در اجرای ماده (3) قانون بیمه اجباری خسارات واردشده به شخص ثالث در اثر حوادث ناشی از وسایل نقلیه ــ مصوب سال 1395 و آیین‌نامه اجرایی آن ــ مصوب هیئت محترم وزیران، شرکت‌های بیمه مکلفند بیمه‌نامه‌های حوادث راننده‌ای را که تاریخ شروع پوشش آنها از 1399/01/01 و پس از آن می‌باشد، با تعهدات حداقل 3300 میلیون ریال و با نرخ‌ها و ضوابط مقرر در آیین‌نامه مذکور صادر نمایند و در صورت تقاضای بیمه‌گذاران، مبلغ تعهدات بیمه‌نامه‌های حوادث راننده صادره قبلی را با اخذ حق‌بیمه مربوط تا مبلغ مذکور افزایش دهند.
6	4 ــ با توجه به اینکه در قانون مذکور، جبران کسری پوشش بیمه‌نامه شخص ثالث در بخش تعهدات بدنی که ناشی از افزایش مبلغ ریالی دیه می‌باشد، برعهده صندوق تأمین خسارت‌های بدنی قرار گرفته است، لذا اخذ الحاقیه افزایش تعهدات بدنی بیمه شخص ثالث برای کلیه بیمه‌نامه‌های صادره قبلی، منتفی است، مع‌هذا، در صورتی که بیمه‌گذاران برای جبران خسارت‌های مالی تقاضای افزایش تعهدات مالی را داشته باشند، شرکت‌های بیمه مکلفند با اخذ حق‎بیمه مربوط، نسبت به صدور الحاقیه افزایش تعهدات مالی بیمه شخص ثالث اقدام نمایند.
