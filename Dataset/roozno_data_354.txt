roozno_data###۶ همسایه ایران مرزهای خود را بستند؛ ترکیه، گرجستان، عراق و کویت پروازهای ایران را لغو کردند###http://roozno.com//fa/news/415161/۶-همسایه-ایران-مرزهای-خود-را-بستند-ترکیه-گرجستان-عراق-و-کویت-پروازهای-ایران-را-لغو-کردند###[]###2020-02-24 10:42:00###۴۱۵۱۶۱###['6 همسایه ایران', 'مرز']
1
1	از هفت همسایه‌ای که با ایران مرز مشترک زمینی دارند، پنج همسایه یعنی عراق، ترکیه، ترکمنستان، افغانستان و پاکستان تدابیری را برای محدودیت رفت و آمد با ایران به اجرا گذاشتند که از بسته شدن مرزهای زمینی و هوایی تا توقف پروازها به مبدأ و مقصد ایران در نوسان بوده است.
2	به گزارش روز نو :ترکیه روز یکشنبه از بستن «موقت» مرزهای خود با ایران در پی شیوع ویروس کرونا خبر داد.
3	بنا تصمیم آنکارا در چهارچوب این اقدام پیشگیرانه، راههای زمینی ترکیه با ایران شامل ترانزیت و راه آهن بسته خواهد شد.
4	بر این اساس، گذرگاه مرزی «کاپی‌کوی» در شرق استان وان همچنین مرز «اسن دره» در استان حکاری به روی مسافران ایرانی بسته خواهد شد.
5	ساعاتی پس از این تصمیم، همچنین اعلام شد که پروازهای ترکیه به ایران و بالعکس نیز به حالت تعلیق درآمده است.
6	۶ همسایه ایران مرزهای خود را بستند؛ ترکیه، گرجستان، عراق و کویت پروازهای ایران را لغو کردندایران اولین کشور در خاورمیانه محسوب می‌شود که ویروس کرونا در آنجا شیوع پیدا کرده است؛ بنا بر اعلام وزارت بهداشت ایران، دست‌کم ۴۳ مورد آلودگی به این ویروس تا روز یکشنبه تایید شده است.
7	۶ همسایه مرزهای خود را بستنداز هفت همسایه‌ای که با ایران مرز مشترک زمینی دارند، پنج همسایه یعنی عراق، ترکیه، ترکمنستان، افغانستان و پاکستان تدابیری را برای محدودیت رفت و آمد با ایران به اجرا گذاشتند که از بسته شدن مرزهای زمینی و هوایی تا توقف پروازها به مبدأ و مقصد ایران در نوسان بوده است.
8	در میان این همسایگان، تنها دو کشور آذربایجان و ارمنستان هنوز سیاست روشنی را در این زمینه اتخاذ نکرده‌اند و تنها به نظارت بر تحولاتی که در خاک همسایۀ جنوبی در حال روی دادن است، اکتفا کرده‌اند.
9	به نوشته یورنیوز؛ از کشورهای دیگر منطقه نیز کویت و گرجستان نیز پروازهای خود را به ایران به حالت تعلیق درآورده‌اند.
10	مدیرکل گمرک بازرگان ایران نیز گفت: مرز جمهوری اسلامی ایران با کشور ترکیه در این نقطه ظهر امروز، چهارم اسفند بسته شد و هیچ‌گونه تردد مسافری یا کامیونی وجود ندارد.
11	صادق نامدار روز یکشنبه در گفت‌وگو با ایرنا اظهار داشت: با وجود توافق با مسوولان کشور ترکیه مبنی بر انجام کنترل‌های بهداشتی و امکان تردد مسافر و کامیون از طریق این مرز، ظهر امروز ترکیه مرز خود را در این نقطه مرزی بست.
12	وی با اشاره به اینکه ترکیه مرز مشترک خود با جمهوری خودمختار نخجوان را هم بسته است، افزود: پس از این اقدام ترکیه، تمامی مسافران در دو طرف مرز تبادل شدند و هیچ مسافری در نقطه صفر مرزی نماند.
13	وی با تاکید بر اینکه در حال رایزنی برای هدایت کامیون‌های موجود ایرانی از ترکیه به سمت ایران هستند، بیان کرد: کامیون‌های کشور ترکیه نیز به صورت متقابل به این کشور همسایه هدایت خواهد شد.
14	گمرک بازرگان و شهرستان ماکو در مجاورت مرز ایران با کشورهای ترکیه و جمهوری‌آذربایجان قرار دارد و طول مرزهای جمهوری اسلامی در این منطقه و با این کشورها به ترتیب ۱۳۰ و ۱۴۰ کیلومتر است.
15	این گمرک در سال ۱۳۰۵ شمسی تاسیس شد و تنها مرز بین‌المللی بین ۲ کشور ایران و ترکیه به شمار می‌رود که به صورت ۲۴ ساعته در حال فعالیت است.
16	ترکیه، گرجستان، عراق و کویت پروازهای ایران را لغو کردندمدیرکل روابط عمومی شرکت شهر فرودگاهی امام خمینی(ره) نیز گفت: تاکنون ترکیه، گرجستان، عراق و کویت پروازهای ایران به کشورشان را تا اطلاع ثانوی به حالت تعلیق درآورده‌اند و به گفته مقامات این کشورها، این اقدام در راستای پیشگیری از شیوع ویروس کرونا انجام شده است.
17	در برخی از سایت‌های خبری، شایعاتی درباره لغو پروازهای ایرانی و جلوگیری از ورود اتباع ایرانی به برخی کشورها منتشر شد که در این میان پرواز امروز(یکشنبه، ۴ اسفند) تهران – تفلیس نیز در ساعت ۱۶:۳۰ لغو شده است.
18	علی کاشانی، مدیرکل روابط عمومی شرکت شهر فرودگاهی امام خمینی(ره) در گفت‌وگو با ایسنا اظهار کرد: چیزی که تاکنون به صورت قطعی اعلام شده است، این‌که ترکیه، گرجستان، عراق و کویت تا اطلاع ثانوی پروازهای ایران به کشورشان را لغو کرده‌اند اما این اتفاق ادامه‌دار نبوده و پروازها دوباره از سر گرفته خواهد شد.
19	مسئولان کشورهای مذکور دلیل این اقدام را جلوگیری و پیشگیری از شیوع ویروس کرونا در کشورشان اعلام کرده‌اند و به همین سبب پروازهای خارجی به این مقاصد فعلا انجام نمی‌شود.
20	مدیرکل روابط عمومی شرکت شهر فرودگاهی امام خمینی (ره) همچنین گفت: تاکنون چهار کشور مذکور پروازهای ایران را به سمت کشور خود لغو کرده‌اند و اطلاعیه رسمی از سوی کشور دیگری اعلام نشده است.
21	اما ایرلاین‌ها و آژانس‌های مسافرتی موظفند که مسافران را از هرگونه تغییرات در پروازشان مطلع کنند و مردم نیز بهتر است قبل از عزیمت به سمت فرودگاه، اطلاعات لازم را در مورد سفرشان کسب کنند.
22	سخنگوی گمرک: مرزهای ترکیه و افغانستان با ایران بسته شدسخنگوی گمرک ایران از بسته شدن مرزهای مسافری و باری دو کشور ترکیه و افغانستان با کشورمان خبر داد.
23	لطیفی با بیان این‌که تمامی مرزهای ایران و ترکیه امروز(یکشنبه، ۴ اسفند) از طرف دولت ترکیه بسته شده است، اظهار کرد: وزیر کشور ترکیه در مصاحبه‌ای گفته که این تصمیمات به دلیل تقویت شرایط سلامتی در این کشور اتخاذ شده است.
24	از ساعت ۱۳ امروز (یکشنبه، ۴ اسفند) تمامی مرزهای بین کشور ایران و ترکیه از سوی دولت ترکیه بسته شده، اما با رایزنی‌های انجام شده افرادی که در گمرک منتظر مانده بودند، قرار شد که کار ورود و خروج‌شان انجام شود.
25	سخنگوی گمرک ایران از رایزنی مقامات ایران و ترکیه برای انجام عملیات ورود و خروج کامیون‌هایی که در مرز این دو کشور متوقف شده‌اند خبر داد و تصریح کرد: در تلاشیم که کامیون‌هایی را که در مرز دو کشور متوقف شده‌اند، با هماهنگی مقامات ترکیه کارشان را انجام دهیم تا مشکلی برای آن‌ها ایجاد نشود.
26	به گفته لطیفی، زمان مشخصی برای بازگشایی مرزهای ایران و ترکیه از سوی دولت ترکیه اعلام نشده است.
27	وی همچنین از تصمیم شورای امنیت ملی کشور افغانستان برای بستن مرزهای مسافری و باری با کشور ایران خبر داد و گفت: شورای امنیت ملی افغانستان مصوبه‌ای را برای بسته شدن مرزهای این کشور با ایران داشته که البته هنوز از یکی از مرزها عملیات ورود و خروج مسافر انجام شده و در حال حاضر ممنوعیت ورود و خروج باری فقط برای محصولات تخم‌مرغ، گوشت مرغ و گوشت قرمز اعمال شده است.
28	سخنگوی گمرک ایران به نقل از شورای امنیت کشور افغانستان، دلیل بسته شدن مرزهای ایران و افغانستان را، جلوگیری از ورود کروناویروس به این کشور اعلام کرد.
29	ترکمنستان مرز خود با ایران را بسترئیس هیأت مدیره انجمن صنفی حمل و نقل بین‌المللی خراسان رضوی روز یکشنبه از بسته شدن مرز زمینی ترکمنستان با ایران خبر داد.
30	احمد زمانیان یزدی اعلام کرد: «مرز ترکمنستان به علت بیماری کرونا بسته شده و ترکمنستان اجازه نمی‌دهد که کلیه کامیون‌ها با هر ملیتی از ایران به داخل این کشور وارد شوند و تنها کامیون‎های ملیت خود را پذیرش می‌کند.
31	اما به کامیون‌هایی که از این کشور به طرف ایران می‌آیند اجازۀ تردد می‌دهد.
32	»او در ادامه گفت: «انتظار ما این بود که ترکمنستان این کار را با اطلاع قبلی انجام دهد.
33	اکنون ماشین‌های زیادی از ترکیه، ایران و قزاقستان با بار در مرز متوقف هستند.
34	این وضعیت باید از طریق وزارت خارجه پیگیری شود که چرا اطلاع قبلی داده نشده و بدون اطلاع مرز را بستند، در حال حاضر اقداماتی در حال انجام است.
35	»پاکستان مرزهای خود با ایران را بستمقامات پاکستان روز یکشنبه اعلام کردند که مرز تفتان، مرز مشترک این کشور با ایران را بسته است.
36	بنا بر اعلام رسانه‌های پاکستان گذرگاه ترانزیت و بازار مشترک این منطقه مرزی بسته شده و فعالیت‌های تجاری و مسافرتی به حالت تعلیق درآمده است.
37	پاکستان اعلام کرد که اقدامات پیشگیرانه و حفاظتی را برای جلوگیری از شیوع کرونا در این منطقۀ مرزی به اجرا گذاشته و بیمارستانی ۱۰۰ تخت خوابی را نیز برای مقابله با وضعیت اضطراری در امتداد مرز ایران آماده کرده است.
38	ممنوعیت ورود شهروندان ایرانی به خاک عراق تمدید شدعادل عبدالمهدی، نخست‌وزیر عراق اعلام کرد که ممنوعیت ورود شهروندان غیرعراقی از مسیر ایران به خاک این کشور که برای سه روز وضع شده بود را برای مدت نامعلومی تمدید کرده است.
39	در بیانیۀ دفتر نخست‌وزیری عراق آمده است: «نخست‌وزیر دستور داده است که از ورود هر مسافری از ایران به خاک عراق، به غیر از عراقی‌ها جلوگیری شود.
40	»وزارت بهداشت عراق نیز اعلام کرد که تا کنون هیچ موردی از ابتلا به بیماری «کووید۱۹» در این کشور دیده نشده است.
41	افغانستان تمامی رفت و آمدها به ایران را متوقف کردوزارت خارجه افغانستان نیز اعلام کرد که ضمن توقف «موقت» تمامی رفت و آمدها به ایران، خدمات کنسولی این کشور در ایران نیز محدود خواهد شد.
42	کابل همچنین از تهران خواست تا روند اخراج اجباری افغان‌ها را متوقف کند.
43	تصمیمات اخیر دولت کابل پس از آن اتخاذ شد که افغانستان از شناسایی سه فرد مشکوک به ویروس کرونا در ولایت هرات خبر داد.
44	گفته می‌شود که این سه فرد به‌تازگی به قم سفر کرده بودند.
45	اردن ورود ایرانی‌ها را ممنوع کرداردن ورود چینی‌ها، ایرانی‌ها و شهروندان کرۀ جنوبی را به خاکش ممنوع کرد.
46	دولت اردن روز یکشنبه اعلام کرد که ورود تمام مسافران از مقصد چین، ایران و کرۀ جنوبی به این سرزمین، به جز شهروندان اردنی، با هدف محدود کردن خطرات گسترش ویروس کرونا ممنوع خواهد بود.
47	تعداد فوتی‌های کرونا در ایران به ۸ نفر رسیدکیانوش جهانپور، رئیس مرکز روابط عمومی و اطلاع رسانی وزارت بهداشت روز یکشنبه از جان باختن سه تن دیگر از شهروندان ایران در پی ابتلا به بیماری کرونا خبر داد و گفت: از بین موارد بررسی شده از روز گذشته تا ظهر امروز [یکشنبه] بر اساس نتایج آزمایش‌های تایید شده تعداد ۱۵ نفر دیگر مبتلا به کووید۱۹یا ویروس کرونای جدید شناسایی شدند.
48	از این تعداد ۷ نفر در قم، چهار نفر تهران، دو نفر گیلان، یک نفر استان مرکزی و یک نفر تنکابن (مازندران) بودند و از این افراد طی ۲۴ ساعت گذشته سه نفر جان خود را از دست دادند.
49	» او همچنین اعلام کرد که شمار مبتلایان به این بیماری در ایران به ۴۳ نفر رسیده است.
50	پیش از این سید عباس موسوی، رئیس دانشگاه علوم پزشکی مازندران از مرگ یک مسافر تهرانی در یکی از بیمارستان‌های تنکابن در اثر ابتلا به کرونا خبر داده بود.
51	او اعلام کرده بود که «جسد این فرد تا اعلام نهایی نتیجۀ آزمایش‌های کرونا ویروس در سردخانه نگهداری می‌شود تا جلوی انتشار این ویروس گرفته شود.
52	» رسانه‌ها همچنین از شناسایی شش بیمار مشکوک به کرونا در استان مازندان خبر داده‌اند.
53	شیوع کرونا و احتمال قرنطینۀ تهرانمحسن هاشمی، رئیس شورای شهر تهران نیز در جریان یک گفتگوی تلویزیونی در شبکۀ ۲ سیما احتمال قرنطینۀ پایتخت را رد نکرد.
54	او گفت اگرچه تا کنون بحثی دربارۀ قرنطینۀ شهر تهران مطرح نشده و وزارت بهداشت باید در این زمینه تصمیم گیری کند، اما «هنوز از وزارت بهداشت سوال نکرده‌ام؛ اما سوال می‌کنم.
55	اگر تعداد مبتلایان زیاد شود، حتما این کار را انجام خواهند داد.
56	»
