roozno_data###پایین‌ترین میزان مشارکت انتخاباتی مردم در تاریخ انقلاب اسلامی؛ ۴۲ درصد در سراسر کشور، ۲۶ درصد در تهران| تاثیر کرونا، حوادث آبان و هواپیمای اوکراینی بر میزان مشارکت###http://roozno.com//fa/news/415159/پایین‌ترین-میزان-مشارکت-انتخاباتی-مردم-در-تاریخ-انقلاب-اسلامی-۴۲-درصد-در-سراسر-کشور-۲۶-درصد-در-تهران|-تاثیر-کرونا-حوادث-آبان-و-هواپیمای-اوکراینی-بر-میزان-مشارکت###[]###2020-02-24 10:39:00###۴۱۵۱۵۹###['مشارکت انتخاباتی', 'تاثیر کرونا']
1@@@2
1	وزیر کشور آمار مشارکت در انتخابات را ۲۴ میلیون و ۵۱۲ هزار و ۴۰۴ نفر اعلام کرد.
2	وزیر کشور از مشارکت ۲۴ میلیون و ۵۱۲ هزار و ۴۰۴نفر در انتخابات یازدهمین دوره مجلس شورای اسلامی خبر داد.
3	به گزارش روز نو :عبدالرضا رحمانی فضلی روز یکشنبه در گفت و گو با خبرنگاران در خصوص میزان مشارکت مردم در انتخابات یازدهمین دوره مجلس شورای اسلامی گفت:‌ آمار نهایی امضا شده تایید شده همه شعبه‌هایی است که نهایتا شورای نگهبان تایید شده و ما اعلام و ابلاغ کردیم ۲۴ میلیون ۵۱۲ هزار و ۴۰۴ نفر بوده است.
4	پایین‌ترین میزان مشارکت انتخاباتی مردم در تاریخ انقلاب اسلامی؛ ۴۲ درصد در سراسر کشور، ۲۶ درصد در تهران| تاثیر کرونا، حوادث آبان و هواپیمای اوکراینی بر میزان مشارکتوزیر کشور افزود: از این رقم ۴۸ درصد بانوان و ۵۲ درصدآقایان هستند یعنی ۴۲.
5	۵۷درصد میزان مشارکت در این دوره بوده است.
6	رحمانی‌فضلی اظهارداشت: برخی در رسانه‌ها و برخی افراد مسائلی مطرح کردند که با توجه به اینکه وزارت کشور میزان مشارکت را از اول صبح داشت چرا اینها را مرتب اعلام نکرد؛ این درصورتی است که هر نوع اعلام مشارکت، باید طبق قانون فرایند قانونی آن طی شود و فرایند قانونی آن این بود که حتما باید مبتنی بر تنظیم صورتجلسه بین هیات‌های اجرایی و هیات نظارت و تایید شورای نگهبان و وزارت کشور باشد.
7	وی با قدردانی از مسئولانی که در امر برگزاری انتخابات به ستاد انتخابات کشور کمک کردند، گفت: از همه دست اندرکاران چه آنانی که در انتظامات و امنیت، پشتیبانی و خدمات و نظارت و اجرا و چه آنانی که امر تبلیغات و اطلاع رسانی به ما کمک کردند و موجب این حرکت بزرگ مردم شدند، تشکر و قدردانی می‌کنم.
8	رحمانی فضلی با ارائه گزارشی از روند فعالیت‌های ستاد انتخابات اظهارکرد: ستاد در ۱۰ اردیبهشت ۹۸ تشکیل شد و یک‌هزار و ۱۰۳ هیات اجرایی تشکیل شد و در هیات‌های نظارت گاهی مجبور می‌شدیم ۳ تا ۴ بار رفت و برگشت بین هیات نظارت و وزارت کشور داشته باشیم و گاهی با هماهنگی، شورای نگهبان مستقیم وارد می‌شد.
9	وی با بیان اینکه در این راستا آموزش حدود ۳ هزار نفر از دست اندرکاران امر انتخابات به صورت مستقیم و ۴۵۷ هزار و ۹۰۶ نفر از افراد در هیات‌های اجرایی انجام شد، افزود: در مرحله بعد ۱۶ هزار نفر ثبت نام کردند که در نهایت توانستیم بین ۵ هزار و ۲۳۲ نفر در مجلس شورای اسلامی و میان ۲۵ نفر در انتخابات مجلس خبرگان رهبری شاهد رقابت باشیم.
10	وزیر کشور با بیان اینکه بیش از ۵۷ میلیون و ۹۱۸ هزار واجد شرایط در کشور شناسایی شد، گفت: این در هماهنگی و توافق با ثبت احوال و مرکز آمار ایران تعیین شده است و همه این افراد کسانی هستند که در ایران زندگی می‌کنند و داخل ایران هستند.
11	پایین‌ترین میزان مشارکت انتخاباتی مردم در تاریخ انقلاب اسلامی؛ ۴۲ درصد در سراسر کشور، ۲۶ درصد در تهران| تاثیر کرونا، حوادث آبان و هواپیمای اوکراینی بر میزان مشارکترحمانی فضلی ادامه داد: انتخابات مجلس بر خلاف انتخابات ریاست جمهوری که می‌توانند در خارج از کشور رای دهند، فقط واجدان مقیم ایران می‌توانند رای دهند که در این زمینه برای همکاری با ثبت احوال جلساتی برگزار شد.
12	وزیر کشور با اشاره به شرکت ۴۲/۵۷ درصد از واجدین شرایط در انتخابات، خاطرنشان کرد: ۲۴ میلیون و ۵۱۲ هزار و ۴۰۴ نفر یعنی ۴۸ درصد بانوان و ۵۲ درصد آقایان در این دوره از انتخابات مشارکت داشتند.
13	این درحالی بود که ما هم ورود بیماری کرونا و هم شرایط سیاسی و مسائلی مثل سقوط هواپیما، حوادث آبان و دی را داشتیم و در این شرایط این میزان حضور و مشارکت مردم کاملا قابل قبول است.
14	رحمانی فضلی یادآور شد: امروز کسانی که به امر نتایج رای‌گیری اعتراض دارند می‌توانند شکایت خود را اعلام کنند تا طی هفت روز بررسی شود و صحت اعتراض را شورای نگهبان اعلام می‌کند.
15	وی با اشاره به همکاری دستگاه‌های مختلف ادامه داد: مشکل قطعی برق در روز انتخابات در هیچ نقطه کشور نداشتیم و وزارت ارتباطات یک مانور عظیم مخابراتی در کشور انجام داد و هیچ مورد قطعی ارتباط نبود.
16	ستاد کل نیروهای مسلح هم همراهی بسیار خوبی با ما داشت و وزارت راه هم همه راه‌های ارتباطی را برای انجام امر انتخابات تامین کرد.
17	وزیر کشور درباره علت دیر اعلام شدن میزان مشارکت توسط وزارت کشور گفت: هر نوع اعلام مشارکت را می‌بایست طبق قانون بعد از طی فرایند قانونی اعلام کنیم.
18	بر اساس قانون، اعلام میزان مشارکت حتما باید مبتنی بر تنظیم صورت جلسه بین هیات‌های اجرایی و هیات نظارت و تایید شورای نگهبان و وزارت کشور باشد.
19	وی با اشاره به مشکلاتی که ممکن است برای تنظیم صورت‌جلسه در ۵۵ هزار حوزه انتخابیه بوجود آید، اظهار داشت: باید هیات‌های اجرایی و هیات‌های نظارت، صورتجلسه را امضا می‌کردند که گاهی امضای صورتجلسه‌ها حتی به خاطر تفاوت یک نفر یا تفاوت در میزان تعرفه یا هر دلیل دیگری زمان‌بر می‌شد.
20	وزیر کشور با بیان اینکه هیات‌های نظارت، صورتجلسه را مستقیم از طریق سیستم برای شورای نگهبان می‌فرستادند و هیات‌های اجرایی هم مستقیم برای ما می‌فرستادند و بررسی‌های لازم انجام و نهایتا اجرا می‌شد، گفت: ما برای اعلام لحظه‌ای میزان مشارکت محدودیت قانونی داشتیم.
21	رحمانی فضلی به مشکلات فنی و اقلیمی در برخی نقاط کشور نیز اشاره کرد و گفت: سیستم ما بیش از ۹۹ درصد متصل و فعال بود اما در کمتر از یک درصد مناطق، ‌با توجه به شرایط اقلیمی و بارش برف، مشکلات فنی ایجاد می‌شد که ما باید منتظر می‌ماندیم تا اعداد این مناطق نیز به ما برسد و بعد میزان مشارکت را اعلام کنیم.
22	وی با بیان اینکه از نظر ما با توجه به شرایط کنونی کشور، میزان آرا و حضور و مشارکت مردم کاملا قابل قبول است و این نشان می‌دهد مردم در هر شرایطی آمادگی لازم برای حضور و مشارکت را دارند، ابراز امیدواری کرد که نمایندگان مجلس جدید بتواند در شرایطی که کشور نیاز به کار، تلاش، وحدت، انسجام، مقاومت و استقامت در مقابل بیگانگان را دارد به اعتماد مردم وفادار باشند.
23	وزیر کشور تصریح کرد: امروز یا فردایی که فرمانداری‌ها، نتایج را به صورت رسمی اعلام می‌کنند، کسانی که به امری رای گیری و مشارکت اعتراض دارند ۲ روز فرصت دارند که اعتراضشان را به هیات‌های اجرایی بفرستند که هیات‌های اجرایی ظرف هفت روز به آنها رسیدگی می‌کنند و بعد از آن هم، هفت روز شورای نگهبان رسیدگی می‌کند و نهایتا صحت انتخابات را باید شورای نگهبان تایید کند.
24	وی در ادامه با تقدیر از حمایت رهبری تصریح کرد: مقام معظم رهبری در مواقع مختلف با دعوت و تشویق و ارائه تحلیل‌های مقتضی این شرایط، مردم را برای مشارکت هدایت کرد و مردم با تکیه بر توصیه های وی، این حضور را عینی و واقعی کردند.
25	رحمانی فضلی همچنین ضمن تشکر از رییس جمهوری به خاطر حمایت از وزارت کشور در برگزاری انتخابات گفت: رییس جمهوری با حمایت و رفع نیازهای وزارت کشور در مواقع مختلف و موظف کردن همه دستگاه‌های اجرایی به همکاری با ما و تاکید بر مشارکت مردم در سخنرانی‌ها، نقش مهم در انتخابات داشت.
26	وی همچنین از رییس، اعضا و ستاد انتخابات کشور که ۱۰ ماه بی وقفه تلاش کردند، تقدیر کرد و گفت: روز انتخابات، حدود یک میلیون نفر مسائل انتخابات را اداره کردند و با هماهنگی بالا بر اساس آیین نامه‌های دقیق، به صورت منسجم کار خود را انجام دادند.
27	وزیر کشور، انتخابات را امن، آرام، دقیق و سالم ارزیابی کرد و ضمن تاکید بر سلامت انتخابات اظهارداشت: این بار توانستیم بیش از ۵۵ هزار دستگاه احراز هویت داشته باشیم و تقریبا رای تکرار یا مرده و شناسنامه تقلبی یا باطله نداشتیم و ظرف کمتر از یک دقیقه هویت افراد احراز می‌شد.
28	رحمانی فضلی از دادستان‌ها، هیات‌های اجرایی و روسای ادارات ثبت احوال، معتمدین و هیات‌های بازرسی تقدیر کرد و گفت: تقریبا برای هر ۲ شعبه یک بازرس داشتیم که حدود ۲۵ هزار نفر را شامل شد و همه آموزش دیده بودند.
29	وی با تشکر از شورای نگهبان و هیات‌های نظارت و مراجع چهارگانه وزارت اطلاعات، نیروی انتظامی، ثبت‌احوال و قوه قضاییه گفت: نیروهای سپاه و بسیج و ارتش هم به نیروی انتظامی در برقرار امنیت کمک کردند که قابل تقدیر است.
30	وزیر کشور همچنین از وزارت دفاع به خاطر ساخت دستگاه‌های احراز هویت، ظرف ۴ ماه تقدیر کرد و گفت: وزارت آموزش و پرورش هم با در اختیار قرار دادن کادر و فضای مدارس کمک بزرگی به انجام انتخابات کرد.
31	وی با اشاره به قطعی برق در برخی شهرها به علت برف سنگین گفت: در این خصوص به ما قول‌هایی داده شد و ما در روز انتخابات مشکل قطعی برق در هیچ‌کجای کشور نداشتیم که جای قدردانی دارد.
32	پایین‌ترین میزان مشارکت انتخاباتی مردم در تاریخ انقلاب اسلامی؛ ۴۲ درصد در سراسر کشور، ۲۶ درصد در تهران| تاثیر کرونا، حوادث آبان و هواپیمای اوکراینی بر میزان مشارکترحمانی فضلی با اشاره به برگزاری یک مانور عظیم فنی در حوزه مخابراتی گفت: ما ۳ خط ارتباطی داشتیم؛ یک خط اصلی و ۲ خط رزرو که در هیچ موردی قطعی نداشتیم.
33	این قدرت بسیار بالایی است که در سراسر کشور رای‌گیری انجام می‌شود و در همان لحظه، از بیش از ۲۵ – ۲۶ میلیون نفر در این محدوده استعلام لحظه‌ای گرفته می‌شود.
34	وی بیان کرد: سیستم‌های ما تقریبا حدود ۱۲ ساعت فعال هستند و مخابرات سرویس‌دهی می‌کند که کار بسیار عظیمی است و در اینجا از همه کارکنان مخابرات هم قدردانی می‌کنم.
35	وزیر کشور خاطرنشان کرد: وزارت راه و شهرسازی اقدامات بسیار خوبی در بازگشایی راه‌های روستایی و راه‌هایی که دچار برف‌گرفتگی شده بود، انجام داد.
36	ستاد کل نیروهای مسلح که مدیریت و فرماندهی نیروهای نظامی و انتظامی را بر عهده دارند نیز همراهی بسیار خوبی داشتند.
37	رحمانی فضلی یادآور شد: دبیرخانه شورای عالی امنیت ملی در حوزه تدوین دستورالعمل‌ها و مقررات امنیتی در این مدت، جلسات متعددی داشتند همچنین رسانه‌های مختلف اعم از صدا و سیما به عنوان اصلی‌ترین رسانه در این مدت، در فعال کردن رادیو انتخابات، خود رادیو و همچنین کانال‌های مختلف سیما، به‌ویژه سیماهای استانی در زمینه اطلاع‌رسانی تشویق، تبلیغ و ترویج مردم نقش بسیار خوبی داشتند که هم برای ما و هم برای آموزش بسیار گرانقدر بود.
38	وی اضافه کرد: هر چند برخی از گروه‌های سیاسی به دلایلی که در تحلیل‌های خود نیز ارائه دادند، دلگیری‌ها و دلخوری‌هایی از بحث فرایند انتخابات در مقاطع مختلف داشتند اما نهایتا، ترغیب و تشویق و حضورشان در روز مشارکت حضور خوبی بوده است که امیدواریم فعال‌تر و پررونق‌تر و موثرتر باشند.
39	رحمانی فضلی گفت: ما در لایحه جدیدی که سال قبل، از دولت به مجلس شورای اسلامی دادیم، نقش احزاب را در انتخابات خیلی پررنگ دیدیم و حتی ما در آنجا رای‌گیری‌های لیستی را پیشنهاد کردیم و امیدوارم احزاب بتوانند در فرایند مختلف انتخابات نقش پررنگ‌تری را ایفا کنند.
