asriran_2_data###پرسپولیس- نفت مسجدسلیمان؛ طلسم شکنی بدون سرمربی؟!###https://www.asriran.com/fa/news/699369/پرسپولیس-نفت-مسجدسلیمان-طلسم-شکنی-بدون-سرمربی###['ورزشی']###2019-11-21 09:49:00###۶۹۹۳۶۹###['پرسپولیس', 'مسجد سلیمان']
9
1	اولین دیدار از هفته یازدهم لیگ برتر روز جمعه در ورزشگاه آزادی بین دو تیم پرسپولیس و نفت مسجدسلیمان برگزار می شود.
2	به گزارش فارس، پرسپولیس از ساعت 16:15 روز جمعه در ورزشگاه آزادی به مصاف نفت مسجدسلیمان می رود.
3	حریف سرخپوشان خاص ترین تیم لیگ نوزدهم است.
4	تیمی که اگرچه در رده هشتم جدول است و 5 پله پایین تر از پرسپولیس ایستاده اما هنوز در این فصل شکست نخورده است.
5	شاگردان تارتار تنها تیم بدون باخت این فصل از رقابت‌هاست.
6	همین رکورد به اندازه کافی اولین بازی هفته یازدهم را جذاب خواهد کرد.
7	نفت مسجدسلیمان در ثلث اول مسابقات لیگ برتر نتایجش فراتر از انتظار بوده و در بازی با پرسپولیس هم می خواهد رکورد شکست ناپذیری خود را حفظ کند پرسپولیس در این بازی خانگی روز سختی خواهد داشت بخصوص اینکه گابریل کالدرون سرمربی سرخپوشان محروم است و حق نشستن روی نیمکت تیمش را ندارد.
8	به این ترتیب سرخپوشان باید مقابل چشمان نگران سرمربی خود بتوانند طلسم شکست ناپذیری نفت مسجدسلیمان را بشکنند.
9	مهدی تارتار سرمربی نفت مسجدسلیمان هم سابقه بازی و هم مربیگری در پرسپولیس را دارد اما همانطور که خودش گفته آبرو واعتبار خودش را بیشتر از پرسپولیس دوست دارد و با تمام توان مقابل سرخپوشان قرار می گیرد.
10	پرسپولیس در صورت پیروزی از جایش تکان نمی خورد می تواند رده سوم جدول را حفظ کند اما در صورت از دست دادن امتیاز ممکن است جای خود را روز دوشنبه به استقلال رقیب سنتی خود بدهد!
11	پرسپولیس سایه سنگین رقیب همشهری را به خوبی حس می کند.
12	نبرد تارتار با تیم محبوبش دیدنی خواهد بود.
13	زمان برگزاری سایر دیدارهای هفته یازدهم به شرح زیر است:* ذوب آهن اصفهان فولاد خوزستان یکشنبه ۳ آذر ساعت ۱۷:۳۰ ورزشگاه فولادشهر* سایپا تهران شاهین شهرداری بوشهر یکشنبه ۳ آذر ساعت ۱۶:۱۵ ورزشگاه شهدای شهر قدس* نساجی مازندران استقلال تهران دوشنبه ۴ آذر ساعت ۱۷:۳۰ ورزشگاه شهید وطنی قائمشهر
