tabnak_data###هنیه: برای برخی کشورهای عربی متأسفیم###https://www.tabnak.ir/fa/news/955406/هنیه-برای-برخی-کشورهای-عربی-متأسفیم###[]###2020-01-29 18:51:00###۹۵۵۴۰۶###['هنیه', 'کشورهای عربی', 'حماس']
1
1	رئیس دفتر سیاسی حماس مخالفت خود را با هرگونه توافق یا معامله یا طرحی که در آن از حقوق ثابت مردم فلسطین کاسته شود، اعلام کرد.
2	به گزارش ایسنا، اسماعیل هنیه، رئیس دفتر سیاسی حماس به شبکه الجزیره گفت: ما با هرگونه توافق یا معامله یا طرحی که در آن از حقوق ثابت مردم فلسطین کاسته شود مخالفیم.
3	وی گفت: ما از اینکه برخی کشورهای عربی در اعلام طرح صلح دونالد ترامپ، رئیس جمهور آمریکا مشارکت داشتند متأسفیم.
4	اعراب باید از موضع فلسطین حمایت کنند و مواضع تاریخی را نقض نکنند.
5	هنیه در پیامی به محمود عباس، رئیس تشکیلات خودگردان فلسطین گفت: پیام ما به عباس این است که باید در یک جبهه باشیم و با استراتژی‌ای موافقت کنیم که به پایان دودستگی کمک کند.
6	وی گفت: اینکه عباس هیئتی را از کرانه باختری به غزه فرستاده است نشان دهنده مرحله جدید از مذاکرات ملی است.
