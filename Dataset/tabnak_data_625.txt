tabnak_data###رأی‌گیری درباره قطعنامه محدودکننده اختیارات ترامپ علیه ایران / درگیری ارتش سوریه با نظامیان آمریکایی در قامشلی/ ورود یک فروند کشتی جنگی آمریکا خلیج فارس/ بیانیه مشترک ارتش‌های سوریه و روسیه درباره عملیات ادلب###https://www.tabnak.ir/fa/news/958651/رأی‌گیری-درباره-قطعنامه-محدودکننده-اختیارات-ترامپ-علیه-ایران-درگیری-ارتش-سوریه-با-نظامیان-آمریکایی-در-قامشلی-ورود-یک-فروند-کشتی-جنگی-آمریکا-خلیج-فارس-بیانیه-مشترک-ارتش‌های-سوریه-و-روسیه-درباره-عملیات-ادلب###['صفحه نخست', 'بین\u200cالملل']###2020-02-13 09:25:00###۹۵۸۶۵۱###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'روسیه و ترکیه', 'برجام', 'اروپا']
1@@@2
1	درگیری ارتش سوریه با نظامیان آمریکایی در قامشلی، ورود یک فروند کشتی جنگی آمریکا در خلیج فارس، بیانیه مشترک ارتش‌های سوریه و روسیه درباره عملیات ادلب و عقب نشینی نظامیان ترکیه از شمال شرق سوریه، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به رأی‌گیری درباره قطعنامه محدودکننده اختیارات ترامپ علیه ایران نیز اشاره کرد.
3	.
4	به گزارش «تابناک»؛ قطعنامه «قدرت‌های جنگی» که از سوی سناتور دموکرات «تیم کین» ارائه شده و از حمایت برخی جمهوری‌خواهان نیز برخوردار است، تا ساعاتی دیگر در صحن علنی مطرح خواهد شد.
5	بر اساس اعلام این رسانه، قرار است پنجشنبه در این خصوص رأی گیری شود.
6	به گزارش پالیتیکو، این قطعنامه در صدد است تا اختیارات نظامی دونالد ترامپ، رئیس جمهوری آمریکا برای حمله نظامی به ایران را محدود کند.
7	رسانه فوق در ادامه می‌افزاید: علاوه بر همه ۴۷ سناتور دموکرات درمجلسسنای آمریکا، قطعنامهمذکورازحمایتسناتورهای جمهوری خواهی مانند «سوزانکولینز»، «تاد یانگ»، «مایکلی»، «راندپال» نیز برخوردار است.
8	نیروهای ارتش سوریه با گشتی آمریکایی در حومه قامشلی درگیر شد که بر اثر این درگیری، یک تن کشته و یک تن دیگر زخمی شد.
9	این شبکه به نقل از منابع خود اعلام کرد: درگیری‌ها هنگامی رخ داد که نیروهای سوری در صدد توقف گشتی آمریکایی در روستای تل حامو در حومه قامشلی و به اهتزاز درآوردن پرچم سوریه بر فراز آن برآمدند.
10	این منابع افزودند: هواپیماهای ائتلاف آمریکایی بر فراز حومه قامشلی به پرواز درآمدند و صدای انفجار در منطقه پس از حادثه فوق شنیده شد و اینکه منطقه مذکور هدف قرار گرفته شده است.
11	این در حالی است که شبکه الاخباریه سوریه گزارش داد، هواپیماهای آمریکایی سه حمله به روستا به منظور تامین امنیت خروج گشتی‌های نظامی خود از اطراف روستا، انجام دادند.
12	سانا هم اعلام کرد: در جریان تیراندازی نظامیان اشغالگر آمریکایی به ساکنان روستاهای خربه عمو و حامو در شرق شهر قامشلی که در مرکز ایست و بازرسی ارتش سوریه ـ که مانع عبور گشتی آمریکایی شده بود ـ یک تن کشته و یک تن دیگر زخمی شد و آمریکایی‌های مستقر در این مرکز را سنگباران کردند و پرچم آمریکا را از روی آن به پایین کشیدند.
13	خبرنگار سانا گزارش داد که ارتش سوریه صبح امروز مانع عبور چهار گشتی نیروهای اشغالگر آمریکایی که در حال حرکت در جاده السویسعلایاخربه عمو به شرق از قامشلی بودند، شدند و آنها را مجبور به بازگشت کردند.
14	بر اساس گزارش سانا، نظامیان تروریست آمریکایی به شهروندان سوری که خودروهای زرهی آمریکایی را از کار انداختند حمله کردند.
15	سانا همچنین گزارش داد: در جریان عبور گشتی‌های اشغالگران آمریکایی در روستای بویر البوعاصی در حومه قامشلی، مردم آنها را سنگباران کردند و آنها را مجبور به توقف کردند.
16	خبرگزاری سوریه از درگیری با سلاح سنگین میان ساکنان روستای خربه عمو و نظامیان آمریکایی هم خبر داد که منجر به فرار نظامیان آمریکایی از روستا با پوشش هوایی آمریکایی شد.
17	همزمان النشره به نقل از شبکه الاخباریه سوریه از کشته شدن یک نظامی آمریکایی در روستای خربه عمو در شرق قامشلی خبر داد.
18	منابع خبری روز چهارشنبه از عزیمت شماری دیگری از نیروهای آمریکا به خلیج فارس خبر دادند.
19	به نوشته«استرایپس»، کشتی آبی خاکی «اس باتان» روز چهارشنبه با عبور از تنگه هرمز وارد خلیج فارس شد.
20	ناخدا «لانس» فرمانده نظامیان آمریکایی مستقر در این کشتی جنگی در این زمینه گفت: «عبور ما از این تنگه مهم و تداوم حضور در منطقه نقش حیاتی ادامه آزادی تردد دریایی که برای ثبات و امنیت منطقه مهم است، نشان می‌دهد.
21	»در بیانیه ارتش آمریکا آمده است، در این ماموریت کشتی آبی خاکی باتان و ۲۵۰۰ تفنگدار دریایی آن‌ را کشتی‌های «یواس‌اس نیویورک» و «یواس‌اس اوک هیل» همراهی می‌کنند.
22	این دومین کشتی جنگی بزرگ آمریکایی بعد از ناو هواپیمابر «آبراهام لینکلن» است که وارد خلیج فارس شده است.
23	هواپیمابر آبراهام لینکلن نوامبر گذشته (آبان) بعد از ده ماه حضور در منطقه عازم پایگاه خود در آمریکا شد.
24	ناخدا «گرگ» از دیگر فرماندهان نیروی دریایی آمریکا نیز درباره عزیمت این کشتی گفت، این اقدام تداوم تعهد ما به شرکای آمریکا در خلیج فارس و نقاط دیگر منطقه است.
25	فرمانده نیروهایسنتکام(ستاد فرماندهی مرکزی آمریکا در خاورمیانه) هفته گذشته حین دیدار از یک ناوهواپیمابر آمریکا در دریای عرب، به پابرجا بودن امکان اقدام‌های تلافی‌جویانه ایران پس از حمله موشکی به پایگاه «عینالاسد» اشاره کرد.
26	هیئت‌های ستاد مشترک ارتش روسیه و سوریه (چهارشنبه) در بیانیه‌ای اعلام کردند: اقدامات تحریک‌آمیز مستمر گروهک‌های تروریستی باعث شد ارتش سوریه عملیاتی را با هدف تامین امنیت در مناطق تحت سیطره دولت انجام دهد.
27	این بیانیه افزود: تحرکات جبهه النصره و گروه‌های تروریستی همپیمان با آن تلاش‌های روسیه و سوریه برای کاهش شدت تنش در ادلب را بی‌نتیجه گذاشت.
28	همچنین بیش از ۱۵۰ غیرنظامی ماه گذشته در جریان حملات این عناصر جان‌شان را از دست دادند.
29	در این بیانیه مشترک آمده است: گروه‌های مسلح اقدام به کاشت مین‌ها در جاده‌ها و بستن گذرگاه‌های اختصاص‌یافته از سوی روسیه و سوریه جهت خروج غیرنظامیان، کرده‌اند تا مانع از خروج غیرنظامیان شوند.
30	این بیانیه تصریح کرد: در جریان عقب‌نشینی تروریست‌ها، ارتش سوریه تجهیزات و مهمات جنگی متعلق به تروریست‌ها را کشف کرد که ساخت کشور‌های غربی هستند و این امر نشانگر تداوم حمایت خارجی‌ها از این شورشیان است.
31	یک منبع نظامی ترکیه‌ای اعلام کرد، نظامیان این کشور از حومه حسکه در شمال شرق سوریه عقب نشسته اند.
32	این منبع افزود: نیرو‌های ترکیه‌ای در روستا‌های واقع میان تل تمر و ابوالراسین در حومه حسکه در شمال شرق سوریه به دنبال تشدید تنش‌ها در منطقه و کشته شدن عامل اطلاعاتی ترکیه، مجبور به عقب نشینی شده اند.
33	این در حالی است که ترکیه منطقه‌ای به عمق ۳۰ کیلومتر را در داخل مرز‌های سوریه از زمان عملیات موسوم به چشمه صلح در نهم اکتبر ۲۰۱۹ در اشغال خود دارد.
34	شایان ذکر است که چند روز قبل،منابع وابسته به مخالفان سوری از درگیری‌های شدید میان نیروهایقسدو شبه نظامیان وابسته به ترکیه در محورامالکیفدر حومهتلتمردر حومهحسکهدر شمال سوریه خبر داده بودند.
