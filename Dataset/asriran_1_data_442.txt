asriran_1_data###صداقت و انصاف؛ راه مقابله با نفرین «کرونا»###https://www.asriran.com/fa/news/714667/صداقت-و-انصاف-راه-مقابله-با-نفرین-کرونا###['اجتماعی ']###2020-02-20 11:10:00###۷۱۴۶۶۷###['کرونا', 'ویروس']
21@@@22@@@23@@@24@@@25
1	خبری که مدت‌ها منتظرش بودیم بالاخره رسید.
2	کرونا؛ این ویروس ترسناک، تور جهانی خود را از چین آغاز کرد و به ایران و شهر قم رسید.
3	این نفرین در بدو ورود، جان دو قمی را گرفت و نشان داد چه نقشه‌ها که در سر ندارد.
4	شاید زمین به خاطر دست‌اندازی و آسیب به او و محیط زیست‌اش کرده‌ایم ما را نفرین کرده است که از شرق تا غرب و از شما تا جنوب آن درگیر کرونا شده‌ است.
5	امروز برای ما ایرانی‌ها خطرناک‌تر از تحریم، ریا، دروغ‌گویی، آدم‌های بی‌انصاف، بی‌تدبیری و غیرهکروناست.
6	بیماری که اگر بخواهیم با روش‌های همیشگی‌مان با آن برخورد کنیم، یقه‌مان را می‌گیرد.
7	مثلا مسؤولان باید هرآنچه هست به مردم بگویند.
8	پنهان کاری در این مورد به نفع مردم نیست.
9	مردم شهرهای مختلف در ایران باید بدانند که استان، شهر و روستای‌شان درگیر این بیماری شده است یا نه.
10	این یک مورد مصلحت اندیشی بر نمی‌دارد.
11	سلامت جامعه از هر امر دیگری مهم‌تر است.
12	اگر اطلاع رسانی درست انجام شود قطعا مردم می‌توانند با کم‌ترین هزینه این بیماری را با کمک دولت مدیریت کنند.
13	این ویروس جهان را درگیر خود کرده است و فقط شامل ایران و دولت آن نمی‌شود.
14	پس بهتر است شفافیت در این مورد در دستور کار قرار بگیرد تا به سلامت از گردنه خطرناک کرونا عبور کنیم.
15	اطلاع رسانی دقیق و درست در مورد کرونا و شهرهایی که درگیر آن هستند، یکی از مهم‌ترین وظایف دولت و نهادهای مختلف برای کنترل این بیماری است.
16	می‌شود در مدارس به جای درس‌های غیر کاربردی، روزی یک ربع برای بچه‌ها در مورد کرونا حرف زد تا هم با این ویروس آشنا شوند و هم اطلاعات خود را به خانواده منتقل کنند.
17	می‌شود از تجربه دیگران به ویژه چین در این زمینه استفاده کرد.
18	لطفا سعی نکنیم در این زمینه هم خودمان چرخ را از اول اختراع کنیم.
19	ما مردم هم در این زمانۀ کرونایی وظایفی داریم.
20	جدا از رعایت بهداشت فردی که امر حیاتی در این ماجراست، ما باید هوای هم را داشته باشیم.
21	الان بازار خرید ماسک داغ داغ است.
22	لطفا به اندازه بخریم تا به دیگران هم برسد.
23	خدای ناکرده نشود مثل داستان پوشک و شیرخشک.
24	به خدا لازم نیست انبار خانه‌ها پر از ماسک‌های مختلف شود.
25	یک یا دو بسته ماسک بخرید تا دیگران هم بتوانند بدون مشکل به این وسیله مناسب بهداشتی دسترسی داشته باشند.
26	آنهایی که دستی در فروش و تولید ماسک دارند.
27	لطفا فکر نکنند که بازار خوبی برای پول درآوردن پیدا کرده‌اند و می‌توانند جیب خود را از طریق کرونا ویروس پر پول کنند.
28	وقت برای پول درآوردن زیاد است لطفا در این یک مورد بی‌خیال سود شوید.
29	با انصاف می‌شود به جنگ نفرین کرونا رفت.
30	نکته بعدی این است که دست دادن و روبوسی کردن می‌تواند زمینه ساز انتقال این ویروس شود.
31	پس سعی کنیم کمتر همدیگر را در آغوش بگیریم و روبوسی کنیم.
32	این بی‌احترامی نیست.
33	به بزرگ‌ترها توضیح بدهید که این کار برای حفظ سلامت آنهاست و اصلا نیت شما بی‌احترامی کردن به آنها نیست.
34	کرونا با رعایت همین چند نکته قابل کنترل است و انشالله که به زودی شرش را از سر ایران و جهان کم می‌کند.
35	در پایان اشاره دوباره به این نکته ضروری است که رعایت بهداشت به ویژه شست و شوی دست‌ها در جلوگیری از این بیماری بسیار حیاتی است.
