tabnak_data###جایزه زنان موفق جهان اسلام برای نرگس آبیار###https://www.tabnak.ir/fa/news/961127/جایزه-زنان-موفق-جهان-اسلام-برای-نرگس-آبیار###['فرهنگی', 'سینما']###2020-02-23 12:15:00###۹۶۱۱۲۷###['نرگس آبیار', 'کارگردان زن سینما', 'زنان ایران']
3
1	کارگردان «شبی که ماه کامل شد» و «شیار ۱۴۳» به دلیل ثبت درست حقیقت از دریچه دوربین در فیلم‌هایش در مراسم ویژه‌ای در پاکستان مورد تقدیر قرار گرفت.
2	به گزارش «تابناک»؛ در این مراسم که توسط کمپانی رسانه‌ای HUM TV پاکستان تدارک دیده شده بود، از زنان موفق و تاثیرگذار کشورهای مختلف جهان تقدیر و نشان زنان راهبر ۲۰۲۰ به آنها اعطاء شد.
3	عارف علوی، رئیس‌جمهور پاکستان، عمران اسماعیل استاندار ایالت سند و جمعی از مقامات و شخصیت‌های سیاسی، اقتصادی، فرهنگی و هنری پاکستان و دیپلمات‌های مقیم کراچی، از حاضران این مراسم ویژه بودند که در استانداری ایالت سند برگزار شد.
4	حضور نرگس آبیار در کراچی و دریافت نشان زنان راهبر ۲۰۲۰ با استقبال شخصیت‌های هنری و سینمایی این کشور مواجه شد.
5	آبیار در زمان حضور در کراچی علاوه بر شرکت در برنامه مذکور، در برنامه‌های دیگری از جمله سمینار بررسی مشکلات و چالش‌های زنان در دنیای معاصر، کارگاه انتقال تجربیات به هنرمندان پاکستانی، برنامه نمایش فیلم «شیار ۱۴۳» به زبان اردو، ملاقات با برخی از کارگردانان پاکستانی نیز حضور یافت.
