roozno_data###میرسلیم یا وزیر احمدی‌نژاد؛ کدامیک سبد رأی قالیباف را تهدید می‌کنند؟###http://roozno.com//fa/news/428073/میرسلیم-یا-وزیر-احمدی‌نژاد-کدامیک-سبد-رأی-قالیباف-را-تهدید-می‌کنند###[]###2020-05-23 14:06:00###۴۲۸۰۷۳###['میرسلیم', 'سبد رای قالیباف']
1@@@2
1	چند روز تا آغاز به کار جدیدترین پارلمان ایران باقی نمانده است اما رقابت بر سر کرسی ریاست مجلس از مدتها قبل داغ شده است.
2	رقابتی که گویا قرار است بین حداقل ۳ کاندیدا وارد راند نهایی شود.
3	به گزارش روز نو ، با قطعی شدن نامزدی محمدباقر قالیباف، حمیدرضا حاجی بابایی و احتمال قریب به یقین سیدمصطفی میرسلیم، رقابت بر سر تصدی ریاست مجلس یازدهم، سر و شکل نهایی به خود گرفته است؛ هر چند این احتمال هم وجود دارد که در اولین جلسه رسمی فراکسیون اکثریت در عصر روز چهارشنبه ۷ خرداد، برخی چهره ها نظیر فریدون عباسی نیز یکباره انگیزه شان برای ریاست را علنی کنند.
4	فارغ از این، در گزارش پیش رو قصد داریم به سبد آرای سه نامزد نهایی یعنی قالیباف و حاجی بابایی و میرسلیم نگاهی روایت گونه بیاندازیم.
5	حاج بابایی، گزینه بعیدی که یکباره جدی شدشاید اگر تا همین یک هفته پیش، می گفتند حمیدرضا حاجی بابایی وزیر آموزش و پرورش دولت دهم، قرار است جلوتر از افرادِ دیگر حلقه دولتمردان احمدی نژاد، ردای رقابت با قالیباف را به تن کند، کسی باورش نمیشد.
6	این گمانه بعید از ذهن، در عمل رنگ واقعیت به خود گرفت و پس از جلسه مجمع عمومی ۶۲ نفره فراکسیون اکثریت که روز پنج شنبه[۱ خرداد] برگزار شد، ۳ وزیر دولت دهم بر سر نامزدی حاجی بابایی برای رقابت بر سر کرسی ریاست مجلس یازدهم، به توافق رسیدند.
7	در همین باره، وحید جلال‌زاده منتخب مردم ارومیه در مجلس یازدهم و معاون دفتر رییس جمهور در دولت نهم در توئیتی با اشاره به کناره‌گیری علی نیکزاد و شمس الدین حسینی به نفع نامزدی حاجی بابایی، نوشت: «شکر خدا گفتگوی سازنده‌ای بود و آقایان نیکزاد و حسینی با همدلی و صمیمیت برای تشکیل مجلس قوی و در تراز انقلاب اسلامی دست دکتر حاجی ‌بابایی را بالا بردند و با تمام توان از او برای تصدی کرسی ریاست مجلس، حمایت خواهند کرد.
8	» بعد از او، شخص حاج بابایی نیز در توئیتی با اشاره به فعل و انفعالات رخ داده، تاکید کرد: «از برادران صدیق و فداکارم دکتر نیکزاد و دکتر حسینی که علیرغم شایستگی برای حفظ وحدت و موفقیت نیروهای انقلاب گام بلندی برداشتند، تشکر میکنم.
9	»آنطور که از شنیده‌ها برمی آید، عمده امید حاج بابایی و تیم حامیان او که ائتلاف نمایندگان وابسته به جبهه پایداری از یک سو و اعضای دولت های نهم و دهم و مریدان محمود احمدی نژاد از سوی دیگر را شامل می شود به جز آرای این دو طیف، آرای نمایندگان استان های زاگرس نشین از جمله اراک، همدان، لرستان، ایلام، کردستان و خوزستان است.
10	یکی از نشانه‌های حمایت نمایندگان زاگرس نشین از حاج بابایی، به حضور اخیر او در جلسه فراکسیون زاگرس نشینان بازمی گردد.
11	قالیباف، مردی که آمار به نفع اوست برخلاف حاج بابایی، از قالیباف حتی پیش از برگزاری انتخابات دوم اسفند، به عنوان یکی از جدی ترین گزینه های ریاست مجلس یازدهم نام برده میشد.
12	قالیباف که هم اکنون ائتلاف جریان به اصطلاح احمدی نژادی ها و جبهه پایداری را پیش روی خود می بیند، نسبت به رقیب خود یعنی حاج بابایی، لااقل در حوزه آمار و ارقام، سبد رای بهتری دارد.
13	او حتی از چند هفته پیش، سفرهایی را به مناطقی از کشور جملگی خوزستان و کرمان را کلید زده که شائبه انتخاباتی بودن آنها در برخی محافل سیاسی برای جلب آرای نمایندگان آن استان ها مطرح است.
14	مهدی چمران فعال اصولگرا و از چهره های نزدیک به قالیباف چندی پیش درباره سفرهای استانی شهردار پیشین تهران، گفته بود: «این کار غیرقانونی نیست و برای تسهیل در شکل‌گیری مجلس یازدهم است.
15	»سیدغنی نظری منتخب مردم خلخال و کوثر در مجلس یازدهم روز جمعه در گفتگویی با «صبح نو» درباره وضعیت آرای قالیباف در مجلس گفته بود: «اگر آقای نیکزاد خودش نامزد ریاست میماند، به واسطه فعال شدن آرای نمایندگان آذری زبان به نفع او، رقابتش با آقای قالیباف جدی تر میشد اما اکنون که آقای نیکزاد به نفع آقای حاج بابایی کنار رفته، تقریبا ۸۰ درصد آرای نمایندگان آذری زبان به نفع آقای قالیباف خواهد بود.
16	»نظری با اشاره به رای نمایندگان استان های شمالی کشور نیز اظهار داشت: «اخیرا ۱۲ نفر از نمایندگان استان مازندران به دیدار آقای قالیباف رفتند.
17	آرای نمایندگان دو استان گیلان و گلستان هم با آقای قالیباف است.
18	» وی تصریح کرد: «آنطور که از فضای مجلس برمی آید، نمایندگان استان های بوشهر و کرمان و بندرعباس نیز بیشتر به آقای قالبیاف تمایل دارند.
19	» با وجودی که به نظر میرسد وضعیت قالیباف در حوزه آمار و احتمالات قوی است، اما این احتمال هم قوی به نظر میرسد که در اولین جلسه فراکسیون اکثریت در عصر روز هفتم خرداد، برخی چهره ها بتوانند با اعمال برخی لابی های سنگین، به یکباره رای قالیباف را با تهدید جدی مواجه کنند.
20	از سوی دیگر برخی روایت ها حکایت از تمایل مستقلین و بعضا اصلاح طلبان مجلس برای بر کرسی ریاست نشستن قالیباف دارد.
21	میرسلیم، کم شانس اما تعیین کننده در میان سه کاندیدای نامبرده برای ریاست مجلس یازدهم، چقدر سیدمصطفی میرسلیم شانس ریاست دارد؟ برخی شنیده ها حاکی از آن است که ائتلاف حامی حاج بابایی[جبهه پایداری+احمدی نژادی ها] بخشی از نیروی خود را برای میرسلیم نیز گذاشته است.
22	هر چند شانس میرسلیم برای ریاست فعلا چندان بالا نیستاما برخی معتقدند که نامزدی او ولو کمرنگ و کم رمق، میتواند روی نتیجه کنش دو نامزد دیگر یعنی حاج بابایی و قالیباف، موثر باشد.
23	برای نمونه «محمدحسن غفوری فرد» عضو شورای مرکزی حزب موتلفه اخیرا در گفتگویی با «خبرآنلاین» درباره تاثیر میرسلیم روی آرای قالیباف، گفته بود: «به نظرم اگر آقای میرسلیم برای ریاست مجلس نامزد نشود یا کنار بکشد، شرایط برای آقای قالیباف بهتر و راحت‌تر از سایرین خواهد بود.
24	.
25	» با این وجود، برخی اظهار نظرات از سوی خود میرسلیم، احتمال کناره گیری او به نفع دیگری را تا حد زیادی، صفر میکند.
26	مثلا میرسلیم اخیرا در گفتگویی با «اعتماد» و در پاسخ به این سوال که «در چه صورتی از نامزدی برای ریاست کنار می‌روید» تاکید کرده بود: «جایی برای کنار رفتن و کنار گذاشتن نیست.
27	»گفته می شود میرسلیم جدا از طیف حامیانش اصولگرایش در مجلس دهم حساب ویژه ای نیز بر روی لابی های چهره های تاثیرگذار اصولگرا به نفع خود باز کرده است، چهره هایی که شاید بتوانند رای مستقلین و شهرهای کوچک را به نفع مهندسِ اصولگرا بچرخانند.
