tabnak_data###با تسهیلات خرید دِین،چک‌های مدت‌دار خود را امروز نقد کنید###https://www.tabnak.ir/fa/news/981836/با-تسهیلات-خرید-دِینچک‌های-مدت‌دار-خود-را-امروز-نقد-کنید###['اقتصادی', 'داخلی']###2020-06-01 11:39:00###۹۸۱۸۳۶###['تسهیلات خرید دِین', 'خرید دین', 'بانک ملی', 'بانکداری بدون ربا', 'اوراق بهادار']
1
1	خرید دین عبارت است از "خرید اوراق و اسناد تجاری به بهایی کمتر از مبلغ اسمی" و منظور از اوراق و اسناد تجاری آن دسته از اوراق و اسناد بهاداری هستند که مفاد آن حاکی از بدهی ناشی از معاملات تجاری باشد و منظور از مبلغ اسمی، مبلغی است که بر روی اوراق بهادار درج شده است.
2	امروزه، ابزار مالی "خرید دِین" در بانک های کشور در سطح وسیعی مورد استفاده قرار می گیرد.
3	این ابزار مالی از اواسط دهه شصت و پس از تصویب قانون عملیات بانکداری بدون ربا، مصوب سال 1362 از سوی شورای نگهبان مورد تائید و همزمان مورد استفاده در سیستم بانکی کشور قرار گرفت.
4	به گزارش تابناک اقتصادی، دِین در لغت به معنای وام یا بدهی است که در سررسید معینی پرداخت شود.
5	خرید دین عبارت است از "خرید اوراق و اسناد تجاری به بهایی کمتر از مبلغ اسمی" و منظور از اوراق و اسناد تجاری آن دسته از اوراق و اسناد بهاداری هستند که مفاد آن حاکی از بدهی ناشی از معاملات تجاری باشد و منظور از مبلغ اسمی، مبلغی است که بر روی اوراق بهادار درج شده است.
6	خرید دین برای بنگاه‌هایی که اسناد و اوراق تجاری بابت فروش محصولات دارند و بابت تهیه نقدینگی به مشکل برخورده اند انجام می شود و معمولا طبق مقررات و آیین نامه های بانکی با سررسید یکساله انجام می گردد.
7	به زبان ساده تر اغلب فروش بنگاه ها به صورت اعتباری(چکی) است.
8	اگر یک بنگاهی به هر دلیلی به مشکل کمبود نقدینگی برخورد کند نیازمند آن است که برای برطرف کردن این مشکل خود وامی از بانک دریافت کند.
9	در اینجا کارشناس تسهیلات بانک به بنگاه پیشنهاد تسهیلات خرید دین را می دهد، به این صورت که مثلاً اگر بنگاه به میزان ۲ میلیارد تومان وام نیاز دارد باید به طور مثال یک ونیم برابر مبلغ وام درخواستی چک های مشتریان خود را که تاریخ سررسید آن ها از یکسال کمتر باشد به بانک تحویل دهید.
10	به مرور زمان بانک چک ها را پاس می کند و از محل وجه آنها اصل و بهره وام خود را برداشت خواهد کرد.
11	مزیت اصلی تسهیلات خرید دین این است که بنگاه های می توانند از اسناد و اوراق تجاری در اختیار خود که مدت دار می باشند برای تامین نقدینگی مورد نیازشان در زمان حال استفاده کنند.
12	در خرید دین، اصلاً بحث قرض هم مطرح نمی شود و این یک معامله تجاری می باشد.
13	اگر موضوع قرض در میان باشد، بحث ربوی بودن پیش خواهد آمد.
14	از سوی دیگر بانک نیز بعد از نقد کردن اسناد و اوراق تجاری می تواند به سود دست پیدا کند.
15	همچنین مزیت دیگر تسهیلات خرید دین این است که می تواند به داغ کردن بازارها و افزایش تواتر معاملات کمک کند.
16	مثلاً اگر بانک، تسهیلات خرید دین را برای خرید یک خودرو پرداخت کند، فرد مورد نظر می تواند با دریافت این تسهیلات به خودروی مورد نیاز خود دست پیدا کند، فرد فروشنده خودرو نیز با فروش خودرو به نقدینگی دست پیدا می کند و کالای خود را می فروشد و بانک نیز می تواند بعد از نقد کردن اسناد و اوراق تجاری به سود برسد.
17	از دیگر مزایای تسهیلات خرید دین این است که تاثیری بر متغیرهای کلان اقتصادی ندارد.
18	به طور مثال همواره نسبت به رشد پایه پولی احساس خطر وجود داشته است.
19	رشد یا تغییر پایه پولی تعریف منحصربه فرد خود را دارد، رشد پایه پولی به واسطه ورود پول از محل دارایی های خارجی، رشد دارایی ها، افزایش میزان بدهی دولت و بدهی های دولت به بانک ها ایجاد می شود و به غیر از این موارد رشد پایه پولی رخ نخواهد داد.
20	بانک ملی یکی از بانک هایی است که تسهیلات خرید دین را پرداخت می کند.
21	خرید دین در این بانک به منظور ایجاد تسهیلات لازم برای تمامی بخش های اقتصادی قابل انجام است و در چارچوب ضوابط و مقررات و با رعایت دستورالعمل‌ها و آیین نامه‌های بخش اعتباری از جمله آیین نامه تسهیلات و تعهدات کلان، اشخاص مرتبط و همچنین سیاست اعتباری سالانه صورت می گیرد که همه مشتریان بانک در همه بخش ها می توانند از این تسهیلات استفاده کنند.
22	طبق آخرین آمارها، بانک ملی ایران در ده ماهه سال 98، 36 هزار و 663 فقره تسهیلات خرید دین به ارزش ریالی 59 هزار و 813 میلیارد ریال پرداخت کرده است.
23	همچنین، بانک ملی ایران در سال 97 نیز تعداد 19 هزار و 916 فقره تسهیلات خرید دین به ارزش 40 هزار و 270 میلیارد ریال پرداخت کرده بود.
24	پرداختتسهیلات خرید دین بابت اسناد تجاری حاصل از فروش محصولات بنگاه‎های تولیدی پس از بررسی صورت های مالی حسابرسی شده و با رعایت آیین نامه ها و دستورالعمل های مربوط به تسهیلات سرمایه درگردش تا سقف ۷۰ درصد فروش سال گذشته بنگاه های تولیدی قابل پرداخت است.
25	ملاک تعیین سقف پرداختتسهیلات خرید دین در واحدهای اقتصادی غیرتولیدی نیز روند عملیات خرید و فروش با در نظرگرفتن حجم حساب ها و اسناد دریافتی اعم از تجاری یا غیرتجاری هر بنگاه در صورت های مالی حسابرسی شده و یا اظهارنامه های مالیاتی خواهد بود.
26	خرید دین اسناد تجاری هم بر پایه روش ارزش فعلی اسناد با سررسید آتی صورت می گیرد و در محاسبات مربوط به سود، اصل تسهیلات ملاک عمل خواهد بود.
27	در قرارداد میان مشتری و بانک، سررسید دین موضوع اسناد و اوراق تجاری نباید از یک سال تجاوز کند و پرداختتسهیلات خرید دین نسبت به اسناد تجاری با سررسیدهای متفاوت در قالب یک قرارداد امکان پذیر است.
28	همچنین سود تسهیلات خرید دین هم با نرخ مصوب شورای پول و اعتبار و با رعایت آیین نامه ها و دستورالعمل های مربوطه محاسبه می شود.
