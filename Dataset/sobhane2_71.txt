sobhane2###nan###http://sobhanehonline.com/fa/news/203774/تجمع-کارگران-قند-شوش-مقابل-فرمانداری###گوناگون###2019-11-10 19:12:00###۲۰۳۷۷۴###['تجمع', 'کارگران', 'قند']
1
1	شماری از کارگران کارخانه «قند شوش» در اعتراض به وضعیت شغلی خود، مقابل ساختمان فرمانداری شوش تجمع کردند.
2	صبح امروز (۱۹آبان ماه) شماری از کارگران کارخانه «قند شوش» به وضعیت شغلی خود اعتراض کردند.
3	این کارگران عنوان کردند: به دنبال اعتراض امروز و روزهای گذشته کارگران این کارخانه، نشستی با حضور چند تن از مسئولان شهرستانی شامل نمایندگانی از فرمانداری، اداره کار و تامین اجتماعی با حضور کارفرما در محل فرمانداری برگزار شد.
4	کارگران تصریح کردند: در این نشست مقرر شد کارفرما حداکثر تا ۱۰ روز آینده با تامین چغندر قند، کارگران را به محل کار خود بازگرداند در غیراین صورت تعداد محدودی برای تعمیرات کارخانه باقی بمانند و سایر کارگران همراه با کارگران فصلی تا رفع مشکل تامین مواد اولیه از مقرری بیمه بیکاری استفاده کنند.
5	به گفته کارگران؛ در جریان بارندگی‌های فرودین امسال به محصول چغندر قند مناطقی از استان کرمانشاه و خوزستان خسارت وارد شد که این موضوع فعالیت کارخانه‌های قند ازجمله کارخانه شوش را تحت تاثیر قرار داد.
6	کارگران افزودند: با افزایش مشکلات این کارخانه در نتیجه کمبود مواد اولیه چغندر قند، کارفرما اخیرا با متوقف کردن بخشی از تولید گروهی از کارگران این واحد تولیدی را به مرخصی اجباری فرستاده است و مشخص نیست این تعطیلات تا چه زمانی ادامه خواهد داشت.
7	منبع:ایلنا
