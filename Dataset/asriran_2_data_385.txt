asriran_2_data###وام میلیاردی پرسپولیس، دامن دادگان را گرفت###https://www.asriran.com/fa/news/703020/وام-میلیاردی-پرسپولیس-دامن-دادگان-را-گرفت###['ورزشی']###2019-12-11 10:02:00###۷۰۳۰۲۰###['پرسپولیس', 'دادگان']
5@@@6
1	بانک تجارت در سال ۱۳۸۳ یک فقره وام یک میلیارد و ۳۰۰ میلیون تومانی به باشگاه پرسپولیس پرداخت کرده، وامی که هنوز بازپرداخت نشده و اکنون بانک پس از ۱۵ سال در نامه‌ای به محمد دادگان رییس وقت فدراسیون فوتبال از او خواسته تا این بدهی را پرداخت کند.
2	به گزارش ایسنا، باشگاه پرسپولیس که این روزها با مشکلات مالی زیادی روبه‌رو شده حالا درگیر یک بدهی جدید بانکی شده است.
3	بانک تجارت که در سال ۱۳۸۳ وامی در حدود ۱میلیارد و ۳۰۰میلیون تومانی به باشگاه پرسپولیس پرداخت کرده، هنوز نتوانسته مطالبات خود را وصول کند و به همین خاطر با ارسال نامه‌ای به اعضای هیات‌مدیره وقت باشگاه، از آنها خواسته تا درباره وصول مطالبات بانک اقدام لازم را صورت دهند.
4	در این نامه که در تاریخ ۹ آذر امضا شده و رونوشت آن به فدراسون فوتبال و باشگاه پرسپولیس ارسال شده است، آمده، که این باشگاه باید ۲ میلیارد و ۷۰۰ میلیون تومان به عنوان اصل وام و سود دیرکرد را به بانک تجارت پرداخت کند و از آنجایی که اعضای هیات مدیره وقت امضا کننده‌گان اصلی وام هستند، نسبت به بازپرداخت این وام مدیون هستند.
5	بانک تجارت نامه‌ای را نیز به محمد دادگان رییس وقت فدراسیون فوتبال و به گفته خودش عضو افتخاری هیات مدیره وقت باشگاه پرسپولیس ارسال کرده است.
6	در این نامه آمده که چون شما یکی از امضا کنندگان اسناد دریافت این وام میلیاردی باشگاه پرسپولیس در سال ۱۳۸۳ هستید، باید نسبت به بازپرداخت این وام اقدام کنید.
7	محمد دادگان در گفت‌وگو با ایسنا با تایید دریافت نامه بانک تجارت، اظهار کرد: باشگاه پرسپولیس از دوره مدیریت مرحوم خطیب به بانک تجارت بدهکار است اما الان برای ما نامه فرستاده‌اند که باید بدهی باشگاه پرسپولیس را بدهید.
8	من با بانک تجارت تماس گرفتم و گفتم این بدهی مربوط به باشگاه پرسپولیس است و چرا باید ما بدهی را بپردازیم؟ به من گفتند شما در آن زمان عضو هیات مدیره بودید.
9	این درحالی است که من در آن سال رئیس فدراسیون فوتبال بودم و به عنوان عضو افتخاری در هیات مدیره پرسپولیس بودم و حتی حق امضا نداشتم.
10	به من گفتند مرحوم خطیب به جای من امضا کرده تا با اعتبار شما این وام دریافت شود.
11	وی افزود: واقعیت این است که الان پرسپولیس و وزارت ورزش بدهکار هستند نه من.
12	چرا باید ما این بدهی را پرداخت کنیم؟ وقتی درباره این نامه تحقیق کردم دیدم فقط برای من نامه ارسال شده و به آقایان پورمحمدی و شجاعی‌برهان که عضو اصلی وقت هیات‌مدیره بوده‌اند، نامه‌ای ارسال نشده است.
13	واقعا جای تعجب دارد که این نامه را به کسانی که در آن سال حق امضا داشتند و برای دریافت وام امضا هم کرده‌اند ارسال نشده است.
14	دادگان ادامه داد: از رئیس یکی از شعبه‌های بانک تجارت است سوال کردم، چرا نامه را فقط برای من ارسال کرده‌اید که گفت از بالا گفته‌اند فقط به دادگان نامه بدهید چون دو عضو دیگر هیات مدیره وقت الان پست دولتی دارند و این کارها بوی سیاسی می‌گیرد.
15	رییس اسبق فدراسیون فوتبال گفت: من هم خطاب به مدیران وقت بانک تجارت که وام را داده‌اند می‌گویم شما که از دادن این وام فیض!
16	برده‌اید.
17	اصلا چرا شما بدون استعلام وام پرداخت کردید.
18	حالا هم شما باید پاسخگو باشید.
19	من چرا باید برای این وام و بازپرداخت نشدن آن به بانک جواب بدهم؟ می‌خواهید برخورد سیاسی کنید، پس من هم تا آخر ایستاده‌ام.
20	دادگان تاکید کرد: بانک تجارت باید از مدیران وقت بپرسد روی چه حسابی بدون انجام استعلام این وام را پرداخت کرده‌اید؟ هرچند الان هم باشگاه پرسپولیس و وزارت ورزش مالک این باشگاه هستند و باید این بدهی را پرداخت کنند.
