asriran_2_data###احمد خاتمی: تنها راه‌حل این است که تا آخرین نفر از آمریکائی‌ها را از عراق بیرون کنند###https://www.asriran.com/fa/news/706985/احمد-خاتمی-تنها-راه‌حل-این-است-که-تا-آخرین-نفر-از-آمریکائی‌ها-را-از-عراق-بیرون-کنند###['سیاسی']###2020-01-04 13:17:00###۷۰۶۹۸۵###['احمد خاتمی', 'سردار سلیمانی']
8
1	عضو هیئت رئیسهٔ مجلس خبرگان رهبری گفت: تنها راه‌حل این است که تا آخرین نفر از آمریکائی‌ها را از عراق بیرون کنند.
2	به گزارش ایسنا، آیت الله احمد خاتمی ظهر امروز در مجلس گرامیداشت سردار اسلام شهید قاسم سلیمانی و شهید ابومهدی مهندس و دیگر همراهان شهیدشان که از طرف جامعه مدرسین، شورایعالی و مرکز مدیریت حوزه های علمیه کشور در مسجد اعظم قم برگزار شده بود عنوان کرد: سردار سلیمانی فردی مخلص بود و انگیزه الهی در او موج می‌زد.
3	عضو جامعه مدرسین حوزه علمیه قم افزود: در جای جای جبهه، او را به سرداری شجاع و نترس می شناختند و نامش لرزه به اندام دشمن می‌انداخت.
4	وقتی جنگ تمام شد، در کرمان در مقابله با اشرار و قاچاقچیانی که جولان می‌دادند به مبارزه پرداخت و وارد میدان شد و با قاطعیت و تدبیر، سفره قاچاقچیان و اشرار را از کرمان جمع کرد.
5	خاتمی بیان کرد: وقتی مساله سپاه قدس پیش آمد، شهید سلیمانی در سپاه قدس موجب افتخار جهان اسلام شد تا جایی که آمریکایی‌ها می گفتند حاج قاسم دشمن ماست اما دوست داریم او را ببینم.
6	وی خاطرنشان کرد: اگر حاج قاسم سلیمانی و مدیریت وی نبود، امروز داعش در سراسر عراق حضور داشت و یا در سوریه بودند در حالی که کمتر از ده درصد خاک سوریه در دست تکفیری‌هاست، سردار سلیمانی با مدیریت و اخلاص بیش از 4 دهه به خدمت پرداخت.
7	امام جمعه موقت تهران عنوان کرد: او عاشق و بی‌قرار شهادت بود و در این راه شعار نمیداد، اشک می‌ریخت، چرا از غافله شهیدان باز مانده بود، به ویژه در روزهای اخیر بی‌تابانه از شهادت می‌گفت حتی از رهبری خواست برای شهادتشان دعا کنند.
8	وی گفت: سردار سلیمانی، منزل خود را تبدیل به فاطمیه کرد و سالی یک بار ایام فاطمیه را برگزار می‌کرد و شنیدم که سال قبل گفته بود امسال آخرین فاطمیه من است.
9	خاتمی بیان کرد: ایشان علاقه ویژه‌ای به رهبری داشتند، شهید سلیمانی در واقع شهید بین الملل اسلام است و تنها شهید ایران اسلامی نیست، عراق ایشان را می شناسد و بهترین تجلیل را در عراق و نجف و کربلا از شهید قاسم سلیمانی دارند.
10	وی ادامه داد: همچنین سوریه و یمن و حزب الله لبنان نیز به خوبی او را میشاسند و همه داغدار او هستند و در همه این مناطق، از آمریکا انتقام خواهند گرفت.
11	عضو شورای عالی مجمع جهانی اهل بیت(ع) با تاکید بر اهمیت مقاومت و ایستادگی در برابر متجاوزان خاطرنشان کرد: مقاومت، فرهنگ قرآن است، 18 بار در قرآن کریم به آن اشاره شده و فرموده است مقاومت کنید و در میدان جنگ عقب نشینی نکنید.
12	وی عنوان کرد: همچنین 8 بار واژه استقامت و ده ها بار صبر آمده است و این‌ها نشان‌دهنده اهمیت استقامت و مقاومت در برابر دشمنان اسلام است.
13	خاتمی خاطرنشان کرد: مسئولان نظام باید شجاعت را از رهبری بیاموزند، در قرآن آمده است خود را در برابر دشمن نبازید و ایستادگی کنید، فرهنگ نمی‌توانیم واژه مقابل استقامت و به معنای تسلیم شدن در برابر دشمن است.
14	وی تصریح کرد: سردار سلیمانی، سردار مقاومت و خستگی ناپذیر بود، به ایشان گفتند آیا شما محافظ دارید، گفت محافظت از خودم را خودم بر عهده می‌گیرم،این‌ها نشان از شجاعت اوست.
15	امام جمعه موقت تهران افزود: مسئولان مصمم به انتقام هستند، آمریکائی ها پیغام دادند همان طور که انجام داده‌ایم انتقام بگیرید و مسئولان گفته‌اند، هر طور که بخواهیم انتقام می‌گیریم، در قرآن 4 بار کلمه انتقام در برابر مجرمان آمده است.
16	وی گفت: انتقام مقدس آن است که دشمن را سر جایش نشاند؛باید با انتقام جانانه آمریکا را از این جنایات مایوس کرد، عقده آمریکائی‌ها از بسیج مردمی عراق و حاج قاسم سلیمانی به دلیل ایمان و خداباوری است.
17	خاتمی بیان کرد: به این دلیل است که چنین شهادتی بزرگ نصیب او می‌شود، شهادت به دست شقی‌ترین انسان‌ها و آدم‌نماها بسیار بزرگ و باارزش است.
18	وی خاطرنشان کرد: جنایات آمریکائی‌ها به دلیل انتقام از ایران است، انتقام به دلیل حاکمیت دین در این کشور است چون ما می‌خواهیم دین و قانون خدا و ارزش‌های الهی حاکم باشد، دشمنان خدا آن را برنمی‌تابند.
19	عضو جامعه مدرسین حوزه علمیه قم عنوان کرد: به فضل خدا ما مقابل آنها می‌ایستیم،ملتی که 40 سال است مقاومت می‌کند و خسته نشده است اما به فضل خدا دشمنان را خسته می‌کند، دشمن خسته است چون در این راه هزینه ها می‌کند اما ناکام امی‌شود.
20	وی اظهار کرد: امسال رهبری در مشهد فرمودند عربستان در پی تاسیسات هسته‌ای است، ما ناراحت نیستیم، تجهیزات را فراهم می کنند و انشالله به دست حزب الله می‌افتد و از ان استفاده می کنند.
21	خاتمی گفت: همه تلاش را به کار می‌برند تا معنویت و نور خدا و ارزش ها را خاموش کنند، قرآن به صراحت وعده می‌دهد که این ها ناکام‌اند و دین آینده جهان، دین اسلام ناب محمدی است، همه جا نشانه های پیروزی وجود دارد و حلقه مقاومت در منطقه شکل گرفته است.
22	وی بیان کرد: مقاومت در عراق و سوریه و یمن و لبنان شکل گرفته است و امید است پیش مقدمه ای برای ظهور ولی عصر باشد، طرحی در مجلس عراق است که از حزب الهی‌ها می‌خواهیم آن را تصویب کنند تا آمریکائی‌ها را از عراق بیرون نمایند، تنها راه‌حل این است که تا آخرین نفر از آمریکائی‌ها را از عراق بیرون کنند.
23	عضو هیئت رئیسهٔ مجلس خبرگان رهبری خاطرنشان کرد: آمریکائی‌ها به دنبال توطئه بودند و حتی دیشب در عراق عملیات کردند.
