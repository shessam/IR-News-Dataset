asriran_1_data###درخواست ملانیا ترامپ برای اعتراضات صلح آمیز###https://www.asriran.com/fa/news/731602/درخواست-ملانیا-ترامپ-برای-اعتراضات-صلح-آمیز###['بین الملل']###2020-06-03 11:46:00###۷۳۱۶۰۲###['ملانیا ترامپ', 'جورج فلوید', 'اعتراضات']
3@@@4
1	منتقدان، توئیت‌های بانوی نخست آمریکا را که در آنها خواستار برگزاری اعتراضات صلح‌آمیز در پی مرگ سیاهپوست آمریکایی بی سلاح به دست یک افسر سفیدپوست پلیس شده بود، مورد حمله قرار دادند.
2	به گزارش ایسنا، به نوشته روزنامه یو اس ای تودی، ملانیا ترامپ، همسر رئیس جمهوری آمریکا در روزهای اخیر در بیانیه‌ای عمومی درباره اعتراضات در شهرهای مختلف آمریکا شامل واشنگتن نوشت، از بابت احساسات خشونت آمیز ناراحت شده است.
3	وی در یکی از توئیت‌هایش نوشت: از اینکه می‌بینم کشورم و جوامع تخریب و غارت می‌شوند، ناراحت هستم.
4	از همه می‌خواهم تا در صلح اعتراض کنند و بر حفاظت از یکدیگر تمرکز کنند و ملت بزرگ ما را التیام بخشند.
5	ملانیا ترامپ روز جمعه نیز دو توئیت درباره این اعتراضات منتشر کرده بود.
6	بانوی نخست آمریکا به دلیل این اعتراضات ملی که مربوط به کشته شدن جورج فلوید، سیاهپوست آمریکایی بی‌سلاح به دست افسر سفید پوست پلیس در مینیاپولیس می‌شود، اشاره نکرده بود.
7	وی در توئیت روز جمعه خود نوشته بود:‌ کشور ما مجوز راهپیمایی‌های صلح‌آمیز را می‌دهد اما دلیلی برای خشونت نیست.
8	می‌بینم که شهروندان ما در برابر کووید ۱۹ متحد هستند و از یکدیگر محافظت می‌کنند.
9	تسلیت عمیق من برای خانواده جورج فلوید است.
10	به عنوان یک ملت، بیایید بر التیام، عبادت و صلح تمرکز کنیم.
11	این توئیت‌ها باعث شد تا موجی از انتقادها علیه ملانیا ترامپ گسیل شود.
12	آنها صداقت ملانیا را زیر سوال بردند و وی را به بی‌اعتنایی به خشم و عصبانیت ناشی از مرگ یک آفریقاییآمریکایی دیگر به دست افسران پلیس متهم کردند و گفتند: تهدیدهای همسرش دونالد ترامپ، رئیس جمهوری آمریکا در استفاده از نیروی نظامی علیه معترضان و اظهاراتش درباره معترضان اوضاع را بدتر کرده است.
