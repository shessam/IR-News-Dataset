roozno_data###تشکیل پرونده ویژه شهادت سپهبد سلیمانی در دادسرای تهران###http://roozno.com//fa/news/413724/تشکیل-پرونده-ویژه-شهادت-سپهبد-سلیمانی-در-دادسرای-تهران###[]###2020-02-16 09:44:00###۴۱۳۷۲۴###['دادسرای تهران', 'شهادت سپهبد سلیمانی']
1
1	رییس قوه قضاییه گفت: مسئولان قضایی در جمهوری اسلامی ایران و در تماس‌هایی با مسئولان کشور عراق پیگیری موضوع شهادت سردار سلیمانی را در دستور کار دارند ضمن آنکه پرونده‌ای نیز در دادسرای تهران تشکیل و قضاتی مامور شده‌اند تا کار را با همکاری معاونت بین‌المللی قوه قضاییه و وزارت امور خارجه در کشور پیگیری کنند.
2	به گزارش روز نو ، آیت‌الله ابراهیم رییسی در بدو ورود به کرمان در جمع خبرنگاران ضمن تسلیت به مردم کرمان بابت شهادت سردار سرافراز جهان اسلام شهید سلیمانی افزود: ان‌شاءالله این کار با همکاری مسئولان عالی قوه قضاییه در عراق نیز دنبال می‌شود و ما نیز مجدانه این موضوع را پیگیری می‌کنیم و یقین داریم پاکی خون شهید سلیمانی سبب انتقام از قاتلان ایشان شده و در این موضوع تردیدی نخواهیم داشت.
3	وی تصریح کرد: شهید سلیمانی نه تنها افتخاری برای مردم این خطه و ایران اسلامی است بلکه افتخاری برای جهان اسلام است.
4	وی با اشاره به سفر خود به استان کرمان برای حضور در مراسم اربعین شهید سلیمانی در کرمان گفت: دیدار و نشست با همکاران قضایی و سازمان‌های وابسته به این قوه در استان کرمان به منظور بررسی و آشنایی با مشکلات این حوزه در استان کرمان و نشست با استاندار کرمان و نماینده ولی فقیه در استان کرمان در شورای قضایی از جمله برنامه‌های اینجانب در سفر به استان کرمان است.
5	رییسی بار دیگر با اشاره به شهادت سردار سلیمانی تصریح کرد: امروز بیش از هر زمانی نفرت به آمریکا و آمریکایی‌ها برانگیخته شده و توجه جهان نسبت به سلحشوری و شخصیت حاج قاسم سلیمانی که نماد مبارزه با تروریسم در دنیا بود، ایجاد شده و به تعبیر بزرگان امروز قیامتی برای شهادت این سردار بزرگوار برپاست که نگاه‌ها و دلها را به برکت خون شهید سلیمانی متوجه دین، اسلام و انقلاب و ارزش‌ها کرده که فرصت بسیار بزرگی برای پیشرفت انقلاب اسلامی خواهد بود.
