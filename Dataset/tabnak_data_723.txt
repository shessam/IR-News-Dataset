tabnak_data###فرهاد مجیدی از امیرآبادی شکایت کرد###https://www.tabnak.ir/fa/news/960067/فرهاد-مجیدی-از-امیرآبادی-شکایت-کرد###['ورزشی', 'ورزشی']###2020-02-18 19:49:00###۹۶۰۰۶۷###['امیرآبادی', 'فرهاد مجیدی', 'تابناک ورزشی', 'شکایت', 'جک تری دی', 'دوپینگ']
1
1	وکیل فرهاد مجیدی، سرمربی تیم فوتبال استقلال در مصاحبه ای از شکایت موکلش علیه مهدی امیرآبادی خبر داد.
2	به گزارش تابناک ورزشی، مهدی امیر آبادی بازیکنی است که تجربه ۹ سال حضور در استقلال را در کارنامه دارد و با بازیکنان بزرگی مثل مجتبی جباری، آندو تیموریان، جواد نکونام، فرهاد مجیدی، مهدی رحمتی، پژمان منتظری و آرش برهانی هم بازی بوده است، اما مصاحبه او حسابی جنجالی شد، جایی که او در مصاحبه‌ای در مورد دربی جنجالی جام حذفی در لیگ یازدهم صحبت کرد، بازی که در نهایت با نتیجه سه بر صفر به نفع استقلال به پایان رسید.
3	در پایان آن بازی که با برتری قاطع استقلال همراه بود شایعه شد تعدادی از بازیکنان استقلال از ماده ممنوعه جک تی ری دی استفاده کردند هرچند که این موضوع به رغم کشیده شدن به سازمان لیگ و کمیته پزشکی هرگز به صورت رسمی تایید نشد.
4	حالا مهدی امیرآبادی ۸ سال بعد از آن اتفاق در گفتگویی این مساله را تایید کرده است: «اصلا چیز خاصی نبود، یک پودر‌هایی از دوبی آورده بودند آقا فرهاد به ما گفت این را بخورید خوب است، ولی نمی‌دانست که یک ماده‌ای در آن است که به تازگی ممنوع شده و ما هم نمی‌دانستیم و خوردیم.
5	»البته مهدی امیرآبادی یکی دو روز بعد از این مصاحبه در گفتگو با یک شبکه تلویزیونی مدعی شد حرف هایش بد منتقل شده است، اما کار از کار گذشته بود و صحبت‌های او جنجالی بزرگ در فوتبال ایران به پا کرده بود.
6	فرهاد مجیدی به دلیل اینکه در زمان انتشار این خبر درگیر بازی تیمش برابر الاهلی عربستان بود نسبت به این موضوع واکنشی نشان داد، اما ساعاتی بعد از بازگشت استقلال از کویت تصمیم گرفت از مهدی امیرآبادی شکایت کند تا حالا مدافع راست سابق استقلال مجبور باشد به خاطر اظهاراتش به دادگاه برود و در مورد حرف‌هایی که زده سند رو کند.
7	بکتاش منوچهری، وکیل فرهاد مجیدی در این باره گفت: «به دلیل اظهارات کذب و انتشار اخبار خلاف واقع توسط آقای مهدی امیرآبادی در مصاحبه با خبرآنلاین، شکایت کیفری با موضوع نشر اکاذیب تقدیم مراجع قضایی خواهد شد.
8	»
