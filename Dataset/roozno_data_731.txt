roozno_data###ادعای حسین شریعتمداری: وزیر بهداشت و معاونان او با ورود «پزشکان بدون مرز» به کشور موافق نبوده اند / فرانسه سال ۸۸ اعلام کرد که با همه توان از جنبش سبز حمایت می‌کنیم؛ اکنون آقایان با چه تضمینی به این گروه اجازه ورود داده اند؟###http://roozno.com//fa/news/419514/ادعای-حسین-شریعتمداری-وزیر-بهداشت-و-معاونان-او-با-ورود-پزشکان-بدون-مرز-به-کشور-موافق-نبوده-اند-فرانسه-سال-۸۸-اعلام-کرد-که-با-همه-توان-از-جنبش-سبز-حمایت-می‌کنیم-اکنون-آقایان-با-چه-تضمینی-به-این-گروه-اجازه-ورود-داده-اند###[]###2020-03-24 10:00:00###۴۱۹۵۱۴###['حسین شریعتمداری', 'وزیر بهداشت']
1@@@26
1	شریعتمداری گفت: همین دیروز رهبر معظم انقلاب درباره ادعای کمک آمریکا به ایران برای مقابله با ویروس کرونا , به این نکته دقیق و عالمانه اشاره داشتند که ; « به آمریکایی‌ها هیچ اعتمادی نیست زیرا ممکن است داروهایی را ارسال کنند که ویروس را در ایران شایع‌تر و یا ماندگار کند و یا حتی ممکن است افرادی را به‌عنوان درمان‌کننده بفرستند تا ببینند اثرگذاری این ویروسی را که گفته می شود بخشی از آن فقط مخصوص ایران ساخته شده، چگونه بوده و اطلاعات خود را تکمیل و دشمنی خود را بیشتر کنند “ .
2	آمریکا می داند که در ایران جائی ندارد و حضورش ناممکن است ولی آیا فرانسه همواره با توطئه های آمریکا علیه ایران اسلامی همراه نبوده است و آیا مکرون با صراحت اعلام نکرده است که از تمامی طرح های آمریکا علیه کشورمان حمایت می کند ؟!شریعتمداری گفت: اکنون باید از مسئولانی که با اعزام این گروه به کشورمان موافقت کرده اند پرسید در حالی که فرانسه بارها ــ و در عمل ــ دشمنی و کینه توزی خود علیه مردم ایران را نشان داده است , آقایان با چه تضمینی به گروه اعزامی یاد شده اجازه ورود به کشورمان را داده اند ؟!به گزارش روز نو :حسین شریعتمداری مدیرمسئول روزنامه کیهان، در واکنش به اعزام پزشکان بدون مرز به کشورمان گفت: شاید این برداشت درباره «اعزام پزشکان بدون مرز “ به کشورمان بدبینانه تلقی شود ولی بدبینی اگر برخاسته از احتیاط باشد نه فقط ناشایسته نیست که “ شرط عقل “ نیز هست .
3	کمک رسانی و همدردی با دیگران، هنگامی که پای فاجعه‌ای در میان است یکی از بدیهی‌ترین نشانه‌های انسانیت و نوعدوستی است و صد البته شایسته تقدیر و تمجید .
4	اما اگر نشانه‌های قابل توجهی به این احتمال دامن بزند که نوعدوستی و همدردی یاد شده پوششی برای اهداف غیر انسانی است، نباید جانب احتیاط را از دست داد، مخصوصاً هنگامی که پای سلامت و جان انسان‌ها در میان باشد .
5	شریعتمداری تصریح کرد: دولت فرانسه کارنامه سیاهی در دشمنی و کینه توزی علیه ایران اسلامی و مردم این مرز و بوم دارد که حتی فهرست آن نیز به درازا می‌کشد .
6	فرانسه در سال ۱۹۷۴ (۱۳۵۵) با دریافت وام یک میلیارد دلاری از ایران متعهد شد که ۱۰ درصد مالکیت کارخانه بزرگ غنی سازی اورانیوم ( اورودیف) را به کشورمان واگذار کند که بعد از پیروزی انقلاب اسلامی تعهد خود را نادیده گرفت و حتی حاضر نشده است بدهی خود را به ایران پس بدهد .
7	فرانسه در جنگ تحمیلی انبوهی از تسلیحات پیشرفته و مدرن را در اختیار صدام گذاشت که جنگنده های پیشرفته میراژ ۲۰۰۰ , سوپر اتاندارد , بمب های شیمیائی از جمله آنهاست و حتی مطابق اسناد موجود به صدام پیشنهاد بمب اتم نیز داده بود .
8	میزان ارسال جنگ افزارهای مدرن از فرانسه به عراق تا آنجا بود که آلن فریدمن نوشته بود اگر ارسال سلاح از فرانسه به عراق متوقف شود, صدام ظرف ۳ هفته نابود خواهد شد.
9	مدیرمسئول روزنامه کیهان ادامه داد: در سال های ۱۳۶۲ و ۱۳۶۳ انستیتو “مریو “ فرانسه خون های آلوده به ویروس H I V ‌( ویروس ایدز) به ایران فرستاد که ۹۷۶ بیمار هموفیلی را مبتلا کرده بود ــ توجه کنید که این خون های آلوده در اوج جنگ تحمیلی و در حالی فرستاده شده بود که فرانسه همزمان , مدرن ترین تسلیحات کشتار جمعی را نیز در اختیار صدام گذاشته بود ــ فرانسه به سازمان منافقین که رسماً و علناً به ترور هزاران تن از مردم ایران اعتراف کرده است پناهندگی سیاسی داد و هنوز هم اصلی ترین پایگاه این گروه تروریست است .
10	وی افزود: هیچ گروه تروریستی و هیچیک از دشمنان ایران اسلامی را نمی توان نام برد که در فرانسه پایگاه و دفتر و دستک نداشته باشد!
11	در جریان فتنه آمریکائی اسرائیلی ۸۸ دولت فرانسه رسما از فتنه گران که آشکارا شعار براندازی می دادند حمایت کرد و نیکلا سارکوزی رئیس جمهور وقت فرانسه اعلام کرد در انتخابات تقلب شده!
12	و فرانسه باهمه توان از جنبش سبز ــ بخوانید پادو های رسماً اعلام شده آمریکا و اسرائیل ــ حمایت می کنیم!
13	دولت فرانسه در جریان مذاکرات هسته ای سخت ترین و کینه توزانه ترین مواضع را علیه ایران داشت .
14	فرانسه در سال ۲۰۱۲ طرح تحریم فرآورده های نفتی ایران را به اتحادیه اروپا پیشنهاد کرد که نهایتا با اصرار فاویوس از سوی این اتحادیه پذیرفته و عملیاتی شد و … دهها نمونه دیگر از کینه توزی ها و دشمنی های آشکار فرانسه علیه ایران و ایرانیان که شرح آن مثنوی هفتاد من کاغذ است و به درازا می کشد .
15	شریعتمداری گفت: اکنون باید از مسئولانی که با اعزام این گروه به کشورمان موافقت کرده اند پرسید در حالی که فرانسه بارها ــ و در عمل ــ دشمنی و کینه توزی خود علیه مردم ایران را نشان داده است , آقایان با چه تضمینی به گروه اعزامی یاد شده اجازه ورود به کشورمان را داده اند ؟!
16	و با کدام دلیل قابل قبولی حضور آنان را بیرون از دشمنی های پی درپی آنها ارزیابی کرده اند؟!
17	آقایان باید توضیح بدهند با کدام عقل سلیم و نگاه عاقلانه ای می توان به دولتی که بارها علیه جان مردم ایران دست به توطئه زده است اعتمادکرد ؟!
18	آیا تحویل انبوه سلاح های کشتار جمعی به صدام برای قتل عام مردم ایران نبوده است ؟!
19	آیا با ارسال خون های آلوده به ایران قصد جان مردم کشورمان را نداشته اند ؟!
20	آیا حمایت آشکار از تمامی گرو های تروریستی که آشکارا به قتل مردم بی گناه کشورمان اعتراف داشته و دارند, آقایان را در پذیرش این گروه به تردید نینداخته است ؟!مدیرمسئول روزنامه کیهان ادامه داد: از سوی دیگر , ورود این گروه به ایران در حالی است که پزشکان و کادر درمانی جمهوری اسلامی ایران ضمن آن که در سطح جهان از برجسته ترین ها هستند , در مقابله با ویروس کرونا نیز از آمریکا و اروپا پیش گرفته اند و بسیار بعید است که پزشکان اعزامی تخصصی همپای آنان داشته باشند .
21	آمریکا و اروپا هم اکنون اعتراف می کنند که از توان و تجهیزات لازم برای مقابله با کرونا برخوردار نیستند و حتی در تشخیص بیماران مبتلا به کرونا نیز مشکلات فراوان تخصصی دارند .
22	گفتنی است هنوز تیم پزشکان بدون مرز به ایران اعزام نشده بودندکه رسانه های غربی و عبری و عربی تبلیغات گسترده و پر حجمی را درباره ضرورت این اعزام و نیاز حیاتی ایران به حضور آنان تدارک دیده و با آب و تاب فراوان به آن پرداختند !
23	و از کشور و کادر درمانی کشورمان ــ با عرض پوزش ــ چهره ای درمانده و وامانده به نمایش گذاشتند !وی افزود: تا آنجا اطلاع داریم , وزارت بهداشت و وزیر محترم و فداکار آن , آقای دکتر نمکی و معاونین ایشان با اعزام این گروه موافق نبوده اند و بسیاری از متخصصان برجسته و پاکباخته کشورمان نیز حضور آنان را غیر ضروری و حتی اهانت به کادر درمانی ورزیده و جان برکف میهنمان می دانند که مخصوصاً در ماجرای اخیر حماسه ای مثال زدنی از تخصص و تعهد را رقم زده اند .
24	بنابراین سئوال این است که این خطا و یا دستکم , این بی احتیاطی خطرناک نسبت به جان و سلامت مردم را چه کسانی مرتکب شده اند و این پزشکان ظاهراً “بدون مرز “ !
25	از کدام مرز اجازه ورود گرفته اند و آیا با غرض همراه نیستند ؟!شریعتمداری در پایان گفت: همین دیروز رهبر معظم انقلاب درباره ادعای کمک آمریکا به ایران برای مقابله با ویروس کرونا , به این نکته دقیق و عالمانه اشاره داشتند که ; « به آمریکایی‌ها هیچ اعتمادی نیست زیرا ممکن است داروهایی را ارسال کنند که ویروس را در ایران شایع‌تر و یا ماندگار کند و یا حتی ممکن است افرادی را به‌عنوان درمان‌کننده بفرستند تا ببینند اثرگذاری این ویروسی را که گفته می شود بخشی از آن فقط مخصوص ایران ساخته شده، چگونه بوده و اطلاعات خود را تکمیل و دشمنی خود را بیشتر کنند “ .
26	آمریکا می داند که در ایران جائی ندارد و حضورش ناممکن است ولی آیا فرانسه همواره با توطئه های آمریکا علیه ایران اسلامی همراه نبوده است و آیا مکرون با صراحت اعلام نکرده است که از تمامی طرح های آمریکا علیه کشورمان حمایت می کند ؟!
