asriran_2_data###تاسک: ترامپ برای فروپاشی اتحادیه اروپا دعا می‌کند###https://www.asriran.com/fa/news/700586/تاسک-ترامپ-برای-فروپاشی-اتحادیه-اروپا-دعا-می‌کند###['بین الملل']###2019-11-27 17:33:00###۷۰۰۵۸۶###['ترامپ', 'اروپا']
3@@@4
1	رییس شورای اروپا اظهار کرد، دونالد ترامپ یکی از بزرگ‌ترین چالش‌های اتحادیه اروپا محسوب می‌شود زیرا برای از هم پاشیدن آن "دعا" می‌کند.
2	به گزارش ایسنا، به گزارش خبرگزاری رویترز، دونالد ترامپ، رییس جمهوری آمریکا از تصمیم انگلیس برای خروج از اتحادیه اروپا استقبال کرده و اروپا را یک "دشمن" تجاری خوانده و ارزش‌های ناتو را زیر سوال برده است.
3	دونالد تاسک، رئیس شورای اروپا در گفت‌وگو با هفته‌نامه آلمانی "دی‌ تسایت" اظهار کرد: برای نخستین بار در تاریخ با رییس جمهوری روبه‌رو هستیم که به طرز علنی مخالف اروپای متحد است.
4	او از بریگزیت حمایت و برای از هم پاشیدن این اتحادیه دعا می‌کند.
5	تاسک، ترامپ را مصمم به تضعیف اتحادیه اروپا توصیف کرد و گفت، این مساله "احتمالا دشوارترین چالش" اتحادیه اروپاست.
6	با اینکه روابط آمریکا و اتحادیه اروپا از زمان آغاز ریاست جمهوری دونالد ترامپ دچار تنش بوده است، مایک پامپئو، وزیر امور خارجه آمریکا در دیدار از بروکسل در ماه سپتامبر به دنبال برقراری دوباره روابط دوستانه با اتحادیه اروپا بود.
