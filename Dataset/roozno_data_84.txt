roozno_data###ادامه توفان شن در ریگان کرمان برای سومین روز متوالی / راه ارتباطی ۷۳ روستا مسدود شد / ۱۶ روستا خالی از سکنه شدند / ۱۵۰ روستا در محاصره شن‌های روان؛ خانه نشینی ۳ روزه مردم###http://roozno.com//fa/news/412865/ادامه-توفان-شن-در-ریگان-کرمان-برای-سومین-روز-متوالی-راه-ارتباطی-۷۳-روستا-مسدود-شد-۱۶-روستا-خالی-از-سکنه-شدند-۱۵۰-روستا-در-محاصره-شن‌های-روان-خانه-نشینی-۳-روزه-مردم###[]###2020-02-10 11:57:00###۴۱۲۸۶۵###['توفان شن', 'کرمان']
1@@@2@@@3
1	فرماندار ریگان گفت: توفان شن برای سومین روز پیاپی راه ارتباطی ۷۳ روستای این شهرستان را مسدود کرد.
2	توقف عملیات مالچ پاشی، روند کند و تعطیلی پروژه های منابع طبیعی از جمله دلایل افزایش کانون های بحران فرسایش بادی در ریگان است.
3	تاکنون گرد و غبار ۱۶روستای ریگان را خالی از سکنه و ۱۵۰روستا را در محاصره شنهای روان قرار داده است.
4	به گزارش رو نو :فرماندار ریگان گفت: توفان شن برای سومین روز پیاپی راه ارتباطی ۷۳ روستای این شهرستان را مسدود کرد.
5	امین باقری افزود: توفان شن و گرد و غبار شدید که از سه روز قبل در ریگان آغاز شده اهالی این شهرستان را خانه نشین کرده است.
6	وی وضعیت کنونی ریگان را به دلیل بالا بودن غلظت ریزگردها بحرانی اعلام کرد و بیان داشت: شدت گرد و غبار در این شهرستان به ۲۳ برابر حد مجاز افزایش یافته است.
7	فرماندار ریگان تصریح کرد: گرد و غبار شدید شب گذشته به مدت یک ساعت موجب مسدود شدن محور ترانزیتی ریگان به چابهار شد که با تلاش نیروهای راهداری و پلیس راه بازگشایی شد.
8	باقری از وضعیت بحرانی در ۱۵۰ روستای ریگان خبر داد و گفت: اهالی این روستاها سه روز متوالی خانه نشین شده اند.
9	وی افزود: گرد و غبار در ریگان خسارات زیادی به مزارع گندم و جو وارد کرده و این امر موجب شن گرفتگی باغ ها و مزارع در این شهرستان شده است.
10	فرماندار ریگان از تعطیلی مدارس در روزهای یکشنبه و دوشنبه این هفته شهرستان ریگان خبر داد و بیان داشت: توفان شن مدارس ریگان را در تمام مقاطع تحصیلی تعطیل کرد.
11	توقف عملیات مالچ پاشی، روند کند و تعطیلی پروژه های منابع طبیعی از جمله دلایل افزایش کانون های بحران فرسایش بادی در ریگان است.
12	تاکنون گرد و غبار ۱۶روستای ریگان را خالی از سکنه و ۱۵۰روستا را در محاصره شنهای روان قرار داده است.
13	ریگان تا مرکز استان کرمان ۲۸۵ کیلومتر فاصله دارد که بعد از خوزستان دومین نقطه کانون بحران فرسایش بادی در کشور است.
