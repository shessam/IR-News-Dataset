asriran_1_data###پیروانی: یا لیگ ادامه پیدا کند یا پرسپولیس را قهرمان اعلام کنند/ برخی پشت کرونا سنگر نگیریند###https://www.asriran.com/fa/news/722351/پیروانی-یا-لیگ-ادامه-پیدا-کند-یا-پرسپولیس-را-قهرمان-اعلام-کنند-برخی-پشت-کرونا-سنگر-نگیریند###['ورزشی']###2020-04-07 12:49:00###۷۲۲۳۵۱###['پیروانی', 'کرونا']
49@@@50
1	مدیر تیم فوتبال پرسپولیس گفت: لیگ را نخواهند ادامه بدهند اصلا عنوانی غیر از به رسمیت شناخته شدن قهرمانی پرسپولیس در لیگ نوزدهم را بر نمی‌تابیم.
2	پیروانی: یا لیگ ادامه پیدا کند یا پرسپولیس را قهرمان اعلام کنند/ برخی پشت کرونا سنگر نگیریندبه گزارش خبرگزاری فارس، افشین پیروانی در گفتگو با سایت رسمی باشگاه پرسپولیس اظهار داشت: این روزها اتفاقات مختلفی روی داده که لازم شده است درباره آن‌ها صحبت‌هایی داشته باشیم ولی قبل از هر چیز می‌خواهم برای همه مردم دنیا، به ویژه مردم کشورم در این شرایط خاص که پیش آمده است آرزوی سلامتی کنم و از خدا می‌خواهیم که سایه این بیماری را هر چه زودتر از سر بشریت کوتاه کند.
3	قدردانی ویژه و دعای خاص همه ما، برای کادر درمانی است که برای سلامتی همنوعان، با فداکاری، خود را برابر خطر قرار می‌دهند.
4	وی سپس در پاسخ به سوال ما در ارتباط با مسایلی که درباره اسطوره فوتبال ایران مطرح شد و واکنشی که وی و دیگر اعضای تیم، در صفحات اجتماعی خود داشتند، عنوان کرد: همایون خان بهزادی اسطوره باشگاه پرسپولیس و فوتبال ایران است.
5	او از ارکان اصلی بنیان گذاشته شدن پرسپولیس با آن کیفیت و ورود حماسی آن به فوتبال ایران بود.
6	ما درباره یکی از آدم‌های بی‌تکرار فوتبال حرف می‌زنیم.
7	پیروانی افزود: هر کسی درباره آدم‌هایی مثل او صحبت می‌کند باید بداند درباره یک سرمایه اجتماعی و معنوی برای کل ورزش و فوتبال مملکت و به طور خاص باشگاه پرسپولیس حرف می‌زند.
8	البته این هم حق مطلب را ادا نمی‌کند چون او از میراث‌های ماندگار فوتبال آسیا بود.
9	این را هم نه من به عنوان یک پرسپولیسی که کنفدراسیون فوتبال آسیا اعلام کرد، وقتی که نام او را در تالار مشاهیر فوتبال آسیا قرار داد.
10	واکنش ما، کمترین کاری بود که باید انجام می‌شد.
11	این واکنش را غیر پرسپولیسی‌ها هم باید انجام می‌دادند، چون بی‌احترامی به چهره‌هایی مانند او بی احترامی به فوتبال و مردم است.
12	کاپیتان پیشین و پیشکسوت فوتبال پرسپولیس ادامه داد: همایون خان بهزادی یادگارهای زیبا و باشکوهی از خود برای فوتبال ایران باقی گذاشت.
13	از پرسپولیس بزرگ تا پیروزی‌های ملی که ابدی شدند.
14	نسل ما با یادگاری‌های وی و امثال او بزرگ شد.
15	دربی 6تایی و آن سه گلی که زد یکی از آن خاطرات ابدی بود.
16	دربی‌ای که نه سیاسی بود و نه زور داور و بالاتر از داور بالای سرآن.
17	البته میراث بزرگ او و همبازیان نامدارش؛ پرسپولیس، محبوب‌ترین تیم آسیا بود.
18	باید احترام به پیشکسوتان، انسان‌های ارزشمند و بزرگترهایی را که واقعا بزرگ هستند و شایسته احترام، یاد بگیریم.
19	نه این‌که خلاف این‌را به نسل جدید یاد بدهیم.
20	واکنش من و اعضای تیم هم ادای احترام به یک اسطوره و آن نسل افتخارآفرین بود.
21	مدیر تیم فوتبال پرسپولیس درباره شرایط تیم، نحوه پیگیری وضعیت بازیکنان و زمان مورد نیاز برای آماده سازی قبل از شروع دوباره بازی‌ها خاطر نشان کرد: کادر فنی یک‌سری برنامه تمرینی را برای حفظ یک حداقل آمادگی، به بازیکنان ارایه کرده است و به شیوه‌های مختلفی که امکانش وجود دارد؛ بازیکنان را از راه دور تحت نظر قرار داده‌اند.
22	البته جالب است که از مقام‌های سازمان لیگ درباره برخورد با پرسپولیس به خاطر شروع تمرین‌ها، پرسیدند که اصلا این اتفاق روی نداده است.
23	برای ما جان و سلامتی بازیکنان و هواداران در بالاترین اولویت قرار دارد.
24	ما منتظر هستیم که تصمیم گیرندگان نظرشان را اعلام کنند.
25	از نظر فیزیولوژی بدن، برای رسیدن شرایط قلب و عروقی به حد مطلوب جهت مسابقه هم، 4هفته زمان لازم است ولی 3 هفته نیز می‌تواند قابل قبول باشد.
26	پیروانی درباره نظراتی که برای ادامه لیگ مطرح می‌شود، خاطرنشان کرد: یک‌سری از دوستان پیشنهاد تعطیلی لیگ را داده‌اند.
27	به نظر می‌رسد هر کسی بر اساس رتبه‌اش صحبت می‌کند.
28	ما هم به عنوان قهرمان لیگ و جام حذفی و سوپر جام و نیم فصل و صدرنشین بلامنازع بازی‌ها می‌گوییم بعد از پایان یافتن مشکل شیوع کرونا، با اصل قرار دادن حفظ و سلامت و جان همگان، بازی‌ها ادامه پیدا کند.
29	اگر قرار باشد غیر از این اتفاق بیفتد به عنوان یک هوادار پرسپولیس می‌گویم که اصلا عنوانی غیر از به رسمیت شناخته شدن قهرمانی پرسپولیس در لیگ نوزدهم را بر نمی‌تابیم.
30	وی تاکید کرد: اصلا مگر لیگ امسال برای موضوع گیت‌ها و دوربین‌های امنیتی ورزشگاه‌ها دو ماه عقب نیفتاد؟ خب لیگ سال بعد هم دو سه ماه دیرتر شروع شود.
31	اتفاقی نمی‌افتد که این قدر بعضی به تب و تاب افتاده‌اند تا خود را از گرفتاری رقابت با پرسپولیس رها کنند.
32	خیلی منطقی‌تر است که بعضی پشت این بیماری سنگر نگیرند.
33	پیروانی خاطر نشان کرد: پرسپولیس، قاعدتا بیشتر از بعضی به سلامت و جان مردم و عوامل تیم‌ها، برگزارکنندگان مسابقات و رسانه‌ها اهمیت می‌دهد.
34	بهترین بازیکنان این جا هستند.
35	اکثریت هواداران فوتبال، پرسپولیسی هستند.
36	بیشترین فعالیت رسانه‌ای در ورزش نیز در حوزه پرسپولیس انجام می‌شود، پس بیشتر از آن‌ها درگیر این مساله هستیم و سلامت و جان همه مردم، خط قرمز ما است.
37	مدیر تیم فوتبال پرسپولیس همچنین درباره ارزیابی خود از شرایط پرسپولیس با توجه به تغییرات و جلسه‌ای که به اتفاق سرمربی با اعضای هیات مدیره داشت، افزود: من در تمام این سال‌ها به این نتیجه رسیدم که در پرسپولیس، بدون خیلی چیزها می‌شود موفق شد ولی بدون حمایت هواداران از قهرمانی و موفقیت خبری نیست.
38	از سوی دیگر هواداران هم، همیشه از کسانی که برای پرسپولیس زحمت بکشند، حمایت می‌کنند.
39	من هم به عنوان یک هوادار از کسی که برای پرسپولیس تلاش کند و بتواند نگرانی‌های آن‌ها را کم کند، حمایت می‌کنم.
40	اصلا هدف غیر از این نیست.
41	الان همه از هواداران و بازیکنان و کادر فنی تا پیشکسوتان و مدیران باشگاه به دنبال برگرداندن آرامش پس از تنش‌های پیش‌ آمده و تکرار قهرمانی و البته حل مشکلات هستند.
42	برای این مساله همه باید دست در دست هم بگذاریم.
43	وی اضافه کرد: درباره نشست با هیات مدیره هم باید بگویم که جلسه خوبی داشتیم.
44	مسایل مختلفی باید مورد بحث و بررسی قرار می‌گرفت و همه چیز خوب پیش رفت.
45	درباره مسایل حال و آینده تیم، صحبت‌های خوب و مفیدی مطرح شد و برنامه‌ریزی‌هایی صورت گرفت.
46	جلسه در بالاترین سطح ممکن انجام شد که نشان می‌دهد باشگاه با حساسیت زیادی مسایل را دنبال می‌کند.
47	ما هم شاهد هستیم که هیات مدیره و سرپرست باشگاه تلاش زیادی دارند تا مشکلات پرسپولیس را به ویژه در بخش مالی حل کنند.
48	در نشستی که داشتیم، درباره شرایط تیم و بازیکنان نیز با توجه به این‌که مسابقات و تمرین‌های گروهی تعطیل است، صحبت شد.
49	قطعا برای شروع تمرینات تیمی باید منتظر اعلام نظر مراجع رسمی بود و بحث جان و سلامت مردم یک بحث تخصصی است.
50	به طور کلی باید به هواداران بگویم که نگران نباشند و تکرار قهرمانی را همه با هم رقم خواهیم زد.
