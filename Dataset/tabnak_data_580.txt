tabnak_data###نخست وزیر جدید قطر یعنی فرصت‌های جدید برای آمریکا###https://www.tabnak.ir/fa/news/958206/نخست-وزیر-جدید-قطر-یعنی-فرصت‌های-جدید-برای-آمریکا###[]###2020-02-10 15:34:00###۹۵۸۲۰۶###['قطر', 'آمریکا', 'خاورمیانه']
1
1	انتصاب خالد بن خلیفه بن عبدالعزیز آل ثانی تحصیلکرده آمریکا به عنوان نخست وزیر جدید قطر اهمیت این کشور عربی برای آمریکا را دو چندان کرده است.
2	به گزارش ایسنا، پایگاه خبری هیل در گزارشی نوشت: "شیخ عبدالله بن ناصر ، نخست وزیر سابق قطر هفته گذشته احتمالا به خاطر اختلافات سیاسی که با تمیم بن حمد امیر قطر داشت، استعفا داد.
3	سمت قبلی خالد اداره دفتر خصوصی امیر قطر موسوم به دیوان بود.
4	او همچنین به عنوان معاون اول وزیر امور خارجه و همچنین به عنوان رییس شرکت ملی نفت قطر خدمت کرده است.
5	این دو نخست وزیر نیز همچون تمیم اعضای خاندان سلطنتی آل‌ثانی هستند که از سال ۱۹۷۱ یعنی زمان استقلال قطر بر این کشور حکومت کرده‌اند.
6	قطر یک متحد مهم آمریکاست.
7	این کشور مقر پایگاه عملیات فرماندهی مرکزی آمریکا در پایگاه هوایی العدید است.
8	حدود ۱۰ هزار نیروی آمریکایی از این پایگاه هوایی برای به پرواز درآوردن جنگنده‌های F۲۲ و بمب‌افکن‌های B۵۲ بر فراز سوریه، عراق و افغانستان استفاده می‌کنند.
9	دولت قطر ارزش بسیاری برای حضور آمریکا در این کشور قائل است تا آنجایی که هزینه بروزرسانی این پایگاه هوایی به ارزش ۱.
10	۸ میلیارد دلار را پرداخت می‌کند.
11	براساس توافق نظامی که سال گذشته میان آمریکا و قطر منعقد شد این کشور عربی تا ۲۰ سال آینده مقر نیروهای آمریکایی خواهد بود.
12	دیگر متحدان ناتو که نسبت به امنیت خطوط انتقال انرژی بسیار نگران هستند به نیروهای آمریکایی پیوستند.
13	انگلیس ۲۴ فروند جنگنده تایفون به قطر فروخته تا یک اسکادران مشترک از جنگنده‌های تایفون با قطر ایجاد کند که در زمان بازی‌های جام جهانی ۲۰۲۰ میلادی کارآمد خواهند بود.
14	فرانسه در نوامبر سال ۲۰۱۹ میلادی توافق دوجانبه‌ای را با قطر امضا کرد که براساس آن نیروهای فرانسوی اجازه استقرار در این کشور عربی را به دست آوردند.
15	ترکیه نیز پایگاهی را در قطر ساخته تا ۵۰۰۰ تن از نیروهای خود را در آنجا مستقر سازد.
16	قطر همچنین یکی از خریداران اصلی تجهیزات آمریکا محسوب می‌شود.
17	در تابستان سال ۲۰۱۸ میلادی قطر ۳۶ فروند جنگنده F۱۵ به ارزش ۱۲ میلیارد دلار خریداری کرد.
18	اگر چه قطر با روسیه در خصوص خرید سیستم دفاع موشکی اس۴۰۰ گفت‌وگو کرده، اما این موضوع از ارزیابی پیشنهاد فروش روسیه پافراتر نگذاشته است.
19	قطر یکی از تولید کنندگان مهم انرژی محسوب می‌شود که بزرگترین میدان گاز طبیعی در جهان را به صورت مشترک با ایران سهیم است.
20	قطر که در حال حاضر اصلی‌ترین تولید کننده گاز طبیعی مایع جهان است اخیرا اعلام کرد که تولیدات خود را تا ۶۰ درصد افزایش می‌دهد و میزان تولیدات خود را تا سال ۲۰۲۷ میلادی از ۷۷ میلیون تن به ۱۲۶ میلیون تن خواهد رساند.
21	البته این کشور منتقدانی نیز دارد.
22	قطر مقر شبکه رادیویی و تلویزیونی جنجالی الجزیره است که اخبار خاورمیانه را پوشش می‌دهد.
23	صدای انتقادها از عربستان سعودی به خاطر کشتار جمال خاشقجی از جمله صدای اگنس کالامارد مخبر ویژه سازمان ملل و یکی از شرکت‌های حقوقی آمریکا توسط این شبکه خبری منتشر شده است.
24	یکی از گزارش‌های جنجالی در سال ۲۰۱۷ میلادی در خصوص ایران باعث شد تا عربستان سعودی و امارات متحده عربی روابط دیپلماتیک خود با قطر را قطع کنند.
25	محافظه‌کاران در آمریکا از جمله جان بولتون مشاور ملی امنیت آمریکا از قطر به خاطر تامین حمایت برای شاخه‌های اخوان المسلمین از جمله حماس انتقاد دارند.
26	بولتون همچنین تاکید کرده که اخوان المسلمین باید به عنوان یک سازمان تروریستی اعلام شود اما می‌گوید که قطر به صورت ناعادلانه مورد انتقاد قرار گرفته است.
27	اسرائیل از سال ۲۰۱۲ به قطر برای کمک مالی به حماس در نوار غزه به ارزش یک میلیارد دلار چراغ سبز نشان داده است.
28	همین یک هفته پیش نیز پل گوسار نماینده جمهوری‌خواه از ایالات آریزونای آمریکا فیلمی را از سفر بولتون به قطر در توییتر منتشر کرد.
29	قطر همچنین روابط دیپلماتیک و اقتصادی خود با گروه‌هایی همچون طالبان و با کشورهایی چون ایران را حفظ کرده است.
30	همین امر سبب شده تا این کشور عربی مورد هدف انتقاد محافظه‌کاران قرار گیرد.
31	اما دوحه با آوردن آمریکا و طالبان به پای میز مذاکرات صلح سعی دارد تا به پایان طولانی‌ترین جنگ آمریکا کمکی کرده باشد.
32	قطر روابط نزدیکی با ترکیه دارد هنگامی که پادشاهی‌های حوزه خلیج فارس، قطر را تحریم کردند، ترکیه هواپیماهایی مملو از مواد غذایی و دیگر کالاها برای این کشور ارسال کرد.
33	در واکنش قطر نیز تلاش کرد تا مانع کاهش ارزش لیر ترکیه در سال ۲۰۱۸ میلادی شود آن هم در زمانی که ارزش پول رایج قطر با یک سیر نزولی مواجه شده بود.
34	قطر از تلاش‌های ترکیه برای اسکان مجدد آوارگان سوری در شمال شرقی سوریه حمایت می‌کند و روابطش با آنکارا می‌تواند رگ حیاتی برای ائتلاف ناتو برای جلوگیری از قطع روابط شود.
35	منافع ملی آمریکا و قطر کاملا با یکدیگر همسو نیست و این دو کشور در خصوص تمامی موضوعات نشست رو در رو با یکدیگر ندارند.
36	با این حال انتصاب یک نخست وزیر جدید از دانشگاه پاسیفیک لوتران فرصتی برای همکاری با یکی از نماینده‌های قابل اعتماد امیر قطر است که شناخت خوبی از آمریکا دارد.
37	"
