asriran_2_data###فرمانده سپاه محمد رسول‌الله: برخی معترضان توسط اغتشاشگران از پشت تیر خورده‌اند/ احتمال کشته‌شدن اشتباهی معترضان توسط نیروهای امنیتی در حال بررسی است###https://www.asriran.com/fa/news/701211/فرمانده-سپاه-محمد-رسول‌الله-برخی-معترضان-توسط-اغتشاشگران-از-پشت-تیر-خورده‌اند-احتمال-کشته‌شدن-اشتباهی-معترضان-توسط-نیروهای-امنیتی-در-حال-بررسی-است###['سیاسی']###2019-12-01 14:31:00###۷۰۱۲۱۱###['معترضان', 'اغتشاش']
11@@@12@@@13
1	فرمانده سپاه محمد رسول الله گفت: مطالبات معیشتی مردم، مطالبات بر حقی است که کسی آن را انکار نکرده است.
2	«سرتیپ دوم پاسدار محمدرضا یزدی» فرمانده سپاه محمد رسول الله، در حاشیه حضور خود در جلسه امروز شورای شهر تهران، در ارتباط با اعتراضات اخیر در کشور و در واکنش به اظهارات حسام الدین آشنا، مشاور رئیس جمهور مبنی بر اینکه تمام کشته‌شدگان اغتشاشگر نبوده‌اند، گفت: برخی از افراد ما در جامعه توسط اغتشاشگران از پشت تیر خورده‌اند.
3	بنده این را تایید می‌کنم و برخی هم آشوبگر بوده‌اند.
4	افرادی که کشته شده‌اند، بررسی و به خانواده‌های آنها سرکشی می‌کنیم.
5	همانطور که صف آشوبگران از صف مردم جدا شد، صف کشته‌شدگانی که قصد تخریب داشتند از کشته‌شدگان دیگر جدا می‌شود.
6	به گزارش ایلنا، فرمانده سپاه محمد رسول الله در پاسخ به این پرسش که هیچ احتمالی در این زمینه وجود ندارد که برخی افراد به اشتباه توسط ماموران امنیتی کشته شده باشند، گفت: این مورد در حال بررسی است.
7	در وضعیت کنونی امکان تایید یا تکذیب این موضوع نیست، ولی به دقت در حال بررسی است که افراد به چه دلیل کشته شده‌اند.
8	سرتیپ دوم پاسدار محمد رضا یزدی در پاسخ به این سوال که آیا برای افرادی که به دلیل فقر به خیابان آمده بودند، آن هم با توجه به فضای کشور که از اخبار اختلاس آقازاده‌ها مکدر بود، حقی قائل هستید؟ گفت: قائدتا بحث مطالبات معیشتی مردم مطالبات بر حقی است که کسی آن را انکار نکرده است.
9	کسانی که وارد عرصه اعتراض شدند، باید صف آنها از دیگران جدا شود.
10	ما کسانی را داشتیم که بحث اعتراض نداشتند.
11	برخی از افراد دستگیر شده از مرفه‌ترین افراد بودند.
12	کسانی بودند که به هیچ وجه دغدغه مالی نداشتند.
13	اینها تنها برای آشوب آمده بودند.
14	همچنین از بیرون، حمایت یا کنترل می شدند.
15	فرمانده سپاه محمد رسول الله در پاسخ به این پرسش که چرا تخریب اموال در جنوب شهرها و مناطق فقیرنشین بوده است، آیا این نشان نمی‌دهد که مردم فقیر دست به اعتراض زده‌اند، گفت: بله، این را درست می‌گویید.
16	ولی نقطه‌گذاری دشمنان ما در مکان‌هایی بوده است که زمینه اجتماعی وجود داشت.
17	دشمن وارد فضایی می‌شود که آن فضا توسط مردم عادی فراهم شده است.
18	بر آن فضا سوار می‌شود و موج خود را راه می‌اندازد.
19	وی در پاسخ به این پرسش که آیا می‌شود اینگونه توجیه کرد که برخی مردم به دلیل خشم، سرمشق دشمنان را پذیرفته‌اند یا خیر؟ گفت: اینگونه نیست.
20	مردم در روز اول مسالمت‌آمیز وارد شدند، ولی عده‌ای سوار موج شدند و شروع به آتش زدن کردند.
21	حتی فیلم‌ها موجود است، در جاهایی مردم به آنها اعتراض می‌کنند و مانع آسیب زدن می شوند.
22	مردم می گویند ما آمده‌ایم و اعتراض داریم، چرا بانک را آتش می‌زنید.
23	کدام فرد عاقل بخاطر مشکل معیشت پمپ بنزین را آتش می‌زند.
24	سرتیپ دوم پاسدار یزدی در پاسخ به این پرسش که آیا تخریب اموال الگوی اعتراضات در تمام جهان نبوده است؟ گفت: خیر، مقایسه کشور ما با کشورهای دیگر مقایسه مع‌الفارغ است.
25	ما نباید مقایسه کنیم.
26	مردم ما مردمی فهیم هستند.
27	مردم ما تشخیص می‌دهند چه کسی به نفع آنها کار می‌کند و چگونه دنیا برای به هم زدن کشور ما دست به دست هم داده است.
28	واقعا مقایسه مردم ما با فرانسه درست نیست.
