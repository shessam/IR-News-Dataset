asriran_1_data###شدیدترین قرنطینه جهان در اردن: بازداشت 1600 نفر / خرید از سوپرمارکت فقط غیرحضوری / توزیع نان درب خانه ها###https://www.asriran.com/fa/news/720294/شدیدترین-قرنطینه-جهان-در-اردن-بازداشت-1600-نفر-خرید-از-سوپرمارکت-فقط-غیرحضوری-توزیع-نان-درب-خانه-ها###['بین الملل']###2020-03-24 17:28:00###۷۲۰۲۹۴###['اردن', 'قرنطینه']
4
1	بیش از 1600 نفر در اردن به اتهام نقض قرنطینه بازداشت شدند.
2	به گزارش عصرایران به نقل از ، در اردن که شدیدترین قرنطینه جهان را اجرا می کند 1657 نفر به اتهام خروج از خانه و نقض قرنطینه بازداشت شده اند.
3	این قرنطینه امروز سه شنبه وارد چهارمین روز خود شد.
4	افراد بازداشت شده ابتدا 14 روز در قرنطینه قرار می گیرند و سپس محاکمه خواهند شد.
5	مجازات این افراد، زندان تا یک سال خواهد بود.
6	پایان این قرنطینه اعلام نشده است.
7	تاکنون در ، 127 نفر به بیماری کووید19 ناشی از ویروس مبتلا شده اند و هیچ مورد مرگ ثبت نشده است.
8	از میان 127 بیمار کرونایی نیز فقط 105 نفر شهروند اردنی و بقیه شهروندان خارجی هستند.
9	همچنین 6 هزار نفر که وارد اردن شده اند در قرنطینه قرار دارند.
10	اردن 10 میلیون نفر جمعیت دارد.
11	برای اجرای این قرنطینه، ارتش به کمک پلیس آمده و علاوه بر خیابان ها، در ورودی ها و خروجی شهرها مستقر شده است.
12	دولت اردن از روز شنبه گذشته، حالت قرنطینه کامل اعلام کرده است.
13	براساس این حالت، همه فروشگاه ها بدون هیچ استثنایی تعطیل شده اند.
14	مردم نیز حق ندارد تحت هیچ شرایطی از خانه خارج شوند.
15	پمپ بنزین ها، مراکز درمانی و بیمارستان ها و نیروهای امنیتی – نظامی از این قرنطینه مستثنی شده اند.
16	از امروز سه شنبه داروخانه ها، نانوایی ها و فروشگاه های موادغذایی باز می کنند اما کسی حق خرید حضوری ندارد و خرید افراد به درب خانه ها ارسال می شود.
17	این اقدام توسط فروشگاه ها و نیروهای داوطلب انجام می شود.
18	دولت نگران است در صورت اعلام روزها یا ساعت های معینی برای مراجعه مردم به فروشگاه های موادغذایی، شاهد حمله به فروشگاه ها و بی نظمی و شکست قرنطینه باشد یعنی همان وضعیتی که یک روز قبل از اجرای قرنطینه، در همه شهرهای این کشور روی داد.
19	در نخستین اقدام 190 خودروی شهرداری امان (پایتخت) در خیابان ها و کوچه ها اقدام به توزیع نان کرده اند.
20	همچنین قرار است شرکت هایی نیز آب شرب نیز به درب منزل شهروندان برسانند.
21	با این حال این نگرانی وجود دارد که با این شیوه تعداد زیادی از افراد به مواد غذایی دسترسی نداشته باشند یا اینکه توانایی خرید موادغذایی برای چند روز خود نداشته باشد.
