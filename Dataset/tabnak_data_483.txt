tabnak_data###بورس‌های جهانی صعودی شدند###https://www.tabnak.ir/fa/news/957338/بورس‌های-جهانی-صعودی-شدند###['اقتصادی', 'خارجی']###2020-02-06 20:32:00###۹۵۷۳۳۸###['بورس\u200cهای جهانی', 'چین', 'بانک مرکزی']
1
1	ورود جدی بانک مرکزی چین به بازارهای مالی این کشور برای جلوگیری از هرج و مرج بیش‌تر، موجب دلگرمی معامله‌گران شده است.
2	به گزارش ایسنا به نقل از سی ان بی سی، همان طور که انتظارش می رفت مجلس سنا که اکثریت آن در اختیار جمهوری خواهان است، دونالد ترامپ، رئیس جمهور آمریکا را از هر دو اتهام مطرح شده از سوی کنگره تبرئه کرد.
3	تنها سناتور میت‌رامنی از حزب جمهوری‌خواه به استیضاح ترامپ رای داد، که این مساله واکنش پسر دونالد ترامپ را برانگیخت و وی خواهان اخراج رامنی از حزب جمهوری خواه شد.
4	از سوی دیگر نانسی پلوسی، رئیس کنگره آمریکا در توئیتی نوشت که ترامپ هم‌چنان تهدیدی برای دموکراسی آمریکا به شمار می‌رود.
5	هم‌چنین دونالد ترامپ در مجمع ایالتی آیوا موفق شد نماینده حزب جمهوری خواه در انتخابات ریاست جمهوری سال آینده معرفی شود اما حزب دموکرات هنوز نامزد ایالتی را معرفی نکرده است.
6	ترامپ توانست بیش از ۹۰ درصد آرای جمهوری خواهان را در رقابت با دو نفر دیگر به دست آورد.
7	با این حال با توجه به وزن بسیار بالای آرای ایالتی تگزاس و کالیفرنیا در تعیین نامزد نهایی دو حزب، نگاه ها بیشتر معطوف به نتایج این دو ایالت است.
8	در وال استریت، همه شاخص‌ها صعودی بودند تا جایی که هر سه شاخصمهم بورسی در سطح بالاتری از روز قبل خود بسته شدند.
9	شاخص "داوجونز ایدانستریال اوریج" با ۱.
10	۶۸ درصد صعود نسبت به روز قبل و در سطح ۲۹هزار و ۲۹۰.
11	۸۵ واحد بسته شد.
12	شاخص "اس اند پی ۵۰۰" با ۱.
13	۱۳ درصد افزایش تا سطح ۳۳۳۴.
14	۶۹ واحدی بالا رفت و دیگر شاخص مهم بورسی آمریکا یعنی " نزدک کامپوزیت" با صعود ۰.
15	۴۳ درصدی در سطح ۹۵۰۸.
16	۶۸ واحدی بسته شد.
17	از سوی دیگر ورود جدی بانک مرکزی چین به بازارهای مالی این کشور برای جلوگیری از هرج و مرج بیش‌تر، موجب دلگرمی معامله‌گران شده است.
18	پس از آن که بورس شانگهای بدترین روز پنج سال اخیر خود را سپری کرد و ارزش دلار به بالای هفت یوان رسید، بانک مرکزی چین اقدام به تزریق ۱۷۳ میلیارد دلار به بازارهای مالی کرد و با تداوم این روند در این هفته، اکنون کل نقدینگی تزریق‌ شده توسط بانک مرکزی به ۲۴۲ میلیارد دلار رسیده که این مساله با استقبال معامله گران روبرو شده است.
19	کماکان حدود دو سوم اقتصاد چین این هفته نیز به منظور کاستن از شدت شیوع بیماری ویروسی جدید تعطیل خواهند بود.
20	رودریگو کاتریل، استراتژیست ارشد ارزی در بانک ملی استرالیا گفت: بازارها در حال بازگشت از روزهای تلخ قبل هستند و بخش زیادی از روند صعودی اخیر ناشی از اقدامات موثر بانک مرکزی چین برای کاستن از تبعات اقتصادی ویروس کرونا بر روی اقتصاد این کشور بوده است.
21	انتظار می‌رود رشد اقتصادی نقاط مختلف به ویژه در شرق آسیا تحت تاثیر این ویروس در سه ماهه نخست امسال کاهش یابد.
22	هنگ کنگ، چین، تایلند، مالزی و کره جنوبی از جمله کشورهایی هستند که احتمالا بیشترین آسیب را متحمل خواهند شد.
23	فرانسیس تان، کارشناس بازار در بانک " یو ای بی" گفت: فعالان بازار انتظار دارند هر چه زودتر واکسن مقابله با ویروس کرونا به تولید انبوه برسد.
24	برای آن ها حضور نیرومند بانک مرکزی چین در بازار موجب دلگرمی بوده است و تاکید مقامات این بانک برای آمادگی نقدینگی بیشتر در صورت لزوم، نگرانی ها از ریزش شدید شاخص ها را تا حد زیادی کاهش داده است.
25	از طرف دیگر اکنون انگلیس به نخستین کشوری تبدیل می‌شود که اتحادیه اروپا را ترک می‌کند.
26	با وجود گذشت سه سال از زمان رای مردم انگلیس به خروج از این اتحادیه، دو طرف احتمالا یک دوره گذار یک ساله را در نظر خواهند گرفت.
27	اگر چه انتظار نمی‌رود با توجه به در نظر گرفتن دوره گذار، برگزیت تاثیر محسوسی روی متغیرهای کلان اقتصادی کشورهای اروپایی در کوتاه مدت داشته باشد اما پیامدهای این خروج تاریخی به تدریج در حال آشکار شدن است.
28	انگلیس اکنون در حال مذاکره با استرالیا برای امضای پیمان تجارت آزاد پسا برگزیت است و انتظار می‌رود مذاکره با آمریکا نیز برای امضای پیمانی بزرگ به زودی آغاز شود.
29	بوریس جانسون، نخست‌وزیر انگلیس اتحادیه اروپا را تهدید کرده است که اگر به شرایطی مشابه روابط این اتحادیه اروپا با کانادا رضایت ندهد، انگلیس به شرایط برگزیت سخت باز خواهد گشت و تجارت دو طرف تابع قوانین سازمان تجارت جهانی خواهد بود.
30	در معاملات بازارهای بورس در اروپا، شاخص‌ها تحت تاثیر برگزیت قرارداشتند تا جایی که شاخص "فوتسی ۱۰۰" بورس لندن با ۰.
31	۵۹ درصد افزایش نسبت به روز قبل و در سطح ۷۵۱۷.
32	۰۳ واحد بسته شد.
33	شاخص "کک ۴۰" بورس پاریس با صعود ۰.
34	۳۹ درصدی در سطح ۶۰۳۷.
35	۰۵ واحد بسته شد و شاخص "دکس ۳۰" بورس فرانکفورت در آلمان با صعود ۰.
36	۷۷ درصدی و ایستادن در سطح ۱۳ هزار و ۵۸۱.
37	۵۴ واحدی به کار خود خاتمه داد.
38	در مادرید شاخص "ایبکس ۳۵" ۰.
39	۶۶ درصد بالا رفت و به ۹۷۸۱.
40	۵۰ واحد رسید.
41	در حوزه جنگ تجاری نیز به دنبال امضای فاز نخست توافق تجاری پس از ۱۷ ماه اختلاف گسترده، چین اعلام کرده است تعرفه وارداتی خود از محصولاتی به ارزش ۸۵ میلیارد دلار از آمریکا را کاهش می‌دهد.
42	چین همچنین متعهد به افزایش واردات خود از آمریکا به میزان ۲۰۰ میلیارد دلار از آمریکا ظرف سه سال شده است.
43	از سوی دیگر در معاملات بورس‌های آسیا، شاخص‌ها عملکرد مشابهی داشتند؛ تا جایی که شاخص "نیک کی ۲۲۵" بورس توکیو ژاپن با افزایش ۲.
44	۳۸ درصدی تا سطح ۲۳ هزار و ۸۷۳.
45	۵۹ واحدی بالا رفت.
46	شاخص " هانگ سنگ" بورس هنگ کنگ ۲.
47	۶۴ درصد صعود کرد و در سطح ۲۷ هزار و ۴۹۳.
48	۷۰ واحد بسته شد.
49	در چین شاخص " شانگ‌های کامپوزیت " جهش ۱.
50	۸۶ درصدی را تجربه کرد و در سطح ۳۸۸۹.
51	۷۸ واحد بسته شد.
52	در استرالیا شاخص "اس اند پی اس اند ایکس ۲۰۰" بورس سیدنی با ۱.
53	۰۵ درصد افزایش و ایستادن در سطح ۷۰۴۹.
54	۲۰ واحدی به کار خود خاتمه داد.
55	در بین دیگر شاخص‌های مهم آسیایی، شاخص " تاپیکس" ژاپن صعودی بود.
56	در بازار طلای سیاه روند قیمت‌ها صعودی بود.
57	هر بشکه نفت " وست تگزاس اینتر مدیت" با ۱.
58	۹۱ درصد افزایش به ۵۱.
59	۷۲ دلار رسید و نفت خام برنت دریای شمال با صعود ۱.
60	۲۷درصدی به ازای ۵۵.
61	۹۸ دلار در هر بشکه مبادله شد.
62	همچنین در بازار فلزات گران‌بها، بهای هر اونس طلا برای تحویل فوری با ۰.
63	۲۳ درصد افزایش نسبت به روز قبل در سطح ۱۵۵۹.
64	۶۰ دلار معامله شد.
65	هر اونس نقره با صعود ۰.
66	۵ درصدی به ازای ۱۷.
67	۶۹ دلار مبادله شد.
