tabnak_data###دیدار ظریف با سناتور کریس مورفی / روایت سناتور آمریکایی از محور‌های گفت‌وگویش با ظریف/ درخواست گوترش از ایران، روسیه و ترکیه برای یافتن راهکار در سوریه / اعزام ۳۰۰ کامیون سلاح آمریکایی از عراق به سوریه###https://www.tabnak.ir/fa/news/960167/دیدار-ظریف-با-سناتور-کریس-مورفی-روایت-سناتور-آمریکایی-از-محور‌های-گفت‌وگویش-با-ظریف-درخواست-گوترش-از-ایران-روسیه-و-ترکیه-برای-یافتن-راهکار-در-سوریه-اعزام-۳۰۰-کامیون-سلاح-آمریکایی-از-عراق-به-سوریه###['صفحه نخست', 'بین\u200cالملل']###2020-02-19 08:32:00###۹۶۰۱۶۷###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا']
1@@@2
1	روایت سناتور آمریکایی از محور‌های گفت‌وگویش با ظریف، درخواست گوترش از ایران، روسیه و ترکیه برای یافتن راهکار در سوریه، توضیح سخنگوی وزارت خارجه درباره دیدار ظریف و سناتور آمریکایی و اعزام ۳۰۰ کامیون سلاح آمریکایی از عراق به سوریه، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به دیدار ظریف با سناتور کریس مورفی نیز اشاره کرد.
3	«کریس مورفی»، سناتور دموکرات آمریکا در پیامی توئیتری دیدار با محمد جواد ظریف وزیر خارجه ایران را تأیید کرد.
4	این سناتور آمریکایی در این خصوص نوشت: در جریان سفرم به آلمان در کنفرانس امنیتی مونیخ با وزیر خارجه ایران دیدار کردم.
5	وی با تکرار مواضع خصمانه مقامات آمریکایی در ادعایی مضحک مدعی شد: عدم گفتگو با دشمنان به ویژه در خاورمیانه پرتنش خطرناک است.
6	این در حالی است که روز گذشته برخی رسانه‌های آمریکایی از دیدار محرمانه محمدجواد ظریف با کریس مورفی، سناتور دموکرات آمریکایی در حاشیه نشست امنیتی مونیخ خبر داده بودند.
7	رسانه فدرالیست دیروز در این باره اعلام کرد، یک منبع ناشناس مدعی دیدار وزیر خارجه ایران با یک سناتور آمریکایی در آلمان شده است.
8	در این ارتباط به نقل از یک هیأت فرانسوی در مونیخ ادعا شده بود که کریس مورفی، سناتور دموکرات ایالت کنتیکت آمریکا در حاشیه کنفرانس امنیتی مونیخ با محمد جواد ظریف، وزیر خارجه ایران دیداری محرمانه داشته است، حال آنکه همزمان یک مقام وزارت خارجه آمریکا اعلام کرده بود که وزارت خارجه هیچ اطلاعی درباره اینکه مورفی دیداری با مقامات ایرانی داشته است، ندارد.
9	«کریس مورفی»، نماینده دموکرات مجلس سنای آمریکا سه‌شنبه درباره دیدارش با «محمد جواد ظریف»، وزیر خارجه ایران اظهارنظر کرده و توضیحاتی داده است.
10	ظریف و مورفی چند روز پیش در حاشیه کنفرانس امنیتی مونیخ با یکدیگر دیدار کرده بودند.
11	پایگاه آمریکایی «فدرالیست» نخستین رسانه‌ای بود که این خبر را به نقل از یک منبع آگاه منتشر کرد، اما اشاره‌ای به محتوای گفت‌وگوی دو طرف نکرد.
12	مورفی سه‌شنبه بخشی از یادداشت‌های خود درباره سفرش به اوکراین و مونیخ را روی وب‌سایت meduim.
13	com منتشر کرده است.
14	او در این مطلب که ظاهراً قبل از دیدارش با آقای ظریف نوشته شده، برنامه‌هایش را از محور‌هایی که قرار است با وزیر خارجه ایران گفتگو کند، ارائه کرده است.
15	مورفی از برنامه‌اش برای دیدار با وزیر خارجه ایران به عنوان «دیداری مهم» یاد کرده و نوشته است: «طی سال‌های گذشته، هم در دوران اوباما و هم در دوران ترامپ من گاه با وزیر خارجه ایران، ظریف دیدار کرده‌ام.
16	درباره ایران هیچ توهمی ندارم؛ آن‌ها دشمن ما و مسئول کشتار هزاران آمریکایی و حمایت از گروه‌های تروریستی در سراسر خاورمیانه در سطحی غیرقابل قبول هستند، اما من فکر می‌کنم صحبت نکردن با دشمنان، خطرناک است.
17	»کریس مورفی در ادامه از سیاست «دونالد ترامپ»، رئیس‌جمهور آمریکا در قبال ایران انتقاد کرده و نوشته است: «رایزنی و مذاکره راهی برای کاستن از تنش‌ها و کاهش احتمال بحران است.
18	البته ترامپ نفعی در انجام این کار‌ها ندارد.
19	طی سه سال گذشته، هیچ کانال دیپلماتیک بین آمریکا و ایران وجود ندارد و تصادفی نیست که تنش‌ها تشدید شده و اخیراً به زخمی شدن بیش از صد سرباز آمریکایی در حمله راکتی ایران به یک پایگاه آمریکا در عراق منجر شده است.
20	»مورفی در ادامه نوشته است: «قصد دارم شنبه‌شب با ظریف در هتلش دیدار کنم و اهداف متعددی برای این دیدار دارم.
21	اول می‌خواهم بدانم آیا او فکر می‌کند اقدامات تلافی‌جویانه برای ترور سردار قاسم سلیمانی خاتمه یافته و می‌خواهم اطمینان پیدا کنم برای او ۱۰۰ درصد روشن است که اگر هر یک از گروه‌های وابسته به ایران در عراق به نیرو‌های ایالات متحده در عراق حمله کنند، این اقدام به منزله تشدید غیرقابل قبول تنش‌ها خواهد بود.
22	»کریس مورفی نوشته است: «دوماً خواستار کمک او در یمن هستم.
23	به او خواهم گفت، می‌دانم افزایش اخیر در حملات حوثی‌های مرتبط با ایران در یمن از زمان بعد از ترور سردار سلیمانی صورت گرفته تصادفی نیست.
24	به او خواهم گفت که ایران نباید به حوثی‌ها اجازه دهد فرصت صلح را از دست بدهند.
25	»وی اضافه کرده است: «البته پیش‌بینی می‌کنم او بگوید این سعودی‌ها هستند که دارند پیشرفت در مذاکرات صلح را مختل می‌کنند نه حوثی‌ها، اما می‌خواهم توجهش را به یک موضوع جلب کنم.
26	»مورفی نوشت: «قصد دارم تصمیم وحشتناک اخیر حوثی‌ها برای اجرای مالیات ۲ درصدی روی تمامی کمک‌های بشردوستانه توزیع‌شده توسط آمریکا و همه دیگر گروه‌های خیریه در یمن را مطرح کنم.
27	»مساله آمریکایی‌ها بازداشت‌شده در ایران، یکی دیگر از مسائلی است که مورفی نوشته با آن درباره دیپلمات ارشد ایرانی رایزنی خواهد کرد.
28	مورفی در توئیت‌های سه‌شنبه‌اش هم ادعا‌هایی را درباره محتوای دیدارش با وزیر خارجه ایران منتشر کرده است.
29	او در یک توئیت نوشته است: «من در مونیخ با وزیر خارجه ایران گفتگو کردم.
30	صحبت نکردم با دشمنان، به خصوص در بحبوحه تشدید تنش‌ها خطرناک است.
31	»مورفی در دومین توئیت نوشته است: «اولاً از او خواستم نیرو‌های نیابتی ایران در عراق را که ممکن است به نیرو‌ها و متحدان آمریکا حمله کنند، کنترل کند.
32	دوماً او را برای آزادسازی شهروندان آمریکا که غیرقانونی در ایران بازداشت شده‌اند تحت فشار قرار دادم.
33	سوم، از او خواستم اقدامات حوثی‌ها در مسدود کردن کمک‌های بشردوستانه در یمن را متوقف کند.
34	»دبیرکل سازمان ملل متحد روز سه شنبه در گفتگو با یک رسانه آمریکایی خواهان کمک ایران، روسیه و ترکیه برای خاتمه درگیری‌های طولانی مدت در سوریه شد.
35	«آنتونیو گوترش» دبیرکل سازمان ملل متحد در گفتگو با «آسوشیتدپرس» گفت که جهان کنونی به دلیل هرج و مرج‌های موجود آشوب زده شده است.
36	وی با اشاره به مشکلات ملت سوریه بابت ناآرامی‌های طولانی مدت در این کشور، آتش بس فوری در سوریه را خواستار شد.
37	دبیرکل سازمان ملل همچنین از ایران، ترکیه و روسیه خواست تا یک راه حل سیاسی در این زمینه پیدا کنند.
38	گوترش با پرداختن به موضوع لیبی، از نقض آشکار تحریم‌های تسلیحاتی سازمان ملل علیه این کشور ابراز تعجب کرد.
39	یک مقام سازمان ملل متحد نیز روز یکشنبه از نقض تحریم تسلیحاتی لیبی انتقاد کرده بود.
40	«استفانی ویلیامز» قائم مقام نماینده ویژه سازمان ملل در امور لیبی، با انتقاد از ادامه حمایت‌های کشورهای مختلف از طرف‌های لیبیایی اعلام کرد، تحریم تسلیحاتی سازمان ملل علیه لیبی به جوک تبدیل شده است.
41	سید عباس موسوی، سخنگوی وزارت امور خارجه جمهوری اسلامی ایران روز سه‌شنبه در پیامی توئیتری خاطرنشان کرد که دیدار اخیر محمد جواد ظریف با یکی از سناتورهای آمریکایی در حاشیه کنفرانس امنیتی مونیخ، در راستای دیپلماسی عمومی جمهوری اسلامی ایران صورت گرفته است.
42	موسوی در این پیام توئیتری نوشت: «دکتر ظریف همواره گفته اند با برخی اعضای کنگره آمریکا که از او درخواست ملاقات می کنند، دیدار و دیدگاه های ج.
43	ا.
44	ایران و واقعیات منطقه را تشریح می کند.
45	این اقدامات بخشی از دیپلماسی عمومی است که شامل دیدار با نخبگان، مراکز فکری و مصاحبه و دیدار توجیهی با اصحاب رسانه ها نیز می شود.
46	»اولگ ژوراولوف، رئیس مرکز آشتی روسیه که زیر نظر وزارت دفاع این کشور فعالیت می‌کند، تاکید کرد، این تجهیزات نظامی و سلاح علیه نیروهای نظامی ترکیه و ساکنان غیرنظامی استفاده می‌شوند.
47	وی اضافه کرد: فرماندهی نیروهای آمریکایی در منطقه عملیات اشباع گسترده منطقه شرق فرات به سلاح و مهمات را اجرا می‌کند و فقط از ابتدای ۲۰۲۰ ، سیزده کاروان نظامی از عراق به سوریه وارد شده که شامل بیش از ۸۰ خودروی زرهی و بیش از ۳۰۰ کامیون حامل انواع مختلف سلاح و مهمات جنگی بوده است.
48	ژوراولوف تاکید کرد: این سلاح‌های آمریکایی در جریان درگیری‌ها و تقابل بین گروه‌های مسلح در شرق فرات و علیه یگان‌های ارتش ترکیه در شمال سوریه و غیرنظامیان استفاده می‌شوند.
49	این مقام وزارت دفاع روسیه تاکید کرد: به دلیل وضعیت دشوار انسانی و حملات مداوم افراد مسلح به محله‌های مسکونی که منجر به تلفاتی در میان غیرنظامیان می‌شود، ساکنان مناطق شمال شرق سوریه از مناطق اقامت خود به صورت دسته‌های بزرگ به اراضی تحت تسلط دولت سوریه نقل مکان می‌کنند.
50	ژوراولوف خاطرنشان کرد: از ابتدای سال ۲۰۲۰ حدود ۲۳ هزار سوری که اکثرشان افراد مسن و کودک بودند از طریق گذرگاه صالحیه در شهر دیر الزور عبور کرده‌اند.
51	به گفته او، وضعیت مناطق تحت کنترل ائتلاف آمریکایی شاهد دشواری رو به فزونی است و از ابتدای سال سیزده کاروان نظامی مسلح از عراق به این مناطق وارد شده‌اند.
