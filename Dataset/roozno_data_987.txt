roozno_data###ترامپ: آماده ارسال هزاران ونتیلاتور به ایران هستیم###http://roozno.com//fa/news/422738/ترامپ-آماده-ارسال-هزاران-ونتیلاتور-به-ایران-هستیم###[]###2020-04-19 10:38:00###۴۲۲۷۳۸###['ترامپ', 'ایران']
1
1	رئیس جمهوری آمریکا با تکرار ادعای پیشین خود که ایران خواستار گفت‌وگو است، جان کری وزیر خارجه اوباما را متهم کرد که نمی‌خواهد ایران توافق دیگری داشته باشد.
2	به گزارش روز نو :دونالد ترامپ عصر شنبه در نشست خبری روزانه که درباره کرونا برگزار شده بود، در پاسخ به این سوال مطرح کرد که در روزهای اخیر اتفاقاتی از سوی دشمنانی همچون کره شمالی، روسیه، چین و ایران رخ داده و با نیروی هوایی آمریکا بازی کرده‌اند.
3	پیام شما برای این کشورها چیست؟وی افزود: وقتی به کاخ سفید آمدم، ایران یک مرکز ترور بود.
4	ما ۱۸ نقطه درگیری داشتیم.
5	در همان هفته نخست درباره ایران پرسیدم که آنها گفتند ۱۸ نقطه درگیری در یمن، سوریه و عراق داریم.
6	ترامپ: جان کری نمی‌خواهد ایران توافق کندرئیس جمهوری آمریکا با این ادعا که ایران اکنون نسبت به متفاوت شده است، ادامه داد: من توافق(هسته‌ای) را متوقف کردم که فاجعه بار بود.
7	آنها خواهان گفت‌وگو هستند.
8	(جان) کری یک توافق منعقد کرد و نمی‌خواهد آنها توافق دیگری داشته باشند.
9	ترامپ با بیان اینکه کری مبدع توافق بود، افزود: به ایران ۱.
10	۸ میلیارد دلار پول نقد دادند.
11	شما می‌توانید این اتاق را ۱۰ بار با اسکناس ۱۰۰ دلاری پر کنید در حالیکه اتاق کوچکی نیست.
12	وی ادامه داد: فکر می‌کنم این اقدام یک نقض بزرگ بود و اگر برای جان کری نبود، ما یک توافق داشتیم.
13	رئیس جمهوری آمریکا با تکرار این ادعا که وقتی وارد کاخ سفید شدم ایران در حال گرفتن کل خاورمیانه بود، گفت الان ایران فقط می‌خواهد زنده بماند.
14	آنها هر هفته اعتراض می‌کنند.
15	ترامپ بدون اشاره به تروریسم اقتصادی خود علیه مردم ایران، آن هم در بحبوحه همه‌گیری کرونا، افزود: من پیشنهاد کرده‌ام که در صورت تمایل به آنها کمک کنم.
16	اگر آنها به ونتیلاتور احتیاج داشته باشند، و درخواست کنند، ما هزاران دستگاه تنفس مصنوعی داریم که برای آنها می‌فرستیم.
17	وی ادامه داد: در اینجا انباری از دستگاه‌های تنفس مصنوعی داریم و شروع به ارسال آنها می کنیم تا بیمارستان ها بتوانند انبار خود را پر کنند.
18	نیویورک این کار را نکرد و من آن را درک می کنم.
19	ایرانی‌ها نمی‌خواهند با ما درگیر شوند.
20	ترامپ با این ادعا که اکنون ایران کشوری متفاوت شده است، اضافه کرد: آنها می‌خواهند یک توافق منعقد کنند.
21	به نظر من، او(جان کری) به آنها می‌گوید صبر کنید ، شاید ترامپ باخت و شما می‌توانید مذاکره کنید.
22	رئیس جمهوری آمریکا درباره روسیه هم گفت: ما روابط خوبی با روسیه داریم و درباره توافق نفتی با همدیگر کار کردیم.
23	همچنین من با شاه سعودی و رئیس جمهوری روسیه هم تلفنی صحبت کردم.
24	ما به توافقی رسیدیم که برای آنها، عربستان سعودی و ما بسیار مهم بود.
25	ترامپ افزود: رئیس جمهوری پوتین بسیار شخص محترمی است.
26	انجام این کار مهم بود.
27	شاه (سعودی) عالی بود.
28	ما مکزیک را هم آوردیم.
29	وی درباره کره شمالی هم گفت: می‌بینم موشک‌های برد کوتاه را آزمایش می‌کنند.
30	آنها مدت‌هاست که این کار را انجام می‌دهند.
31	اخیرا یادداشت خوبی از او دریافت کردم.
32	این یک یادداشت خوب بود، فکر می‌کنم خوب کار می‌کنیم.
