asriran_1_data###جشن سده زرتشتیان در یزد لغو شد###https://www.asriran.com/fa/news/711345/جشن-سده-زرتشتیان-در-یزد-لغو-شد###['فرهنگی/هنری']###2020-01-30 11:54:00###۷۱۱۳۴۵###['زرتشتیان', 'یزد', 'زرتشتی']
4
1	عضو انجمن زرتشتیان یزد از لغو جشن سده در باشگاه سازمان جوانان این شهر در محل آتشکده مرکز استان خبر داد و گفت: این مراسم در دیگر نقاط از جمله در محله های زرتشتی نشین شهرهای تفت، میبد و اردکان برگزار می شود.
2	سپنتا نیکنام روز پنجشنبه در گفت و گو با ایرنا علت لغو این مراسم را درگذشت « عماد ملانوری» از هنرمندان جوان و فعال استان چهارشنبه شب هنگام نورپردازی و آماده سازی باشگاه برای مراسم یاشده ذکر کرد و افزود: با تصمیم انجمن زرتشتیان مراسم جشن در این محل لغو شد.
3	نیکنام تنها عضو زرتشتی پنجمین دوره شورای اسلامی شهر یزد است ، این شورا ۱۱ عضو دارد.
4	سَده، یکی از جشن‌های ایرانی، است که در آغاز شامگاه دهم بهمن ماه یعنی روز آبان از ماه بهمن برگزار می‌شود.
5	هم اکنون حدود ۶ هزار نفر از پیروان این کیش ایران باستان در استان یزد زندگی می کنند، زرتشتیان ایران یک نماینده در مجلس شورای اسلامی دارند.
6	پیروان این کیش در دهمین روز بهمن ماه با افروختن هیزمی که مردم از پگاه بر بام خانه خود یا بر بلندی کوهستان گرد آورده‌اند، این جشن را آغاز می‌ کنند.
7	گفته می شود این جشن همیشه به شکل دسته‌جمعی و با گردهمایی مردمان شهر و محله و روستا در یک‌جا و با برپایی یک آتش بزرگ برگزار می‌شد.
8	مردم در گردآوردی هیزم با یکدیگر مشارکت می‌کنند و بدین ترتیب جشن سده، جشن همکاری و همبستگی نیز است.
9	در این روز زرتشتیان با حضور در یک محل از شهر یا روستا در کنار هم آتشی می‌افروزند و به نیایش‌خوانی و سرودخوانی و پایکوبی نیز می‌پردازند.
