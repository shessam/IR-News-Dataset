tabnak_data###پست جدید برای خسرو حیدری در استقلال###https://www.tabnak.ir/fa/news/981812/پست-جدید-برای-خسرو-حیدری-در-استقلال###['ورزشی', 'ورزشی']###2020-06-01 09:40:00###۹۸۱۸۱۲###['خسرو حیدری', 'استقلال', 'آکادمی استقلال', 'تابناک ورزشی']
6
1	خسرو حیدری، کاپیتان پیشین تیم استقلال که سال گذشته از دنیای فوتبال خداحافظی کرد این روز‌ها رابطه خوبی با احمد سعادتمند، مدیرعامل این باشگاه پیدا کرده است.
2	رابطه حیدری و سعادتمند آنقدر خوب شده که حتی سعادتمند چند روز پیش به رستوران خسرو حیدری هم رفت.
3	به گزارشتابناک ورزشی، همه این‌ها در شرایطی است که حیدری ارتباط خوبی با خانواده حجازی، سعید رمضانی و فرهاد مجیدی هم دارد.
4	از همین رو یک‌سری شایعات به گوش می‌رسد مبنی بر اینکه خسرو قرار است با توجه به همین ارتباطات خوب و دوستانه به زودی یک پست در باشگاه استقلال بگیرد.
5	حتی شنیده می‌شود او به زودی مسئول آکادمی باشگاه می‌شود.
6	حیدری در طول دوران بازی خود و حتی پس از خداحافظی از فوتبال، همواره یکی از بی‌حاشیه‌ترین بازیکنان و پیشکسوتان این تیم بوده و هنوز هم یک‌سری پست خالی در باشگاه استقلال وجود دارد که یکی از آن‌ها می‌تواند به حیدری برسد.
