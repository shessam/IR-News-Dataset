sobhane2###nan###http://sobhanehonline.com/fa/news/203460/اصلاح-قانون-مشاغل-سخت-و-زیان-آور-در-مجلس###نبض بازار###2019-11-05 13:02:00###۲۰۳۴۶۰###['پورابراهیمی', 'نماینده مجلس', 'قانون مشاغل سخت']
8
1	نشست مشترک سالاری رئیس سازمان تامین اجتماعی کشور با حضور تعدادی از نمایندگان استان کرمان برگزار شد.
2	محمدرضا پورابراهیمی نماینده مردم کرمان و راور در مجلس شوای اسلامی در این نشست با تقدیر از زحمات سالاری رئیس سازمان تامین اجتماعی کشور گفت: جایگاه و نقش این سازمان در ارائه خدمات مرتبط با بیمه‌های اجتماعی و برنامه ریزی در حوزه کلان اقتصاد کشور از اهمین بسزایی برخوردار است.
3	او افزود: با توجه به شرایط خاص سازمان تامین اجتماعی در سال‌های اخیر، لزوم برنامه ریزی جامع برای سازمان ضروری است و ما آمادگی داریم به تامین اجتماعی برای رفع مشکلاتش کمک کنیم که تعهدات خود را در حوزه بیمه‌ای عملیاتی کرده و در مقوله‌های اقتصادی به خوبی وارد شود.
4	پورابراهیمی با اشاره به اینکه برآورد می‌شود تنها در سال ۹۸ تعهدات دولت به سازمان تامین اجتماعی ۳۰ هزار میلیارد تومان باشد، تعیین تکلیف بدهی‌های دولت به سازمان تامین اجتماعی را یکی از ضرورت‌های مهم و اساسی نام برد و بیان کرد: افزایش سقف بدهی‌های دولت به تامین اجتماعی نگران کننده است و استمرار آن موجب مشکلات جدی برای سازمان در پرداخت تعهدات بازنشستگان، بیمه‌ای و بخش‌های مختلف مربوط به جذب سرمایه گذاری می‌شود و از سوی دیگر این افزایش تثبیت تعهدات دولت را در سال‌های بعد دچار مشکل می کند.
5	نماینده مردم کرمان و راور در مجلس شورای اسلامی گفت: پیش بینی می‌شود حدود ۱۵۰ هزار میلیارد تومان تعهدات دولت به سازمان تامین اجتماعی باشد که ادامه این روند نگرانی جدی در تسویه تعهدات دولت به تامین اجتماعی در سال‌های آینده ایجاد خواهد کرد.
6	پورابراهیمی بیان کرد: انتطار ما این است که دولت تعهدات خود را ایفا کند و ما هم کمک می‌کنیم در بحث مالیات بر ارزش افزوده پیشنهادی را لحاظ می‌کنیم که دولت بابت منابعی که از این طریق دریافت می‌کند بخشی را برای ایفای تعهدات خودش به سازمان تامین اجتماعی لحاظ کند.
7	او تصریح کرد: فضای خوبی به جهت حمایت از سازمان تامین اجتماعی وجود دارد، اما مشکلاتی در کرمان داریم از جمله بحث مشاغل سخت و زیان آور که انتظار می‌رود سریعا پیشنهاد قبلی ارائه شده را عملیاتی کند که کمک کننده به مشاغل سخت و زیان آور از جمله کارگران معادن زغال خواهد بود.
8	پورابراهیمی از آخرین خبر‌ها از تدوین متن پیشنهادی برای اصلاح قانون مشاغل سخت و زیان آور خبر داد و گفت: در صورتی که این متن پیشنهادی به صحن علنی آید با رای بالا تصویب خواهد شد.
9	او تصرح کرد: مشکل بعدی در حوزه غربالگری بیمه‌های مشاغل خاص است، از یک سو مواجه با افرادی هستیم که هیچگونه تناسبی با رشته قالیبافی و صنایع دستی و کارگر ساختمانی ندارند و از این بیمه استفاده می‌کنند و از سوی دیگر افراد مستحق استفاده از این خدمات بیمه‌ای محروم هستند.
10	پورابراهیمی خطاب به رئیس سازمان تامین اجتماعی بیان کرد: موارد متعددی از خانواده‌هایی که مشمول استفاده از خدمات قالیبافان هستند، صنایع دستی، خادمان مساجد، کارگران ساختمان مراجعه دارند که امکان استفاده از این ظرفیت بیمه‌ای برای آن‌ها فراهم نیست و مشکلات عدیده‌ای ایجاد کرده است.
11	او بررسی مسائل مربوط به کارگران و کارفرمایان را مطرح کرد و گفت: به دلیل اینکه کرمان استانی معدنی، صنعتی، کشاورزی، خدماتی و گردشگری است، تعداد کارگران و کارفرمایان زیادی دارد و درخواست از تامین اجتماعی است که در کرمان حضور یابد و نشست را با شورا‌های کارگری داشته باشند و نشستی با فعالان اقتصادی، کارفرمایان حضور یافته و موضوعات مختلف با تامین اجتماعی را برطرف کند.
12	رئیس سازمان تامین اجتماعی در ارتباط با غربالگری گفت: با پیشنهاد پورابراهیمی برای غربالگری از طریق سندیکا‌های تخصصی که در حوزه بخش خصوصی وجود دارد موافق هستیم.
13	در ادامه امیری رئیس مجمع نمایندگان استان کرمان هم مشکلات مربوط به بخش کارگری و درمانی آن‌ها را مطرح کرد و سایر نمایندگان هم مسائل و مشکلات خود را مطرح کردند و مقرر شد در جلسه در کرمان این مضوعات بررسی شود.
14	/باشگاه خبرنگاران
