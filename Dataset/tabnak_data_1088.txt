tabnak_data###تاریخ جدید ۴بازی ایران درانتخابی جام جهانی۲۰۲۰###https://www.tabnak.ir/fa/news/964493/تاریخ-جدید-۴بازی-ایران-درانتخابی-جام-جهانی۲۰۲۰###['ورزشی', 'ورزشی']###2020-03-08 18:20:00###۹۶۴۴۹۳###['مقدماتی جام جهانی', 'تابناک ورزشی', 'ایران و بحرین', 'لغو مسابقات', 'کرونا', 'ویروس کرونا']
5@@@6
1	فدراسیون فوتبال بحرین رسما از نامه فیفا مبنی بر تعویق بازی با ایران در انتخابی جام جهانی ۲۰۲۲ خبر داد.
2	به گزارش تابناک ورزشی، فدراسیون فوتبال بحرین اعلام کرد که نامه‌ای از فدراسیون جهانی (فیفا) دریافت کرده که ۳ بازی آینده اش در انتخابی جام جهانی به تعویق افتاده است.
3	بحرین یکی از رقبای ایران در انتخابی جام جهانی ۲۰۲۲ قطر است.
4	در این نامه فیفا، تاریخ جدید برگزاری ۳ مسابقه آینده این تیم مشخص شده است.
5	در این نامه، فیفا به قطعیت از تعویق تمام دیدار‌ها از ماه مارچ و ژوئن به اکتبر و نوامبر (مهر و آبان) خبر داد.
6	بنا به اعلام فدراسیون بحرین، دیدار این تیم با ایران که قرار بود ۱۵ خرداد و در تهران برگزار شود، به ۲۲ آبان موکول شد.
7	با این نامه رسمی فدراسیون جهانی به بحرین، مشخص شد دیدار‌های ایران مقابل کامبوج و هنگ کنگ که قرار بود ۷ و ۱۳ فروردین برگزار شود هم به تعویق افتاده است.
8	حتی بازی آخر با عراق نیز به زمان دیگر موکول شده است.
9	با این تفاسیر، تمام مسابقات شاگردان اسکوچیچ در ماه‌های مهر و آبان سال آینده برگزار می‌شود.
10	بنا به زمان بندی اعلام شده به فدراسیون بحرین، رقابت این تیم قرار بود با کامبوج در تاریخ ۷ فروردین ۹۹ برگزار شود که به ۱۷ مهر افتاد.
11	این بازی همزمان با دیدار ایران و هنگ کنگ بود که بنا به اعلام فیفا، روی کاغذ بازی شاگردان اسکوچیچ هم به ۱۷ مهر منتقل می‌شود.
12	دیدار بحرین با هنگ کنگ که قرار بود ۲۰ خرداد برگزار شود و همزمان با بازی آخر ایران با عراق بود، به ۲۷ آبان موکول شده است.
13	یعنی احتمال زیادی دارد که رقابت ایران با عراق نیز به این تاریخ منتقل شده باشد.
