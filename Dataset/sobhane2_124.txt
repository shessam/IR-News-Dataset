sobhane2###nan###http://sobhanehonline.com/fa/news/204088/امامزاده-قلابی-در-کرمان-ویران-شد###گوناگون###2019-11-13 22:13:00###۲۰۴۰۸۸###['امامزاده', 'کرمان', 'تخریب']
1
1	یک زیارتگاه غیر واقعی در حومه شهر بزنجان کرمان صبح امروز تخریب شد.
2	مهدی شریف، رئیس اداره اوقاف شهرستان‌های بافت، رابر و ارزوئیه گفت: پس از گزارش‌های واصله از سوی برخی افراد مبنی بر ساخت یک باب زیارتگاه غیرقانونی در حومه شهر بزنجان، تحقیقات لازم از سوی کارشناسان این اداره انجام و نهایتاً با هماهنگی صورت گرفته با مراجع قضایی و امنیتی، صبح امروز این ساختمان تخریب شد.
3	رئیس اداره اوقاف شهرستان‌های بافت، رابر و ارزوئیه افزود: یکی از مواضعات بسیار مهمی که طی چند سال اخیر به اعتقادات مذهبی مردم صدمه وارد کرده، ورود بدعت و خرافه به حوزه بافت و اماکن مذهبی خصوصاً بقاع متبرکه است تا جایی که چندی پیش مدیرکل امور اجتماعی و مؤسسات خیریه ضمن ابراز نگرانی شدید از ایجاد و ساخت‌وساز و افزایش تعداد امامزادگان در کشور با صدور ابلاغیه‌ای بر مبارزه با هرگونه خرافه گرایی تأکید کرد.
4	او اظهار کرد: این در حالی است که در استفتائات متعدد صورت گرفته از مراجع عظام نیز مؤکدا آورده شده که خواب حجت شرعی ندارد و کار‌های نظیر امامزاده‌سازی که صرفاً مبنای خواب افراد و بدون هیچ‌گونه شجره‌نامه معتبر از سوی سازمان اوقاف ایجاد می‌شوند فاقد وجاهت شرعی است.
5	شریف بیان داشت: بر اساس قانون تشکیلات و اختیارات سازمان اوقاف، اداره امور اماکن مذهبی اسلامی مانند بقاع متبرکه به عهده سازمان اوقاف و به‌تبع آن به عهده ادارات اوقاف محل است و در عرف و فرهنگ دینی ما مسلمانان به مدفن و فرزند زادگان، ائمه اطهار (ع) مرسوم است که لقب زیارتگاه یا بقعه داده‌اند که بنا به ویژگی خاص ایران، این بقاع متبرکه در سراسر شهر‌ها و روستای آن پراکنده است و بارزترین اثر آن زنده نگهداشتن باور‌ها و اعتقادات مذهبی مردم است لذا بقاع متبرکه علاوه بر ارزش مذهبی دارای ارزش فرهنگی نیز هستند.
