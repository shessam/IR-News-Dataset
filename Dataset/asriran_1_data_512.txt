asriran_1_data###مدیرعامل پرسپولیس: ادعاهای قلعه نویی کذب محض و باطل است/ استوکس بابت هر روز غیبت باید جریمه بپردازد###https://www.asriran.com/fa/news/715333/مدیرعامل-پرسپولیس-ادعاهای-قلعه-نویی-کذب-محض-و-باطل-است-استوکس-بابت-هر-روز-غیبت-باید-جریمه-بپردازد###['ورزشی']###2020-02-24 11:08:00###۷۱۵۳۳۳###['انصاری فرد', 'قلعه نویی']
26@@@27@@@28
1	مدیرعامل باشگاه پرسپولیس گفت: ما تا ساعت 5 و 29 در داخل راهرو ها گرمکن پوشیده آماده بودیم اما سپاهان عزمی برای برگزاری بازی نداشت.
2	به گزارش فارس، محمد حسن انصاری فرد در گفت و گو با برنامه سلام صبح به خیر در تلویزیون در خصوص حواشی دیروز در اصفهان که منجر به لغو بازی با سپاهان شد صحبت های زیر را انجام داد:بازی دیروز باید سه هیچ شود یا اگر رای بدهند که دوباره باید بازی انجام شود این کار را می کنید؟دیروز سپاهان حقیقتا هیچ عزم و اراده ای به دلایل مختلف برای برگزاری این مسابقه نداشت.
3	به دروغ عنوان کردند تماشاگران اجازه نمی دهند ما بیاییم در حالی که فرمانده یگان ویژه اصفهان که بر شرفش درود که واقعیت را گفت و اعلام کرد تیم سپاهان خودش دوست نداشت بیاید و هیچ مشکلی برای انتقال بازیکنان وجود نداشته است.
4	نمی خواستند بازی کنند.
5	صاف و رک و پوست کنده به شما بگویم که این ها چند بازیکن مصدوم داشتند، سازمان لیگ و وزارت بهداشت دستور داد تماشاگرانشان به علت ویروس کرونا حضور نداشته باشند.
6	سوال من این است که تیم های استقلال، نفت مسجد سلیمان، به خصوص شهرخودرو و استقلال که میزبان بودند بازی را برگزار کردند اما سپاهان فقط نمی خواهد بازی را برگزار کند؟ مگر چنین چیزی می شود؟بله دقیقا.
7	ما حدود 45 دقیقه قبل از مسابقه گرم کردیم و طبق قوانینی که وجود دارد تیم ها باید یک ساعت و نیم قبل از مسابقه در زمین باشند و این قانون از طرف AFC، فیفا و سازمان لیگ وجود دارد اما سپاهانی ها به ادعای واهی و کذب می گویند هواداران ما اجازه حضور ندادند.
8	در حالی که اینگونه نبوده و پروژه شان برگزار نشدن بازی بود.
9	وقتی 4 و ربع وارد ورزشگاه شدند، از 4 و 20 در رختکن استقرار پیدا کردند هیچ یک از نفرات باشگاه سپاهان حتی داخل راهروها نشد.
10	اینکه می گفتند ما داخل راهرو گرم می کردیم ادعای کذبی است و من خودم آنجا ناظر بودم.
11	هیچ فردی از رختکن سپاهان بیرون نیامد.
12	اینکه ورزشگاهی خالی از تماشاگر است و چمن به این خوبی دارد بازیکنان می روند در راهرو گرم می کنند!؟ ورزشگاه خودشان بوده و بدون تماشاگر بوده است.
13	ادعا می کنند ما ساعت 5 بعد از ظهر آماده بازی بودیم، آقای مرادی ناظر بازی با شهامت اعلام کرد آقای باشگاه سپاهان اگر شما می خواستید بازی کنید چرا لیست بازیکنانتان را ارائه ندادید؟ اگر 4 و 20 داخل رختکن بودید و عزم و اراده ای برای بازی داشتید!؟ مگر نباید لیست را ارائه بدهید؟ مگر جزو قوانین نیست؟ مگر ناظر دو بار کنار رختکن شما نیامد و لیست نخواست؟ بعد ادعا می کنید ساعت 5 آماده بازی بودید!
14	تا ساعت 5 و نیم منتظر بازی بودیم اما این ها نیامدند.
15	کاملا رد می کنم و کذب است و حرف باطلی است.
16	ما تا ساعت 5 و 29 در داخل راهرو ها گرمکن پوشیده آماده بودیم اما سپاهان عزمی برای برگزاری بازی نداشت.
17	از کمیته انضباطی انتظار داریم با عدالت رفتار شود.
18	قانون باید رعایت شود.
19	این ها دروغهایی گفتند که باید مطابق قانون برخورد شود و همه را به بازی گرفتند.
20	نشد که بگوییم من امروز دلم نمی خواهد بازی کنم یا تماشاچیان نگذاشتند ما بیاییم!
21	بنابراین این بازی باید 3 بر صفر اعلام شود و اعتقاد دارم کمیته انضباطی با عدالت رفتار خواهد کرد.
22	ما اینقدر از این مسائل ضربه خوردیم.
23	تیم هایی مثل سپاهان به جای حاشیه پردازی و مسائل کذب بروند تیمشان را قوی کنند.
24	اینها چون دو سه بازیکن مصدوم داشتند تماشاگر نداشتند و نمی خواستند با ما بازی کنند.
25	این وظیفه فدراسیون و کمیته انضباطی است که قاطعانه برخورد کند و ما غیر از این انتظاری نداریم.
26	استوکس فعلا نیامده است ولی ما قرارداد را با او طوری تنظیم کرده ایم که بابت هر جلسه غیبت در تمرین سه هزار دلار برای نیامدن به مسابقه 50 هزار دلار و کل مبلغ قرارداد از او پس گرفته شود.
27	ما هیچ ضرر مالی تخواهیم کرد.
28	ایشان بحث کرونا را بهانه کرده اما به مدیر برنامه اش ایمیل داده ایم و این موارد را به ایشان گفته ایم.
29	تمام این مسائل حاشیه ای در قراردادش هست و قرارداد محکمی است که ما کل خسارت را می توانیم از او بگیریم.
