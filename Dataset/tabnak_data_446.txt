tabnak_data###سفر بنیامین نتانیاهو به چند کشور عربی/تنش در مناسبات کویت و عربستان/ جلسه شورای امنیت در مورد اوضاع بحرانی ادلب/ محاصره شهر راهبردی سراقب از سه محور از سوی ارتش سوریه###https://www.tabnak.ir/fa/news/957180/سفر-بنیامین-نتانیاهو-به-چند-کشور-عربیتنش-در-مناسبات-کویت-و-عربستان-جلسه-شورای-امنیت-در-مورد-اوضاع-بحرانی-ادلب-محاصره-شهر-راهبردی-سراقب-از-سه-محور-از-سوی-ارتش-سوریه###['صفحه نخست', 'بین\u200cالملل']###2020-02-06 09:04:00###۹۵۷۱۸۰###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'روسیه']
1@@@2
1	تنش در مناسبات کویت و عربستان، جلسه شورای امنیت در مورد اوضاع بحرانی ادلب، محاصره شهر راهبردی سراقب از سه محور از سوی ارتش سوریه و تهیه پیش نویس محکومیت طرح «معامله قرن» در شورای امنیت از جمله مهم‌ترین خبر‌ها و رویداد‌های مرتبط با خاورمیانه بوده اند.
2	در این میان، باید به سفر بنیامین نتانیاهو به چند کشور عربی نیز اشاره کرد.
3	به گزارش «تابناک»؛ «دانا فایس» تحلیلگر امور سیاسی شبکه ۱۲ تلویزیون رژیم صهیونیستی اعلام کرد، بنیامین نتانیاهو نخست وزیر اسرائیل پیش از برگزاری انتخابات کنیست (پارلمان رژیم صهیونیستی) احتمالاً به چند کشور عربی سفر خواهد کرد.
4	این تحلیلگر امور سیاسی به نام این کشورها اشاره ای نکرد.
5	وی اعلام کرد، این خبر را بر اساس گزارش های اخیر در رسانه های رژیم صهیونیستی و نزدیکی اخیر تل آویو با سودان، مغرب و امارات بیان می کند.
6	گفتنی است، انتخابات کنیست قرار است دوازدهم مارس (۲۲ اسفند) برگزار شود.
7	وزارت خارجه کویت درباره انتشار ویدئوی اهانت‌های یک شهروند سعودی به کویت و مردم این کشور در یکی از شبکه‌های اجتماعی با سفارت کویت در ریاض تماس گرفت.
8	روزنامه الرای افزود: این تماس مقدمه ای برای تدابیر حقوقی و قانونی لازم علیه شهروند سعودی صورت گرفت.
9	مطلق السلطان، شهروند سعودی در این فایل ویدئویی کشور کویت را مسخره و به مردم این کشور اهانت کرد.
10	السطان مساحت کوچک کویت نسبت به عربستان را به باد تمسخر گرفت و مدعی شد، در برخی مناطق کویت روسپیگری رواج دارد؛ این گفته های اهانت آمیز شهروند سعودی، باعث خشم و نارضایتی گسترده ای در بین کویتی ها شده است.
11	منابع سوری از تسلط ارتش سوریه بر شهرک اسلامیین در حومه ادلب و محاصره شهر سراقب از سه محور خبر دادند.
12	ارتش سوریه در ادامه عملیات خود ـ که از ۲۴ ماه گذشته میلادی شروع شده تاکنون ـ بر مناطق زیادی مسلط شده است.
13	بر اساس این گزارش؛ ارتش سوریه با درهم شکستن تروریستهای اجناد قفقاز بر شهرک اسلامیین در شرق شهر سراقب در حومه جنوب شرقی ادلب مسلط شد و به این ترتیب سراقب از سه محور به محاصره درآمد.
14	این در حالی که در حومه جنوبیحلب نیز ارتش سوریه بر مناطق القلعجیه، زیتان، خلصه، الحمیره، الخالدیه پس از نبرد با تروریستها جبهه النصره مسلط شده است.
15	برخی اعضای شورای امنیت سازمان ملل، پیش‌نویس قطعنامه محکومیت طرح «معامله قرن» به عنوان طرح ترامپ درباره فلسطین را منتشر کردند.
16	درپیش‌نویساین قطعنامه، الحاقمناطقی از کرانه باختری به رژیم صهیونیستیمحکوم شدهاست.
17	در این قطعنامهتصریح شدهاست، الحاقهربخشاز کرانه باختری به رژیم صهیونیستی غیرقانونیاعلام و اظهارات مقاماتی که خواستارالحاقاین مناطق به رژیم صهیونیستی هستند،محکوم شدهاست.
18	پیش‌نویس قطعنامهمذکوراز طرف نمایندگان تونس و اندونزی در میان دیگر اعضای شورای امنیتتوزیعشده و خواستار برگزاری نشست‌های لازم پیرامون بحث برسروضعیت و شرایط فلسطین در منطقه شده است.
