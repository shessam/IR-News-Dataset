tabnak_data###لغو عجیب دربی مصر دقیقا شبیه ماجرای سپاهان-پرسپولیس!###https://www.tabnak.ir/fa/news/961703/لغو-عجیب-دربی-مصر-دقیقا-شبیه-ماجرای-سپاهان-پرسپولیس###['ورزشی', 'ورزشی']###2020-02-25 15:33:00###۹۶۱۷۰۳###['دربی مصر', 'الزمالک مصر', 'الاهلی مصر', 'تابناک ورزشی', 'سپاهان و پرسپولیس', 'لغو مسابقه']
4
1	اتفاقات عجیب مسابقه تیم‌های پرسپولیس و سپاهان در اصفهان به شکل دیگری در دربی حساس قاهره و در بازی تیم‌های الاهلی و الزمالک تکرار شد.
2	به گزارش تابناک ورزشی، قرار بود بازی عقب افتاده از هفته چهارم لیگ مصر بین تیم‌های الاهلی و الزمالک با قضاوت ماسیکا داور اهل لیتوانی در قاهره برگزار شود اما به دلیل تاخیر تیم الزمالک پس از 30 دقیقه تیم داوری از عدم برگزاری بازی خبر داد.
3	داور اهل لیتوانی پس از 30 دقیقه حضور بازیکنان الاهلی در زمین بازی و عدم ورود بازیکنان الزمالک سوت خودش را به صدا درآورد و از لغو مسابقه به دلیل غیبت یکی از دو تیم خبر داد.
4	اعضای تیم الزمالک اعلام کرده بودند به دلیل ترافیک و همچنین نقص فنی اتوبوس نمی‌توانند در موعد مقرر وارد ورزشگاه شوند و تیم داوری به همراه بازیکنان الاهلی 30 دقیقه برای حضور آنها در زمین منتظر ماندند.
5	گزارش اتفاقات این بازی به فدراسیون فوتبال مصر ارائه شده و به نوشته رسانه‌های مصری علاوه بر اعلام نتیجه 3 بر صفر به سود الاهلی جریمه‌هایی برای باشگاه الزمالک در نظر گرفته می‌شود.
