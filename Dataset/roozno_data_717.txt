roozno_data###ربیعی:نگوییم دولت مخالف قرنطینه بود/متهم به کرونای بنفش شدیم###http://roozno.com//fa/news/419049/ربیعینگوییم-دولت-مخالف-قرنطینه-بودمتهم-به-کرونای-بنفش-شدیم###[]###2020-03-19 09:21:00###۴۱۹۰۴۹###['ربیعی', 'قرنطینه']
1@@@2
1	سخنگوی دولت گفت:نگوییم دولت با قرنطینه مخالفت کرد، باید اول قرنطینه را تعریف کنیم، می‌تواند از دم در خانه انجام شود یا روش دیگری داشته باشد.
2	در کشورهای اروپایی هم هرکدام به شکلی عمل کردند اما باید به زیرساخت‌های اقتصادی و فرهنگی هر کشور هم توجه شود و بعد تصمیم به قرنطینه بگیریم ما باید اقتصاد کشور را هم در نظر بگیریم.
3	به گزارش روز نو ، علی ربیعی سخنگوی دولت در گفتگویی تلویزیونی در تشریح اقدامات مقابله ای دولت با کنترل و پیشگیری شیوع کرونا، گفت: ما از زمانی که متوجه ورود کرونا به کشور شدیم آن را اعلام کردیم، اولین جلسه ستاد مقابله با ویروس کرونا بدبینانه‌ترین سناریو را برای مقابله با آن در نظر گرفت و ۳ هزار تخت خواب از سوی نیروهای مسلح به مجموعه درمانی اضافه شد.
4	>>>>در همین رابطه بیشتر بخوانید؛ربیعی: در ۱۳ استان اول درگیر با کرونا، عبور و مرور کنترل می‌شود /بازارها تعطیل می‌شودوی افزود: در روزهای اول همه جامعه در شوک مواجه با این بیماری بودند، این موضوع البته از سوی مردم طبیعی است و در همه جای دنیا هم مشابه آن را دیدیم اما مردم باید کمک کنند که در این زمینه خیرین در استان‌های مختلف به کمک دولت آمدند.
5	ربیعی با بیان اینکه پدیده کرونا یک پدیده ناشناخته است، گفت: در حال حاضر مهمترین عنصر در کنترل این ویروس رفتار مردم است و به همین خاطر از همه می خواهیم تا برای جلوگیری از شیوع بیشتر این ویروس در خانه بمانند.
6	اهم اظهارات سخنگوی دولت را به نقل از ایسنا بخوانید؛*خیلی دلم میخواست که با مردم در شرایط سختی که با این ویروس بی عاطفه مواجه شدیم همدلی داشته باشیم.
7	ما سال ساختی را پشت سر گذاشتیم و فکر میکنم ۱۰ حادثه سخت را پشت سر گذاشتیم.
8	*البته امروز وضعیت متعادلی داریم و سرپا هستیم و در حوزه بهداشت و درمان یکی از دلایلی که وزارت بهداشت ما خوب عمل کرد جدای از کادر پزشکی حرفه‌ای کشور و مدیریت این مجموعه توسط آقای نمکی، زیرساخت‌های درمانی ما در شش سال گذشته به خوبی تقویت شده بود و بیش از همه چهل سال گذشته در این شش سال تخت به بیمارستان‌ها اضافه کردیم یا آنها را بازسازی کردیم که این مورد در کنار بیمه شدن حدود ۶ میلیون نفر امروز به کار آمده و خود را نشان داده است.
9	* ماسک‌های زیادی به کشور وارد کردیم و ظرفیت تولید ماسک را هم بالا بردیم، ما سمت و سوی تولید را به سمت لوازم ضدعفونی‌ کننده بردیم و امروز محموله ماسک هم وارد کشور شده و دیگر از این جهات مشکلی نخواهیم داشت.
10	هرچند که در این زمینه بحران ماسک تمام دنیا با چنین موضوعی مواجه شده‌اند.
11	*{با اشاره به تعطیلی مدارس دینی در کشور}: علما در این زمینه با ما همکاری خوبی کردند و از آنان ممنونیم.
12	معمولا بستن چنین مکان‌هایی کار راحتی نیست اما با همراهی علما انجام شد.
13	*مکان‌هایی که لزومی به بازگذاشتن آنها نباشد و تجمع در آن صورت می‌گیرد حتما کنترل می‌شود، در این زمینه کار به آقای وزیر کشور سپرده شده است و اختیاراتی به استان‌ها و تشکیلات محلی هم داده‌ایم.
14	اما فروشگاه‌های بزرگ و مکان‌های ضروری باز خواهند بود و اصنافی که کالاهای اساسی ارایه می‌کنند کار خواهند کرد و حتی برخی خدمات ۲۴ ساعته خواهد بود اما برخی مراکز تجمعی نظیر بازارها تعطیل می‌شود.
15	*در ۱۳ استان اول درگیر با کرونا کنترل عبور و مرور انجام می‌شود، ما باید اقتصادمان را سرپا نگه داریم و در عین حال از اقشار ضعیف و کسانی که فشار بیشتری در این روزها به آنان می‌آید حمایت کنیم.
16	هرچند که تحریم‌ها هم تاثیر زیادی در این فشارهای سخت به مردم داشته است.
17	* ما در ششم اسفند آژیر کرونا در کشور را نواختیم، اگر در قم هم زودتر متوجه می‌شدیم شاید تمهیدات بهتری ارائه می‌کردیم.
18	ولی مدارس و دانشگاه‌ها را تعطیل کردیم.
19	* سمت و سوی تولید را به سمت لوازم ضدعفونی‌ کننده بردیم.
20	سازمان برنامه و تامین اجتماعی کمک کردند و طلب تامین اجتماعی را صفر کردیم، فعلا وام خرید و قرض الحسنه را به ۴ میلیون نفر می‌دهیم که سود ۱۲ درصدی آن را ۴ درصد مردم و ۸ درصد دیگر را دولت پرداخت می‌کند.
21	* به ۳ میلیون خانوار بسته‌های معیشتی پرداخت خواهد شد که تمام مراحل آن بالای ۱۰۰۰ میلیارد تومان هزینه می‌شود.
22	*ما کالاهای پایه سلامت را مورد حمایت دولت قرار دادیم و برخی کالاها را بدون رعایت تشریفات لازم در زمینه دلار و سایر موارد آماده کردیم و کار خوبی که وزارت راه و معاون اقتصادی وزارت خارجه دارند انجام میدهند کار صادرات در حال انجام است و در مجموع با این فعالیت‌ها هم حمایت اجتماعی انجام شد و هم اقتصاد سرپا ماند.
23	*ما در پس کرونا تجربه خوبی از آموزش را با فضای مجازی و صداوسیما تجربه کردیم، اما باید در بحث آموزش و پرورش با توجه به جغرافیای کشور هفته‌هایی را برای آموزش دانش آموزان در نظر گیرند و نیز ۱۷ جلسه تحصیلات تکمیلی باید انجام شود.
24	من از مردم می‌خواهم که خریدها را به سمت فضای آنلاین ببرند تا آن کسب و کارها هم سامان بگیرد و اینکه پست هم مرسولات را با تخفیف ارسال خواهد کرد.
25	*همچنین می‌کوشیم با تامین بار مالی لازم پیشنهاد وزارت کار را برای اینکه کارگری در این روزها اخراج نشود و حمایت‌های مالی از آنان صورت پذیرد را انجام دهیم.
26	*نگوییم دولت با قرنطینه مخالفت کرد، باید اول قرنطینه را تعریف کنیم، می‌تواند از دم در خانه انجام شود یا روش دیگری داشته باشد.
27	در کشورهای اروپایی هم هرکدام به شکلی عمل کردند اما باید به زیرساخت‌های اقتصادی و فرهنگی هر کشور هم توجه شود و بعد تصمیم به قرنطینه بگیریم ما باید اقتصاد کشور را هم در نظر بگیریم.
28	*ما در این زمینه هم مسائل اقتصادی هم اجتماعی و هم فرهنگی را در نظر گرفتیم و در عین حال توصیه‌های وزارت بهداشت را هم مورد توجه قرار دادیم.
29	*{ در پاسخ به پرسشی درباره شبهات اعلام دیرهنگام ورود کرونا به کشور}:سه شنبه شب به ما آقای نمکی در دولت گفت که قم دارد مثبت می‌شود، شاید پزشکانی در آنجا پیش بینی‌هایی هم داشتند که زودتر وارد شده است اما لازم بود که آزمایشگاه‌های ما اعلام می‌کردند و بعد ما می‌گفتیم.
30	ما همان روز چهارشنبه که فردای اعلام آقای نمکی بود در جلسه هیئت دولت این موضوع را با خبرنگاران مطرح کردیم و این در حالی بود که هنوز چند روز به انتخابات مانده بود و ما حتی به کرونای بنفش متهم شدیم.
31	یعنی اینکه چرا دم انتخابات این موضوع را اعلام کردیم.
32	*{در پاسخ به این پرسش که چرا روحانی از ابتدا فرماندهی ستاد مقابله با کرونا را به عهده نگرفت}شاید گاهی اطلاع رسانی درست نکردیم که رییس جمهور در این مدت چه کرده است.
33	الان رییس جمهوری، سران قوا و ستاد کل درگیر این موضوع هستند و حتی آقا هم پیگیری‌های زیادی انجام می‌دهند.
34	* تصمیمی که روز اول گرفتیم این بود که رئیس ستاد مبارزه با کرونا را وزیر بهداشت معرفی کنیم، حتی اولین جلسه مقابله با ویروس کرونا را معاون اول برگزار کرد.
35	ما مدیریت دوسطحی داریم و در یک سطح با آقای نمکی تصمیمات پخته می‌گیریم.
36	آقای رئیس جمهور هم جلسه دارد، ایشان هفته‌ای دو بار در جلسات حاضر می‌شوند.
37	* در این مدت برخی‌ها شش منطقه را به عنوان مراکز سفر آقای رئیس جمهور عنوان کردند، این موضوع شاید تقصیر من به عنوان سخنگوی دولت است که نتوانستم به مردم بگویم تمام جلساتی که آقای رئیس جمهور حضور داشتند، چه بوده است.
38	*{در پاسخ به این پرسش که آیا هواپیمایی ماهان پروازهای خود را به چین ادامه داد یا نه}: ما از جمعه‌ای که تصمیم گرفتیم دیگر پروازها به چین ادامه پیدا نکند تا سه شنبه‌ای که آخرین ایرانیانی که علاقه مند بودند به کشور برگردند، پروازهای چین را ادامه دادیم اما بعد که آخرین ایرانیان به کشور بازگشتند ما دیگر پروازها را قطع کردیم و آنچه که بعد از آن انجام شد بردن کالاها و بحث هواپیمای باری بود نه مسافر.
39	تمام مسائل مربوط به پروتکل‌های بهداشتی در آن رعایت شد و صرفا کالاها جابجا شدند.
40	خود هواپیمایی ماهان هم یکی از تمیزترین سرویس‌های هوایی کشور است بنابراین اصلا پروازی بعد از آن به چین انجام نشد.
