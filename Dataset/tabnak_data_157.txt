tabnak_data###اپیدمی «آنفلوآنزا نوع B »در کشور وجود ندارد###https://www.tabnak.ir/fa/news/954202/اپیدمی-آنفلوآنزا-نوع-b-در-کشور-وجود-ندارد###['صفحه نخست', 'اجتماعی']###2020-01-25 07:55:00###۹۵۴۲۰۲###['آنفلوآنزا', 'شیوع آنفلوانزا', 'آنفلوآنزا نوع B', 'وزارت بهداشت', 'اپیدمی', 'همه گیری']
1
1	رئیس اداره بیماری‌های وزارت بهداشت گفت: در روزهای گذشته نسبت درصد عاملیت تیپ نوع B آنفلوآنزا در موارد گزارش شده بیشتر بوده است، اما در حال حاضر اپیدمی در این خصوص نداریم.
2	به گزارش «تابناک» به نقل از فارس، بیماری آنفلوآنزا به عنوان یک بیماری ویروسی که در فصل زمستان شیوع بیشتری دارد امسال در سطح کشور شیوع پیدا کرد و حتی منجر به مرگ تعدادی از هموطنان شد.
3	البته در کنار خطرناک بودن این بیماری، با رعایت نکات ساده و ابتدایی مانند رعایت بهداشت فردی و شست و شوی مرتب دستها، می توان از ابتلا به این بیماری به طور قابل توجهی جلوگیری کرد.
4	حسین عرفانی، رئیس اداره بیماری‌های وزارت بهداشت در پاسخ به این پرسش که «آخرین وضعیت بیماری آنفلوآنزای نوع B در کشور چگونه است؟»، اظهار داشت: در هفته‌ها و روزهای گذشته نسبت درصد عاملیت تیپ نوع B آنفلوآنزا در موارد گزارش شده بیشتر بوده است، اما در حال حاضر اپیدمی در این خصوص نداریم.
5	وی ادامه داد: البته شرایط برای افزایش بروز و طغیان مجدد آنفلوآنزا وجود دارد و مردم باید رفتارهای پیشگیرانه را رعایت کنند.
