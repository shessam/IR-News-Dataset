asriran_1_data###مدیر شبکه تلویزیونی "قدس" ترکیه: قاسم سلیمانی جلوی کودتا را در ترکیه گرفت###https://www.asriran.com/fa/news/709941/مدیر-شبکه-تلویزیونی-قدس-ترکیه-قاسم-سلیمانی-جلوی-کودتا-را-در-ترکیه-گرفت###['سیاست خارجی']###2020-01-21 12:23:00###۷۰۹۹۴۱###['ترور سردار سلیمانی', 'کودتای نافرجام ترکیه']
7
1	مدیر ترکیه در اظهاراتی در یک برنامه تلویزیونی گفته است نقش فرمانده ترور شده نیروی قدس سپاه پاسداران انقلاب اسلامی در جلوگیری از موفقیت کودتاچیان در ماجرای ، بسیار کلیدی بود.
2	به گزارش ، "نورالدین شیرین" مدیر شبکه تلویزیونی"قدس" ترکیه، در اظهارات 13 روز پیش خود در یک برنامه زنده تلویزیونی این مطلب را بیان کرده است.
3	او در مصاحبه با برنامه زنده در ترکیه، با اعلام این مطلب گفته است: سردار سلیمانی در ماجرای کودتای نافرجام 15 ژوئیه 2016 یک‌ تنه جلوی طرح آمریکایی صهیونیستی سعودی برای براندازی حکومت ترکیه ایستاد.
4	او گفت اگر 80 و چند میلیون شهروند ترکیه را جستجو کنید از ژنرال‌هایش گرفته تا سیاستمداران کراواتی‌اش، کاری موثر شبیه این سردار کرمانی – ایرانی (سردار شهید سلیمانی) برای دفاع از ترکیه در برابر طرح کودتای امپریالیستی صهیونیستی نمی‌توانید پیدا کنید.
5	او بدون اشاره به جزییات بیشتر گفت: خود به خوبی می‌داند نقش سردار سلیمانی در به شکست کشاندن کودتاچیان در ترکیه چه بوده است و به همین خاطر در اظهار نظر خود درباره ترور او گفته است: او به طور مستقیم به رهبری ایران وصل بود و به طور طبیعی ترور او از سوی آمریکا بی‌پاسخ نخواهد ماند.
6	نورالدین شیرین با تاکید بر اینکه سردار شهید قاسم سلیمانی تنها متعلق به ایران نبود گفت او فرمانده‌ لایق امت اسلام و جبهه مقاومت ضد صهیونیستی بود و به همین خاطر سال‌ها بود که در لیست ترور رژیم اسراییل قرار داشت.
7	او همچنین تاکید کرد پروژه ترور سپهبد شهید قاسم سلیمانی یک پروژه صهیونیستی بود که به دست دولت امپریالیستی آمریکا که کاملا تحت نفوذ صهیونیست‌هاست به اجرا درآمد.
8	او گفت: فقط کافی است اظهارات "آویگدور لیبرمن" (رهبر حزب افراطی اسراییل خانه ما و وزیر دفاع سابق اسراییل) را به یادآورید که گفته است: اسراییل 3 مشکل اصلی دارد: ایران، ایران و ایران.
9	این شخصیت رسانه‌ای ترکیه تاکید کرد به گفته لیبرمن، رژیم اسراییل در هر نقطه‌ای از منطقه از غزه گرفته تا لبنان و از سوریه گرفته تا یمن نقش شهید سلیمانی را به عنوان فرمانده‌ سازمان دهنده جبهه مقاومت ضداسراییلی مشاهده می‌کرد.
