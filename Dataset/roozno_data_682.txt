roozno_data###روحانی: همه باید در پویش«در خانه می‌مانیم» شرکت فعال داشته باشند###http://roozno.com//fa/news/418870/روحانی-همه-باید-در-پویشدر-خانه-می‌مانیم-شرکت-فعال-داشته-باشند###[]###2020-03-17 15:42:00###۴۱۸۸۷۰###['روحانی', 'شرکت فعال']
1
1	رئیس جمهور روز سه شنبه در تماس تلفنی با رئیس دانشگاه علوم پزشکی قم در جریان آخرین وضعیت شیوع ویروس کرونا و همچنین روند درمان بیماران مبتلا به کرونا در این استان قرار گرفت.
2	به گزارش وز نو : به نقل از پایگاه اطلاع رسانی ریاست جمهوری، حجت‌الاسلام والمسلمین حسن روحانی در این گفت‌وگوی تلفنی با قدردانی از تلاش ‌های شبانه روزی پزشکان، پرستاران و همه کادر درمانی بیمارستان‌ها برای درمان بیماران مبتلا به کرونا و همچنین اقدامات انجام شده در طرح غربالگری وزارت بهداشت در استان‌های مختلف کشور تاکید کرد: دولت و مردم قدردان این زحمات و تلاش‌های شما هستند و این فداکاری‌ها در تاریخ و ذهن مردم باقی خواهد ماند.
3	رئیس جمهور با بیان اینکه این روزهای سخت دیر یا زود به پایان خواهد رسید، افزود: مردم امروز احساس می‌کنند که بیمارستان‌ها و پزشکان و پرستاران پناهی برای آنها هستند و این بسیار ارزشمند است.
4	روحانی:روحانی با اشاره به اینکه خوشبختانه کادر درمانی باتجربه و متخصص ما در منطقه و سطح جهان از جایگاه خوبی برخوردار است، خاطرنشان کرد: دولت با همه توان و امکانات در این موضوع وارد شده و برای رساندن تجهیزات و امکانات لازم بیمارستان‌ها و حفاظت از جان کادر درمانی در مقابله با ویروس کرونا همه تلاش خود را انجام خواهد داد.
5	رئیس جمهور تصریح کرد: به وزارت صنعت، معدن و تجارت و بانک مرکزی برای تامین نیازها دستور داده ام که هیچ محدودیتی نباید وجود داشته باشد و پشتیبانی های لازم از جمله تامین ارز مورد نیاز برای واردات انجام گیرد.
6	روحانی افزود: بی تردید با سعی و تلاش شبانه روزی پزشکان، پرستاران و کادر درمان و یاری هم و همکاری مردم و رعایت اصول بهداشتی و همچنین اجتناب از سفرهای غیرضرور و با ماندن در خانه از این روزهای سخت عبور خواهیم کرد.
7	قدیر رئیس دانشگاه علوم پزشکی قم نیز در این گفت‌وگوی تلفنی گزارش کاملی از وضعیت این بیماری در استان قم و همچنین تلاش‌های انجام شده برای کنترل شیوع ویروس کرونا ارائه کردند.
8	همه باید در پویش"در خانه می مانیم" شرکت فعال داشته باشندرئیس جمهور همچنین در تماس تلفنی با رئیس دانشگاه‌ علوم پزشکی گیلان با بیان اینکه دولت و ملت قدردان زحمات پزشکان، پرستاران و کادر درمان هستند، اظهارداشت: فداکاری‌های امروز کادر درمانی کشور در تاریخ و ذهن مردم باقی خواهد ماند.
9	حجت‌الاسلام والمسلمین حسن روحانی در این تماس تلفنی ضمن دریافت آخرین وضعیت شیوع ویروس کرونا و همچنین روند درمان بیماران مبتلا به کرونا در استان گیلان ، گفت: هر آنچه برای درمان بیماران و مقابله با شیوع ویروس کرونا مورد نیاز باشد با تولید در داخل و یا از طریق واردات تامین خواهد شد.
10	روحانی در پاسخ به ابراز نگرانی رئیس دانشگاه علوم پزشکی گیلان در خصوص احتمال افزایش مبتلایان با انجام سفرهای نوروزی گفت: قطعا همه باید در پویش"در خانه می مانیم" شرکت فعال داشته باشند و امیدوارم ملت فهیم و شریف ما که همواره در کنار یکدیگر برای رفع مشکلات تلاش کرده اند ، این بار نیز در این پویش بزرگ برای تامین سلامت خود و سایر شهروندان از سفرهای نوروزی اجتناب کنند و صرفا اگر ناگزیر به سفر یا جابجایی بودند با حفظ اصول بهداشتی نسبت به این کار اقدام کنند.
11	رئیس جمهور با بیان توانمندی و تخصص کادر درمانی ایران در منطقه و جهان، اجرای طرح غربالگری وزارت بهداشت در استان‌های مختلف کشور را بسیار مهم خواند .
12	روحانی در این مکالمه تلفنی در خصوص تمهیدات دستگاه های بهداشتی برای تامین سلامت و رفع مشکلات احتمالی کادر سلامت در زندگی شخصی خود در این استان تاکید کرد و گفت: من دیروز هم اعلام کردم دولت در تعطیلات عید تعطیل نیست و همه مسوولان به خدمت رسانی مشغول می باشند و از این فرصت استفاده کرده و تاکید می کنم چنانچه در خدمت درمانی به مردم و تامین نیازهای کادر درمانی در این ایام به مانع و یا مشکلی برخورد کردید سریعا مسوولان و بویژه مسوولان ستاد ملی مدیریت بیماری کرونا را مطلع کنید تا برای رفع این موانع در اسرع وقت اقدام شود.
13	در این گفت‌وگوی تلفنی، دکتر سالاری رئیس دانشگاه علوم پزشکی گیلان نیز گزارش کاملی از وضعیت این بیماری در استان‌ خود و همچنین تلاش‌های انجام شده برای کنترل شیوع ویروس کرونا ارائه کرد.
14	دکتر سالاری با بیان اینکه با اجرای طرح غربالگری کرونا از سوی وزارت بهداشت شاهد کاهش مراجعات مردم به بیمارستان‌ها بوده‌ایم نسبت به احتمال افزایش مبتلایان با انجام سفرها در ایام تعطیلات نوروز ابراز نگرانی کرده و بر لزوم خودداری هموطنان از سفر و ماندن در خانه تاکید کرد.
