tabnak_data###دنیا چقدر میلیاردر دارد؟###https://www.tabnak.ir/fa/news/953231/دنیا-چقدر-میلیاردر-دارد###['اقتصادی', 'خارجی']###2020-01-20 17:39:00###۹۵۳۲۳۱###['میلیاردر', 'توزیع ثروت', 'مالیات']
1
1	بنیاد "آکسفام" اعلام کرد که ۲۱۵۳ میلیاردر در جهان زندگی می‌کنند.
2	به گزارش ایسنا، بنیاد آکسفام در گزارش جدید خود به بررسی وضعیت توزیع ثروت در سطح جهان پرداخت.
3	این بنیاد با اشاره به تشدید نابرابری توزیع ثروت در جهان به دولت ها پیشنهاد کرده است تا مالیات بر ثروت ثروتمندان را افزایش دهند.
4	در حال حاضر ۲۱۵۳ نفر با ثروت یک میلیارد دلار یا بیشتر در جهان وجود دارند که مجموع ثروت‌ آن ها معادل مجموع ثروت ۴.
5	۶ میلیارد انسان است.
6	آفریقا کماکان کمترین توزیع ثروت را در جهان دارد به گونه ای که ثروت ۲۲ فرد ثروتمند جهان از مجموع ثروت تمام زنان قاره آفریقا ( ۳۲۶ میلیون نفر) بیشتر است!
7	زنان کماکان نیروی کار ارزان تری نسبت به مردان محسوب می شوند و این مساله باعث شده است تا تحقق هدف عدالت جنسیتی نسبت به آن چه پیش‌تر تصور می‌شد مساله دشوارتری باشد.
8	طبق برآورد موسسه آکسفام اکنون زنان و کودکان شاغل زیر ۱۵ سال در طول یک سال ۱۰.
9	۸ تریلیون دلار کمتر از سطح واقعی خود دستمزد دریافت می‌کنند.
10	شمار میلیاردرها تا پایان سال ۲۰۱۹ نسبت به یک دهه قبل دو برابر افزایش پیدا کرده اما همزمان با آن، نابرابری نیز افزایش پیدا کرده است تا جایی که ثروت یک درصد ثروتمند جهان اکنون دو برابر ثروت ۶.
11	۹ میلیارد انسان است.
12	آکسفام در گزارش خود گفته است: سطح نابرابری اقتصادی و درآمدی به ما ضرورت تمرکز تلاش‌ها و سیاست گذاری‌ها برای به حداقل رساندن آسیب‌های احتمالی را یادآوری می‌کند.
13	آکسفام از دولت های سراسر جهان خواسته است تا نظام‌های درمانی و بازنشستگی خود را بهبود ببخشند و به جای افزایش مالیات بر درآمد و ثروت تمامی طبقات به میزان کم، مالیات بر درآمد و ثروت ثروتمندان را به میزان بیشتر افزایش دهند.
14	این بنیاد در ادامه گزارش خود، نظام سرمایه‌داری را یک نظام شکست خورده دانسته که پیامدهای زیان بارش به وضوح در جامعه و اقتصاد کشورهای توسعه یافته قابل مشاهده است.
