roozno_data###پس از خروج پاتریوت، آیا S۴۰۰ از آسمان عربستان دفاع خواهد کرد؟###http://roozno.com//fa/news/428196/پس-از-خروج-پاتریوت-آیا-s۴۰۰-از-آسمان-عربستان-دفاع-خواهد-کرد###[]###2020-05-24 11:00:00###۴۲۸۱۹۶###['اسمان عربستان', 'خروج پاتریوت']
1
1	پس از خروج سامانه های پاتریوت آمریکا از عربستان سعودی، تلاش های مسئولان این کشور برای دست یابی به سامانه دفاعی اس 400 روسیه بار دیگر از سر گرفته شده است.
2	به گزارش روز نو ؛ در ادامه این مطلب آمده است: در سال 2017 مسکو از امضای توافقی با ریاض خبر داد که براساس آن، عربستان مجهز به سامانه دفاعی اس 400 می شود و در همین رابطه، مذکرات بین دو طرف در خصوص مسائل فنی و لوجستیکی برای شروع اجرای توافق، ادامه پیدا کرد.
3	با اینکه پیش از این در مورد نزدیکی زمان واگذاری اس 400 روسی به دولت عربستان سعودی صحبت شده بود، اما این معامله هنوز وارد مراحل واگذاری نهایی نشده است و هیچ کس از سرنوشت آن خبر ندارد.
4	تحریک های پوتیناما به دنبال حملات موشکی که آرامکو را هدف گرفت، رئیس جمهور روسیه به سرعت از فرصت استفاده کرده و بار دیگر مساله واگذاری اس 400 به عربستان را مطرح کرد.
5	وی به صراحت از حکومت سعودی خواست این سامانه را خریداری کند تا تاسیسات نفتی اش در امان بماند.
6	علاوه بر این، پوتین در حاشیه نشستی که با همتایان ایرانی و ترکی خود در انکارا داشت، اعلام کرد آماده است تا به عربستان برای حمایت از کشور و ملتش کمک کند.
7	ضمن اینکه وی تاکید کرد موشک های اس 300 و اس 400 می تواند امنیت تمام زیر ساختهای سعودی را تامین کند.
8	پوتین در پاسخ به سوالی در مورد اینکه خرید کدام سامانه برای سعودیها بهتر است، پاسخ داد:«خود آنها باید انتخاب کنند».
9	و این مساله ای است که در آن زمان سعودیها پاسخی به آن ندادند.
10	سال گذشته رئیس شرکت«روستیخ» روسیه، که یک شرکت اسلحه سازی است، اعلام کرد مذاکرات با عربستان پیچیده شده است، بدون آنکه صحبتی از موارد اختلاف بین دو طرف، به میان آورد.
11	اما شرایط جدید، می تواند واقعیت تازه ای را ایجاد کند، بویژه آنکه سامانه های پاتریوت واشنگتن از عربستان خارج شده است و مسکو سعی دارد به ریاض نزدیک شود، تا به سعودیها برای ساخت یک سامانه دفاعی ملی، با اتکا به سامانه های دفاعی روس، کمک کند.
12	براساس اطلاعات، سامانه اس 400 روسیه می تواند یکی از راه حل های مناسب برای حمایت از اسمان عربستان در پاسخ به موشکهای حوثی باشد.
13	برخلاف پاتریوت که تنها می تواند مانع از برخورد موشکها تا برد 96 کیلومتر شود، اس 400، توان مقابله با شلیک موشکها تا برد 400 کیلومتر را نیز دارد.
14	اس 400 از ظرفیت بالایی برای نابودی اهداف هوایی برخوردار است، ضمن اینکه کلاهک های موشکهای بالستیک را با خود دارد، که سرعت آنها به 5000متر در ثانیه می رسد.
15	به گفته یک مسئول بلند پایه آمریکایی در نیروی دریایی این کشور، سامانه اس 400 در مقابله با تمام جنگنده های نسل 4 مانند اف15، اف16، و اف 18، اثرگذار و فعال است.
16	در سپتامبر گذشته، شرکتهای اسلحه سازی روسیه، بار دیگر فرصت را غنیمت شمرده و از شروع مذاکره با دولتهای خاورمیانه ای برای فروش سامانه های دفاعی جدید خود خبر دادند.
17	برای مثال، شرکت دولتی "روسوبورونكسبورت"، به دنبال حملات ارامکو، طی بیانیه ای اعلام کرد:« حوادث اخیر در جهان نشان می دهد که سامانه های دفاع هوایی اهمیت زیادی در حمایت از تاسیسات مهم دارند».
18	در رابطه با اظهارات مکرر روسیه در این باره، که به طور خاص سعودی را خطاب قرار می دهد، «کوری شیک»، معاون مدیر کل اندیشکده بین المللی مطالعات استراتژیک، می گوید:« اگر به جای سعودیها بودم، به سمت مسکو و پکن متمایل می شدم، تا یک هم پیمان مستحکمتر از ایالات متحده بیابم».
19	به اعتقاد«شیک»، روسیه می تواند جایگزین خوبی برای تضمین امنیت عمومی خلیج بوده و نقشی را ایفا کند که از دهه پنجاه، واشنگتن عهده دار آن بود.
20	»خشم آمریکااز سوی دیگر، متیو بولیج، پژوهشگر مسائل اسیا و اوراسیا در اندیشکده بین المللی در لندن معتقد است که روسیه در حال آماده کردن خود است تا موجودیت نظامی اش در خاورمیانه را تثبیت کند، بدین معنا، در هر مشکل بزرگ یا کوچکی در این منطقه، دخالت می کند.
21	در صورتی که عربستان برای درخواست کمک در راستای تقویت سامانه دفاع هوایی مخصوص خود، به روسیه متوسل شود، می تواند از نفوذی که روسها روی حوثی ها دارند نیز استفاده کنند.
22	با این حال، به نظر می رسد مانع اصلی در برابر نهایی شدن توافق واگذاری اس 400 به عربستان، نگرانی از برانگیخته شدن خشم آمریکا و قرار گرفتن در معرض تحریمهای شدید آن است.
23	به این دلیل که واشنگتن، حضور روسیه در مناطق نفوذ خود را خط قرمزی می داند که نباید از ان گذر کنند.
