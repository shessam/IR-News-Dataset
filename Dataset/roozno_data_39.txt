roozno_data###صدور فرمان آتش به اختیاری از سوی یک حزب اصولگرا /کنعانی‌مقدم: شورای ائتلاف به لیست واحد نرسد با لیست مستقل می آییم###http://roozno.com//fa/news/412541/صدور-فرمان-آتش-به-اختیاری-از-سوی-یک-حزب-اصولگرا-کنعانی‌مقدم-شورای-ائتلاف-به-لیست-واحد-نرسد-با-لیست-مستقل-می-آییم###[]###2020-02-08 16:04:00###۴۱۲۵۴۱###['آتش به اختیار', 'حزب اصولگرا']
1
1	کنعانی مقدم، دبیرکل حزب سبز گفت: شورای ائتلاف به لیست واحد نرسد آتش به اختیار عمل می‌کنیم.
2	به گزارش روز نو ، همین روزهاست که از لیست سی نفره اصولگرایان در تهران رونمایی شود، اما همچنان سایه انشقاق بر سر ائتلاف جناح راست سنگینی می‌کند.
3	بعد از آنکه جبهه پایداری و جبهه پیشرفت، رفاه و عدالت اعلام کردند با لیست جداگانه‌ای وارد انتخابات می‌شوند، حال حسین کنعانی مقدم دبیرکل حزب سبز ایران به خبرآنلاین می‌گوید: چنانچه شورای ائتلاف به یک لیست واحد دست پیدا نکند آتش به اختیار عمل می‌کند و با لیست مستقل وارد گود رقابت می‌شود.
4	کنعانی مقدم که پیش از این گفته بود «برنامه‌های انتخاباتی ما در چارچوب جبهه ایستادگی دنبال می‌شود»، این‌بار گفت پیشنهاد لیست جداگانه از سوی حزب سبز به دبیرکل جبهه ایستادگی داده است.
