asriran_1_data###بازداشت ۲۵ نفر از عناصر خودسر در قم در پی هتک حرمت به ساحت حرم حضرت معصومه (س)###https://www.asriran.com/fa/news/719184/بازداشت-۲۵-نفر-از-عناصر-خودسر-در-قم-در-پی-هتک-حرمت-به-ساحت-حرم-حضرت-معصومه-س###['اجتماعی ']###2020-03-17 14:27:00###۷۱۹۱۸۴###['حمله به حرم']
4
1	یک منبع آگاه ازبازداشت ۲۵ نفر از عناصر خودسر در قم، از سوی مراجع امنیتی خبر داد.
2	به گزارش ایلنا، پس از هتک حرمت به ساحت حرم حضرت معصومه (س) یک منبع آگاه از بازداشت ۲۵ نفر از عناصر خودسر در قم، از سوی مراجع امنیتی خبر داد.
3	همچنین یک مقام آگاه در نیروی انتظامی در همین رابطه به ایلنا گفت: دو نفر از هنجارشکنان که عصر روز گذشته در مقابل حرم حضرت معصومه تجمع کرده بودند و به ساحت مقدس حرم توهین کردند، دستگیر و پس از تشکیل پرونده به مراجع قضایی تحویل داده شدند.
4	منبع آگاه دیگری هم پیش‌تر اعلام کرده بود که دستگیری‌ها از سوی نهادهای دیگر بیشتر از این تعداد است که جزئیات آن متعاقبا اطلاع‌رسانی می‌شود.
5	عصر روز گذشته دوشنبه ۲۶ اسفندماه، مصوبه ستاد ملی مبارزه با کرونا در قم اجرایی شد و در نامه‌ای با امضای بهرام سرمست استاندار قم، حجت‌الاسلام سعیدی تولیت حرم حضرت معصومه(س) و حجت‌الاسلام رحیمیان تولیت مسجد جمکران، تعطیلی حرم حضرت معصومه(س) و مسجد جمکران اعلام رسمی و پیرو آن درب‌های حرم حضرت معصومه(س) بسته شد.
6	به فاصله بسیار کمی از زمان بسته شدن درب‌های حرم حضرت معصومه(س)، اما عده‌ای بسیار محدود و انگشت‌شمار با بی‌توجهی به قانون، اقدام به شکستن گوشه‌ای از درب ساعت حرم حضرت معصومه(س) کردند و به این ترتیب موجب هتک حرمت این حرم شدند؛ اقدامی که موجب ناراحتی اقشار مختلف مردم شد.
7	چند نفری از این قانون‌شکنان با ادعای اینکه ما دوستدار حضرت معصومه(س) و خاندان پیامبر هستیم، به مسئولانی که تصمیم تعطیلی حرم حضرت معصومه(س) اهانت کردند؛ قانون شکنانی که گفته می‌شود تعدادی از آنها افراد خودسر و افراطی بوده و برخی نیز از حامیان جریان شیرازی در قم هستند.
8	بیشتر بخوانید:
