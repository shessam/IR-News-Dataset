roozno_data###واشنگتن‌پست: آمار واقعی تلفات کرونا در چین دستکم ۴۲ هزار نفر است###http://roozno.com//fa/news/420412/واشنگتن‌پست-آمار-واقعی-تلفات-کرونا-در-چین-دستکم-۴۲-هزار-نفر-است###[]###2020-04-04 18:13:00###۴۲۰۴۱۲###['کرونا در چین']
1
1	نشریه آمریکایی واشنگتن پست در نوشتار مفصلی آمارهای چین در مورد تعداد مبتلایان و تلفات ویروس کرونا را زیر سوال برده است.
2	واشنگتن پست نوشت: آمارهای مربوط به عکس‌های یادبودی که در شبکه‌های اجتماعی گذاشته شده، آگهی‌های ترحیم و همچنین ردیابی‌های آنلاین نشان می‌دهد که از روز ۲۳ مارس روزانه ۳۵۰۰ گلدان حاوی خاکستر اموات به خانواده‌های چینی در شهر ووهان تحویل داده شده تا آنها روز شنبه را بعنوان روز یادبود مردگان خود، گرامی بدارند.
3	با این حساب می‌توان با کمی دقت متوجه شد که آماری که دولت چین از مرگ و میر ناشی از کرونا به جهان اعلام کرده درست نیست؛ یعنی رقم اصلی ۱۶ برابر بیشتر معادل ۴۲ هزار نفر است.
4	بااین حال رادیو آسیای آزاد با شمارش ارقام مربوط به سوزاندن اجساد در مرده‌سوزخانه‌ها اعلام کرده تعداد تلفات واقعی چین ۴۶۸۰۰ نفر است.
5	این در حالی است که خود مردم ووهان نیز آمارهای دولتی مرگ و میر بر اثر کرونا را باور نمی‌کنند.
6	منابع اطلاعاتی آمریکا نیز در مورد کم اعلام کردن تلفات کورنا در چین، هشدار داده‌اند.
7	واشنگتن پست با مصاحبه با اهالی ووهان که نخواسته‌اند نامشان فاش شود ادامه داده: در دوران شیوع کرونا در ووهان، به دلیل وضعیت آشفته و وحشتناکی که در این شهر رخ داده بود، بیمارستان‌ها از برخی افراد آزمایش نمی‌گرفته و آنها را پذیرش نمی‌کردند.
8	این افراد نیز بدون آزمایش و ثبت هیچ اطلاعاتی می‌مردند.
9	اگر این آمارها را نیز با آمار تقریبی تلفات کروها در ووهان اضافه کنیم، تعداد مرگ ومیرها بالاتر هم می‌رود.
