roozno_data###اختلافات اصول‌گرایان بر سر ریاست مجلس بسیار جدی است/ وزن نظامی مجلس افزایش یافته/ مردم دل در گروی هیچ مسئولی نبستند###http://roozno.com//fa/news/415334/اختلافات-اصول‌گرایان-بر-سر-ریاست-مجلس-بسیار-جدی-است-وزن-نظامی-مجلس-افزایش-یافته-مردم-دل-در-گروی-هیچ-مسئولی-نبستند###[]###2020-02-25 10:05:00###۴۱۵۳۳۴###['اختلاف اصولگرایان', 'ریاست مجلس']
1
1	یک فعال سیاسی اصلاح‌طلب گفت: نگاه‌ جناحی برخی از نمایندگان جدید تند و رادیکال است و به محض ورود به مجلس، مرزبندی‌های خود را با دولت جدی‌تر می‌کنند.
2	به گزارش روز نو :«غلامرضا ظریفیان»، فعال سیاسی اصلاح‌طلب، در ارزیابی مجلس یازدهم گفت: ترکیبی که به مجلس یازدهم آمده است با دولت مرزبندی دارد و با دیدگاه‌های آن تفاهم ندارد.
3	کمااینکه در زمان نامزدی انتخابات بیشترین نقد را به دولت داشتند و بسیاری از مشکلات کشور را ناشی از عملکرد دولت، قلمداد می‌کردند.
4	او با بیان اینکه «بسیاری از منتخبین، اولین بار است که وارد عرصه نمایندگی می‌شوند» افزود: وقتی این افراد وارد عمل شوند و با جایگاه مجلس، ظرفیت‌ها و مشکلات کشور مقداری عمیق‌تر روبرو شوند، این احتمال وجود دارد نگاه صرفا جریانی و جناحی آنها معتدل‎‌تر شود و به شکل منطقی‌تری با مسائل برخورد کنند.
5	ظریفیان با تاکید بر اینکه «عوامل مختلفی در شکل‌گیری مشکلات فعلی نقش دارند» تصریح کرد: تعدادی از نمایندگان جدید ضمن برخورد با مشکلات متوجه می‌شوند مسائل کشور تک عاملی نیست.
6	انباشت‌های تاریخی، ناکارآمدی‌ ساختارهای مختلف و مسائل ناشی از تحریم از جمله عوامل بوجود آمدن مشکلات فعلی است.
7	لذا مجلس یازدهم باید نگاه‌های جناحی انتخاباتی را به نگاه ملی تبدیل کند و با توجه به شکاف‌ها و چالش‌های ملی، به شکل واقع‌بینانه با مسائل برخورد کند.
8	این فعال سیاسی اصلاح‌طلب ادامه داد: اگر نمایندگان مجلس یازدهم بخواهند نقش اصلی خود را ایفا و به بهترین روش با مسائل جامعه برخورد کنند، باید با نگاه همدلانه با دولت همکاری کنند و به جای دادن شعارهای مختلف و اقدامات رادیکال، همراهی و همفکری کنند و به حل مسائل کشور بپردازند.
9	بیشتر بخوانید:مجلس آینده در حل دائمی مشکلات موفق نخواهد بود/ از این به بعد نمی‌توانند مشکلات را به پای دولت و اصلاح‌طلبان بنویسندمنتخبان فارغ از تعلقات سیاسی به مردم خدمت کنند/ ابعاد دو عامل تحریم و تخریب سازماندهی شده را برای مردم تشریح می‌کنمظریفیان اظهار کرد: همچنین تجربه نشان داده است نگاه‌ جناحی برخی از نمایندگان جدید تند و رادیکال است و به محض ورود به مجلس مرزبندی‌های خود را با دولت جدی‌تر می‌کنند.
10	این افراد که پیش از این در موقعیت حقوقی و قانونی قرار نداشتند، در حال حاضر در موضع حقوقی و قانونی قرار دارند و قضاوت‌ها، برخوردها و حساب‌کشی‌های آن‌ها از دولت بیشتر می‌شود.
11	معاون سابق وزیر علوم در دولت اصلاحات با اشاره به بُعد نظارتی مجلس ابراز کرد: هر چند یکی از وظایف مجلس نظارت و بررسی عملکرد دولت است و هر جا که قوه مجریه ضعف دارد مجلس باید تذکر بدهد اما نباید فراتر از آن بشود و دولت را عامل اصلی مشکلات، قلمداد کنند.
12	ظریفیان با اشاره به اختلافات انتخاباتی نواصول‌گرایان، پایداری‌ها و وزرای دولت نهم و دهم توضیح داد: اصول‌گریان زمان تبلیغات انتخابات مجلس اختلافات جدی داشتند و در عین حال که به سختی توانستند به جمع‌بندی برای ارائه لیست واحد برسند، بازهم برخی از همین جناح اعتراض خود را نسبت به لیست واحد اعلام کردند.
13	این موارد نشان می‌دهد مرزبندی‌ها جدی است.
14	کمااینکه به نظر می‌رسد در ارتباط با ریاست مجلس هم، اختلافات جدی خواهند داشت، آرزو می‌کنم نمایندگان جدید در شرایط بحرانی و حل مشکلات مردم به تفاهم برسند.
15	این فعال سیاسی اصلاح‌طلب ضمن اشاره به سابقه نظامی برخی از نمایندگان مجلس یازدهم تبیین کرد: فهرستی از کسانی که سابقه حضور در مسائل نظامی دارند به مجلس یازدهم راه یافتند که این امر منجر به افزایش وزن نظامی در مجلس یازدهم شده است.
16	ممکن است این افراد تبدیل به یک فراکسیون شوند.
17	او در ادامه تصریح کرد: با توجه به اینکه هر کدام از این افراد متعلق به تقسیم‌بندی‌های جریان اصول‌گرا هستند، ممکن است مواضع واحدی نداشته باشند.
18	لذا باید کنش آنها را مورد ارزیابی قرار داد.
19	ظریفیان ضمن اشاره به نظارت جامعه بر عملکرد نمایندگان یادآور شد: هشدار انتخابات مجلس یازدهم این بود که نشان داد مردم دل در گروی هیچ مسئولی نبستند و اگر مسئولین به فکر حل مشکلات آنها نباشند، استقبال دائمی نمی‌کنند و به شکل نرم نسبت به مسائل واکنش نشان می‌دهند.
20	معاون سابق وزیر علوم در دولت اصلاحات در رابطه با علل کاهش میزان مشارکت مردم در انتخابات مجلس یازدهم افزود: در خصوص کاهش حضور مردم در پای صندوق‌های رأی عوامل متعددی نقش دارد و تک عاملی نیست.
21	مهم‌ترین عامل به جایگاه مجلس برمی‌گردد.
22	در حال حاضر جایگاه مجلس آسیب دیده و نگاه مردم به مجلس، ناشی از عدم توانایی آن در حل مشکلات است.
23	ظریفیان با تاکید بر اینکه «این قضیه چند وجهی است» در پایان گفت: البته برخی هم به دلیل به معیشی و اقتصادی در انتخابات شرکت نکردند.
24	در واقع جامعه به این نتیجه رسیده است این نوع ساختارها در حل مسائل و مشکلات، موثر نیست.
25	در همین راستا گروهی هم در انتقاد به عملکرد دولت در انتخابات شرکت نکردند.
26	گفتنی است نوع برخورد شورای نگهبان در نحوه احراز صلاحیت‌ها هم بی تاثیر نبوده است.
