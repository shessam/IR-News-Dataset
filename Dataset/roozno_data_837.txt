roozno_data###ربیعی: استراتژی فاصله‌گذاری تعطیل‌بردار نیست / همه تصمیمات برای حفظ جان مردم است###http://roozno.com//fa/news/420822/ربیعی-استراتژی-فاصله‌گذاری-تعطیل‌بردار-نیست-همه-تصمیمات-برای-حفظ-جان-مردم-است###[]###2020-04-06 14:24:00###۴۲۰۸۲۲###['ربیعی', 'حفظ جان مردم']
1
1	علی ربیعی، سخنگوی دولت گفت: ما از روز اول فاصله‌گذاری را بیان کردیم این استراتژی تعطیل‌بردار نیست همه تلاش ما حفظ جان مردم است.
2	به گزارش روز نو :علی ربیعی سخنگوی دولت در نشست خبری مجازی خود عنوان کرد: ولادت حضرت مهدی (عج) را به همه مسلمانان و ایرانیان تبریک عرض می‌کنم.
3	انتظار و گشایش در آینده همواره بخشی از فرهنگ ما بوده و با فلسفه آینده خود را سامان دادیم و امیدوارم با کنش فعال و حرکت رو به جلو بتوانیم از این ایام سخت عبور کنیم.
4	وی با بیان اینکه کرونا همچنان مسأله اول دولت و مردم در همه ابعادش است، گفت: تمام جلسات دولت معطوف به مسأله کروناست در ابتدا لازم است دقایقی پیرامون نظریه دولت مطالبی بگویم.
5	استراتژی اصلی ما اصل بودن حفظ جان انسان‌هاست جایگزینی برای این وجود ندارد اگر برخی از تعابیری استفاده می‌کنند که اولویت‌ها دارد تغییر می‌کند، خطاست همه تصمیمات برای حفظ جان مردم است.
6	سخنگوی دولت تاکید کرد: ما از روز اول فاصله‌گذاری را بیان کردیم زیاد گفته نشد اما در عمل تعطیلی مدارس، ترددها و مراکز آموزشی و ورزشی و مذهبی را دنبال کردیم الان اعلام می‌کنم این استراتژی تعطیل‌بردار نیست همه تلاش ما حفظ جان مردم است.
7	ربیعی خاطرنشان کرد: طرح فاصله‌گذاری فیزیکی هم طرح دولت است و تا کاهش ملموس کرونا خواهد بود اگر در نوروز این طرح را تشدید کردیم برای این بود که احتمال شکستن فاصله‌ها بود و مایلم بر اساس مطالب شنیده اعلام کنم تصمیم‌گیری تاکنون بر اساس نظر کارشناس و در کانون آنها کارشناسان حوزه سلامت و بهداشت بوده است.
8	وی افزود: کارشناسان یک دستگاه دیدگاه متفاوتی دارند که از همه بهره گرفتیم نظر ما در همه موارد بهره گرفته شده هیچ تصمیمی بر خلاف نظر کارشناسان سلامت اتخاذ نمی‌کنیم هر تصمیمی که مختل سلامت جامعه شود شاخص ارزیابی ما خواهد بود و تصمیم رو به جلو اتخاذ خواهیم کرد.
9	زیست اقتصادی و اجتماعی و با محوریت فاصله‌گذاری و بهداشت در اولویت ما است.
