roozno_data###حضرت آیت الله خامنه‌ای: هر کس به منافع ملی علاقه‌مند است در انتخابات شرکت کند###http://roozno.com//fa/news/414634/حضرت-آیت-الله-خامنه‌ای-هر-کس-به-منافع-ملی-علاقه‌مند-است-در-انتخابات-شرکت-کند###[]###2020-02-21 10:08:00###۴۱۴۶۳۴###['حضرت آیت الله خامنه\u200cای']
1
1	مقام معظم رهبری با تاکید براینکه شرکت در انتخابات یک تکلیف شرعی است، یادآورشدند: هر کس به منافع ملی کشور علاقه‌مند است در انتخابات شرکت کند.
2	حضرت آیت الله خامنه‌ای صبح روز جمعه پس از شرکت در یازدهمین دوره انتخابات مجلس شورای اسلامی با بیان اینکه شرکت در انتخابات یک تکلیف شرعی است ، تصریح کردند: انتخابات متضمن منافع ملی کشور است و هر کس به منافع ملی کشور علاقه‌مند است در انتخابات شرکت کند .
3	رهبر معظم انقلاب با تاکید بر اینکه روز برگزاری انتخابات ، روز جشن ملی است و اینکه این جشن را به همه هموطنان عزیز در سراسر کشور تبریک می‌گویم، افزودند: انتخابات روز احقاق حقوق مدنی ملت ایران است ، مردمی که می‌خواهند با شرکت در انتخابات در اداره امور کشور که یک حق برای آنها است، مشارکت کنند.
4	ایشان همچنین با تاکید بر اینکه شرکت در انتخابات یک تکلیف شرعی است ، تصریح کردند : حقیقت این است که انتخابات متضمن منافع ملی کشور است و هر کس به منافع ملی کشور علاقه‌مند است باید در انتخابات شرکت کند.
5	رهبر معظم انقلاب اسلامی خاطرنشان کردند: توصیه ما این است که همه با همت در این مسیر حرکت کنند و به اشخاص مورد نظر خود ، رای بدهند.
6	رهبر معظم انقلاب اسلامی به مردم توصیه کردند که شرکت در انتخابات را به پایان روز موکول نکنند و در همان ساعات اولیه روز برای حضور در انتخابات در پای صندوق های رای حضور پیدا کنند .
7	ایشان همچنین تاکید کردند: مردم در هر شهری به تعداد نمایندگانی که آن شهر احتیاج دارد رای بدهند مثلا در تهران به ۳۰ نفر رای بدهند .
8	ایشان افزودند: این امر کمک می‌کند که ان‌شاءالله مجلس قوی داشته باشیم.
9	رهبر معظم انقلاب در پایان صحبت‌های شان افزودند: از خداوند متعال می خواهیم که خیر ،رحمت و برکت خود را بر ملت ایران نازل کند و ان‌شاءالله انتخابات مایه خیر و برکت برای کشور شود، از دوستان رسانه ای نیز به خاطر زحماتشان تشکر می‌کنم .
