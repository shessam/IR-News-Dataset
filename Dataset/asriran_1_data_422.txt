asriran_1_data###8 درمان طبیعی برای افسردگی###https://www.asriran.com/fa/news/714257/8-درمان-طبیعی-برای-افسردگی###['سلامت']###2020-02-18 08:52:00###۷۱۴۲۵۷###['افسردگی', 'سلامت', 'نور درمانی', 'اسید فولیک']
9
1	یک اختلال روانی شایع در جهان است که به اقدامات درمانی مناسب نیاز دارد.
2	بسیاری از افراد مبتلا به افسردگی به دلایل مختلف برای درمان اقدام نمی کنند و این در شرایطی است به اکثریت آنها می توان از طریق درمان مناسب کمک کرد.
3	به گزارش گروه سلامت به نقل از ""، اگر با علائم افسردگی مانند دشواری در تمرکز، احساس غم و ناراحتی پایدار، افت انرژی و نوسانات خلقی مواجه هستید، در کوتاه‌ترین زمان ممکن به پزشک مراجعه کنید.
4	تعدادی از مطالعات اولیه نشان داده اند که برخی روش های درمان طبیعی ممکن است به بهبود افسردگی کمک کنند.
5	پیش از استفاده از هر گونه مکمل یا روش درمانی، ابتدا با پزشک خود در این زمینه مشورت کنید.
6	به خاطر داشته باشید که خوددرمانی افسردگی و پرهیز یا به تاخیر انداختن درمان استاندارد می تواند عوارض جدی برای سلامت شما به همراه داشته باشد.
7	در ادامه با چند روش درمان طبیعی و گیاهی برای افسردگی بیشتر آشنا می شویم.
8	مخمر سنت جان (Hypericum perforatum) دیر زمانی است که برای درمان غم و اندوه، نگرانی، عصبی بودن و خواب ضعیف و بی کیفیت استفاده می شود.
9	برخی آزمایش های بالینی نشان داده اند که مخمر سنت جان ممکن است برای بهبود افسردگی خفیف تا متوسط موثر باشد.
10	با این وجود، این محصول ممکن است برای درمان افسردگی شدید کارایی نداشته باشد.
11	حدود سه تا شش هفته ممکن است طول بکشد تا اثر کامل مخمر سنت جان نمایان شود.
12	از جمله عوارض جانبی استفاده از آن نیز می توان به سرگیجه، ، سوء هاضمه و خستگی اشاره کرد.
13	همچنین، مخمر سنت جان می تواند حساسیت به نور را افزایش دهد، از این رو، باید به مراقبت از پوست و چشم های خود در برابر نور خورشید توجه داشته باشید.
14	مخمر سنت جان می تواند در اثربخشی برخی داروهای تجویزی و بدون نسخه اختلال ایجاد کند که از آن جمله می توان به داروهای ضد افسردگی، داروهای مورد استفاده برای درمان عفونت های اچ‌آی‌وی و ایدز، داروهای مورد استفاده برای پیشگیری از پس زدن اندام پس از عمل جراحی پیوند عضو، و داروهای ضد بارداری خوراکی اشاره کرد.
15	مصرف مخمر سنت جان برای زنان باردار یا آنهایی که به فرزند خود شیر می دهند، کودکان، و افراد مبتلا به اختلال دوقطبی، بیماری کبد، یا بیماری کلیه توصیه نمی شود.
16	نوعی چربی مورد نیاز برای عملکرد عادی مغز هستند.
17	بدن ما نمی تواند اسیدهای چرب امگا3 را تولید کند، از این رو، آنها را باید از رژیم غذایی خود دریافت کرد.
18	برخی مطالعات افسردگی را با مصرف کم اسیدهای چرب امگا3 پیوند داده و مشخص شده است کشورهایی که میزان مصرف ماهی در آنها زیاد است، مانند ژاپن، دارای نرخ پایین‌تری از ابتلا به افسردگی هستند.
19	مطالعات اولیه نشان داده اند که مصرف اسیدهای چرب امگا3 همراه با داروهای ضد افسردگی ممکن است موثرتر از مصرف داروهای ضد افسردگی به تنهایی باشد.
20	ماهی های چرب مانند سالمون، ساردین و آنچووی از منابع خوب برای اسیدهای چرب امگا3 هستند.
21	روغن ماهی و روغن جگر ماهی کاد نیز از دیگر منابعی هستند که می توان مد نظر قرار داد.
22	مصرف کپسول های روغن ماهی ممکن است با داروهای رقیق کننده خون مانند وارفارین و آسپرین اختلال ایجاد کند.
23	عوارض جانبی ممکن است شامل سوء هاضمه و خونریزی باشند.
24	روغن ماهی نباید طی دو هفته منتهی به یک عمل جراحی یا پس از آن مصرف شود.
25	اسآدنوزیلالمتیونین (SAMe) ترکیبی است که به طور طبیعی در بدن انسان تولید می شود و ممکن است سطوح انتقال دهنده های عصبی سروتونین و دوپامین را افزایش دهد.
26	چندین مطالعه نشان داده اند که اسآدنوزیلالمتیونین موثرتر از دارونما برای درمان افسردگی عمل کرده است اما به پژوهش های بیشتر برای نتیجه گیری قطعی در این زمینه نیاز است.
27	یکی از اعضای خانواده ویتامین B است که در سبزیجات سبز برگ، میوه ها، لوبیاها، و غلات غنی شده وجود دارد.
28	دنبال کردن یک رژیم غذایی نامناسب یا استفاده از برخی داروها، مانند داروهای ضد تشنج یا ضد اسیدها می تواند به کمبود این ماده مغذی منجر شود.
29	پژوهش های اولیه نشان داده اند افراد مبتلا به افسردگی که دارای سطوح کم فولات در بدن خود هستند ممکن است واکنش خوبی به داروهای ضد افسردگی نداشته و مصرف اسید فولیک در قالب مکمل ممکن است اثربخشی این داروها را افزایش دهد.
30	5 هیدروکسی‌تریپتوفان (5HTP) به طور طبیعی در بدن تولید می شود و برای تولید انتقال دهنده عصبی سروتونین استفاده می شود.
31	اگرچه مصرف 5 هیدروکسی‌تریپتوفان در قالب مکمل ممکن است از نظر تئوری سطوح سروتونین را در بدن افزایش دهد، شواهد کافی برای تعیین ایمنی 5 هیدروکسی‌تریپتوفان وجود ندارند.
32	این محصول نباید همراه با داروهای ضد افسردگی مصرف شود.
33	شیرینی ها ممکن است به واسطه افزایش قند خون به شکل گیری یک احساس خوب موقتی در فرد کمک کنند اما پس از افت قند خون ممکن است بدخلقی بیشتر را موجب شود.
34	اگرچه الکل ممکن است به طور موقت موجب آرامش شما شود اما آثار آن کوتاه مدت هستند.
35	مصرف الکل می تواند نوسانات خلقی، اضطراب، افسردگی و بی خوابی را تشدید کند.
36	این ویتامین برای تولید انتقال دهنده های عصبی سروتونین و دوپامین نیاز است.
37	اگرچه کمبود ویتامین B6 نادر است، افرادی که داروهای ضد بارداری خوراکی، درمان جایگزینی هورمون و داروهای سل را مصرف می کنند ممکن است در معرض خطر بیشتری برای مواجهه با این شرایط قرار داشته باشند.
38	افراد بسیاری به میزان کافی از رژیم غذایی خود منیزیم دریافت نمی کنند.
39	از منابع خوب برای منیزیم می توان به حبوبات، مغزدانه ها، غلات کامل، و سبزیجات سبز برگ اشاره کرد.
40	همانند ویتامین B6، منیزیم برای تولید سروتونین نیاز است.
41	ورزش منظم یکی از موثرترین روش ها برای بهبود خلق و خو است و می توان آن را در برنامه درمانی ادغام کرد.
42	ورزش، به ویژه ورزش هوازی، به ترشح مواد شیمیایی تقویت کننده خلق و خو در مغز کمک می کند و می تواند هورمون های استرس را کاهش دهد.
43	دریافت مقدار کافی از نور خورشید ممکن است برای مقابله با تغییرات خلقی فصلی که در ماه های سرد و تاریک‌تر زمستان رخ می دهد، موثر باشد.
44	قرار گرفتن در معرض نور هنگام صبح، به عنوان مثال با پیاده‌روی در فضای باز، ممکن است به عملکرد درست چرخه خواب/بیداری بدن کمک کند.
45	تولید سروتونین، یک ماده شیمیایی تاثیرگذار بر خلق و خوی انسان، با مواجهه صبحگاهی با نور آغاز می شود.
46	طی زمستان، یعنی زمانی که روزها کوتاه‌تر و مواجهه با نور خورشید کمتر می شود، سطوح سروتونین می تواند افت کرده و احساس خستگی را موجب شود و همچنین احتمال ابتلا به اختلال عاطفی فصلی افزایش یابد.
47	نور درمانی با استفاده از جعبه های نور یکی دیگر از گزینه هایی است که می توانید مد نظر قرار دهید.
48	جعبه های نور مختلف برای این کار در دسترس هستند.
