tabnak_data###دلار در کف هشت هفته اخیر###https://www.tabnak.ir/fa/news/981428/دلار-در-کف-هشت-هفته-اخیر###['اقتصادی', 'خارجی']###2020-05-30 13:01:00###۹۸۱۴۲۸###['دلار', 'تنش\u200c', 'واشنگتن', 'پکن']
1
1	تشدید تنش‌های واشنگتن و پکن دلار را به کمترین سطح هشت هفته اخیر رساند.
2	به گزارش ایسنا به نقل از رویترز، پیامدهای ویروس کرونا بر روی اقتصاد آمریکا و روی عملکرد اسکناس سبز در روزهای اخیر کاملا تاثیر گذاشته است؛ علاوه بر آن که شمار متقاضیان دریافت مزایای بیکاری در این کشور با دو میلیون نفر افزایش به ۴۱ میلیون نفر رسیده است، وزارت بازرگانی آمریکا نیز در آمار رشد نهایی سه ماهه نخست امسال اعلام کردنرخ رشد اقتصادی این کشور منفی پنج درصد اندازه گیری شده که این رقم ۷.
3	۸ درصد کمتر از سه ماهه قبل و ۰.
4	۲ درصد کمتر از نرخ رشد پیش بینی شده قبلی بوده است.
5	انتظار می رود روند کنونی کماکان ادامه یابد و روند بهبود رشد دست کم زودتر از سه ماهه سوم امسال آغاز نشود.
6	هم چنین وقوع برخی ناآرامی ها در ایالت مینیاپولیس باعث شده است تا روند فروش دلار توسط معامله گران تشدید شود.
7	وقایع معاملات ارز هم چنین تحت تاثیر اخبار مربوط به تشدید جنگ تجاری آمریکا با چین قرار دارد.
8	پس از جدال لفظی بین واشنگتن و چین بر سر مقصر بودن طرف چینی در شیوع کرونا در جهان، اکنون برخی از قانون گذاران آمریکایی به دنبال تحریم چین به بهانه دخالت چین در امور داخلی هنگ کنگ هستند.
9	از سوی دیگر وانگ یی، وزیر خارجه چین به آمریکا در خصوص به راه انداختن یک جنگ سرد دیگر هشدار داده است.
10	وزرای خارجه کانادا، انگلیس، آمریکا و استرالیا در بیانیه ای مشترک خواهان احترام گذاشتن چین به خودمختاری هنگ کنگ شده اند.
11	مشاور اقتصادی دونالد ترامپ در واکنش به تصویب لایحه امنیتی هنگ کنگ در چین آن را یک اشتباه بزرگ خوانده و وعده داده است که دولت آمریکا، چین را وادار به پاسخگویی خواهد کرد.
12	تاکویا کاندا، کارشناس مسائل اقتصادی در موسسه گیتیم ریسرچ گفت: اصلی‌ترین نگرانی معامله گران در حال حاضر مربوط به تنش ها آمریکا و چین است.
13	وضعیت قبلا هم بد بود و حالا بدتر شده و این یک شرایط دشوار برای دارایی های پرریسک است.
14	اختلاف بین آمریکا و چین باعث شده است تا معامله‌گران دست به عصاتر از گذشته نسبت به خرید و فروش ارز اقدام کنند، چرا که آن ها نگرانند روابط دو طرف به سطح پرتنش سال قبل بازگردد.
15	چین همچنین پس از آن که استرالیا خواهان تحقیقات بین المللی در خصوص نقش پکن در شیوع کرونا در جهان شد، واردات گوشت خود از استرالیا را قطع و سفیر این کشور در کانبرا نیز از احتمال اعمال تحریم هایی ضد استرالیا خبر داد.
16	از سوی دیگر پس از مدت‌ها کش و قوس فراوان یک گام بزرگ بر سر نهایی شدن بسته محرک اقتصادی در سطح منطقه یورو و اتحادیه اروپا برداشته شد و رهبران فرانسه و آلمان به عنوان دو قطب اصلی اقتصادی منطقه یورو سر تخصیص یک بسته محرک ۵۰۰ میلیارد یورویی به توافق رسیدند.
17	انتظار می رود در شرایطی که رشد اقتصادی بسیاری از کشورهای اروپایی از جمله آلمان، فرانسه و ایتالیا منفی شده است، این بسته بتواند تا حدی به بازگشت سریع تر اقتصادهای اروپایی به مدار مثبت رشد کمک کند.
18	پیش از این اختلافات درونی گسترده بین کشورهای عضو اتحادیه اروپا باعث بی عملی بانک مرکزی اروپا شده بود، آن هم زمانی که دیگر همتایان این بانک به سرعت برای احیای رشد اقتصادی دست به کار شده‌اند.
19	در ژاپن بانک مرکزی این کشور یک تریلیون دلار و در آمریکا فدرال رزرو حدود ۲.
20	۵ تریلیون دلار اعتبار و نقدینگی مختلف برای حمایت از بخش های مختلف اقتصادی در نظر گرفته اند.
21	در آسیا نیز عملکرد ناامیدکننده اقتصاد ژاپن ادامه دارد؛ صادرات این کشور تاپایان ماه آوریل با کاهش ۲۲ درصدی نسبت به ماه قبل مواجه شده است که این رقم در طول یک دهه اخیر بی سابقه بوده است.
22	در طرف واردات نیز ژاپنی ها ۷.
23	۹ درصد کمتر از ماه قبل واردات داشته اند.
24	این در حالی است که نرخ بیکاری در ژاپن نیز تا پایان ماه مارس با ۰.
25	۱ درصد افزایش نسبت به ماه قبل به ۲.
26	۵ درصد رسیده است.
27	عملکرد ضعیف سومین اقتصاد بزرگ جهان آن هم در شرایطی که با توجه به تعویق افتادن مسابقات المپیک، احتمالا شاهد تداوم این روند خواهیم بود باعث شده است تا یمن در روزهای اخیر نتواند به خوبی از فضای پرریسک اقتصاد جهانی بهره برداری کرده و بیش از پیش صعود کند.
28	از سوی دیگر ویروس کرونا کماکان قربانی می گیرد هر چند که با کند شدن سرعت شیوع آن در بسیاری از مناطق روند بازگشایی کسب و کارها آغاز شده است.
29	تاکنون بیش از پنج میلیون و ۹۹۲ هزار و ۹۸۹ مورد ابتلا به کرونا گزارش شده است که در این بین ۳۶۵ هزار و ۳۷۷ نفر جان خود را از دست داده‌اند.
30	در بین کشورهای مختلف، بالاترین تلفات مربوط به آمریکا با ۱۰۴ هزار و ۳۵۷نفر، انگلیس با ۳۸هزار و ۱۶۱ نفر، ایتالیا با ۳۳ هزار و ۲۲۹ نفر، فرانسه با ۲۸ هزار و ۷۱۴ نفر و برزیل با ۲۷ هزار و ۲۷۶ نفربوده است.
31	اریک برگر، کارشناس بازار ارز در بانک مرکزی کاناداگفت: اکنون نگاه معامله گران به دور تازه تنش‌های لفظی بین پکن و واشنگتن دوخته شده است و اگر وضعیت آرام تر نشود، شاهد آغاز دور دوم جنگ تجاری بین دو اقتصاد نخست جهان خواهیم بود.
32	در این صورت نرخ برابری دلار و یوان به ویژه در برابر ارزهای امن شاهد تغییرات گسترده ای خواهد بود و شاهد ثبت رکوردهای جدیدی از ارزهایی نظیر ین و فرانک خواهیم بود.
33	شاخص دلار که نرخ برابری آن در مقابل سبدی از ارزهای جهانی را اندازه می‌گیرد، در معاملات امروز با ۰.
34	۱۴ درصد کاهش نسبت به روز قبل و در سطح ۹۸.
35	۲۷۵ واحد بسته شد.
36	نرخ برابری هر فرانک سوئیس معادل ۱.
37	۰۴۰ دلار اعلام شد.
38	با وجود منفی باقی ماندن رشد اقتصادی کشورهای اروپایی، دولت ها به اقدام سیاست های حمایتی خود ادامه می دهند.
39	در انگلیس ریشی سوناک، وزیر خزانه داری از تخصیص حدود ۳.
40	۴ میلیارد پوند برای حمایت از شاغلین خبر داده است.
41	در اتحادیه اروپا نیز انتظار می رود بسته عظیم حمایتی یک تریلیون یورویی توسط اورسلا فون در لین، رئیس کمیسیون اروپا اعلام شود.
42	این مبلغ شامل نیم تریلیون یورو که طبق توافق آلمان و فرانسه قرار است توسط مکانیزم ثبات اروپایی تامین شود نیز می شود.
43	در تازه‌ترین دور از معاملات، پوند با صعود ۰.
44	۱۶ درصدی نسبت به روز قبل خود و به ازای ۱.
45	۲۳۴ دلار مبادله شد.
46	یورو ۰.
47	۱۹ درصد بالا رفت و با عبور از کانال ۱.
48	۱۰ به ۱.
49	۱۱ دلار رسید.
50	رونالد سیمپسون تحلیلگر بازار ارز در موسسه اکشن اکونومیکس گفت: بازگشایی تدریجی کسب و کارها می تواند خبر خوبی برای بازارهای مالی باشد.
51	ما پیشرفت هایی در تهیه واکسن و حمایت های مالی از کسب و کارها را داشته ایم اما هنوز باید اقدامات بیشتری صورت گیرد.
52	بانک مرکزی ژاپن اعلام کرد با هدف حمایت از شرکت های این کشور که در نتیجه شیوع کرونا دچار خسارت شده‌اند، یک بسته وام به ارزش ۱.
53	۷ تریلیون ین ( ۱۵.
54	۸ میلیارد دلار) در نظر گرفته است.
55	اکنون برخی از منابع خبری از آماده شدن دولت برای اعلام یک بسته عظیم حمایتی یک تریلیون دلاری دیگر حکایت دارد.
56	این کشور پیشتر نیز در مجموع حدود یک تریلیون دلار به مقابله با کرونا اختصاص داده بود.
57	در معاملات بازارهای ارزی جهانی، همچنین هر دلار با ۰.
58	۱درصد کاهش به ۱۰۷.
59	۷۹ ین رسید.
60	در برابر همتای استرالیایی، هر دلار آمریکا به ازای ۱.
61	۴۹۹ دلار مبادله شد.
62	همچنین نرخ برابری دلار معادل ۷.
63	۱۳۶ یوان چین اعلام شد.
