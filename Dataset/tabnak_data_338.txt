tabnak_data###رشد «قطعه سازی» و «خودروسازی» لازم و ملزوم یکدیگر هستند###https://www.tabnak.ir/fa/news/955543/رشد-قطعه-سازی-و-خودروسازی-لازم-و-ملزوم-یکدیگر-هستند###['اقتصادی', 'داخلی']###2020-01-30 15:41:00###۹۵۵۵۴۳###['قطعه سازان', 'صنعت قطعه سازی', 'خودروسازان']
1
1	قطعه سازان معتقدند با اندک حمایت معنوی صورت گرفته خودروسازان، صنعت قطعه سازی کشور قادر به حضور مطلوب در عرصه بازار داخلی و خارجی حتی در شرایط تحریم را دارند.
2	به گزارش ، سابقه فعالیت صنعت قطعه‌سازی خودرو در ایران، به اواسط دهه ۴۰ بازمی گردد که به رشد مطلوبی در دهه ۵۰ با تولید محصولات متنوع تر انجامید .
3	انجام سرمایه گذاری های مشترک باخودروسازان وقت، تولیدات این صنعت از تنوع و کیفیت متفاوت تری برخوردار شد.
4	تولید محصولاتی مانند اگزوز، پیستون، رینگ چرخ و غیره از جمله محصولاتی بود که در آن دوران تولید شد.
5	استراتژی تولید قطعات خودرو در ایران از ساهای ۷۰ عمق بیشتری یافت و توسعه کمی و کیفی بیشتری پیدا کرد و صنعت قطعه سازی توانست از تحت لیسانس بودن خارج شد و توانست به شکل مستقل فعالیت خود را ادامه دهند.
6	درست در این دوران بود که صنعت خودروسازی از رشد تقریباَ محسوس تری برخوردار شد و این دو صنعت بعنوان شرکایی با هدف توسعه صنعت در کشور گام های محکم تری برداشتند .
7	رشد صنعت خودروسازی حاصل از همکاری با صنعت قطعه سازی از این سالها بود که صنعت خودروسازی و قطعه سازی بعنوان دو قطب لازم و ملزوم شناخته شدند و این اندیشه شکل گرفت که لازمه صنعت خودروسازی کشور در رشد و تقویت صنعت قطعه سازی عملیاتی می شودآسیب شناسی صنعت قطعه سازی در سطح کلان و در کشورهای مختلف بیانگر آن است که بسیاری از کشورها با وجود نداشتن صنعت خودروسازی قوی، از توان مطلوبی در صنعت قطعه سازی برخوردار بوده اند تا حدی که حتی حضوری گسترده در بازارهای بین المللی داشته اند.
8	پیشرفت کشور ترکیه در صنعت خودروسازی با وجود نبود صنعت خودروسازی قوی در این کشور خود گواه این مدعا هست.
9	ایران نیز می تواند با الگو برداری از این کشورها و تدوین برنامه ای دقیق می توان علاوه بر تامین داخل قطعات با کیفیت تولید حضوری با کیفیت دربازارهای بین المللی داشت و فرصتی بازگشت به دوران قوت پیش از تحریم با تکیه بر توانمندی ها و دانش داخلی در این حوزه ، بازگشت.
10	جای گیری «فرشاد مقیمی» بر صندلی ریاست «ایران خودرو» شاید یکی از اتفاقات خوبی بود که با توجه به سابقه اشراف وی به صنعت خودروسازی و قطعه سای و صنایع جانبی ، تعامل بین این دو صنعت را به ارمغان آورد و به ویژه به بومی سازی صنعت قطعه سازی کشور و رشد و ارتقاء کمی و کیفی این دو صنعت در کشور به طور همزمان و مطلوب کمک کند.
11	رسوب تعداد زیادی از خودروها به دلیل کمبود چند قطعه در شرایط کنونی تحریم و نوسانات نرخ ارز و قطع ارتباط با همتاهای خارجی در این دو صنعت و مشکل پرداختهای داخلی و خارجی از جمله مشکلاتی به شمار می آید که صنعت قطعه سازی رو به رشد و پویا در بازارهای داخلی و خارجی را با مشکل مواجه سازد.
12	رضا رضایی عضو انجمن صنایع همگن قطعه‌سازی در گفت و گو با خبرنگار ما تقویت دانش قطعه سازی را عامل رشد «خودروساز» در هر کشوری می داند و می گوید:تقریباَ همه کارشناسان و فعالان صنعت خودرو متفق القول هستند که صنعت خودروسازی نیاز به پشتوانه صنعت قطعه سازی قوی دارد و اگر شبکه قوی در این صنعت وجود داشته باشد قطعاَ موفقیت صنعت خودروسازی را نیز به طور ملموس تری شاهد خواهیم بود.
13	وی آغاز بومی سازی صنعت قطعه سازی در ایران را اوایل سال ۸۰ ذکر و خاطرنشان کرد: با وجود شروع خوب «بومی سازی» و مستقل شدن ساخت قطعه در کشور، متاسفانه آن طور که باید و شاید مورد پشتیبانی قرار نگرفت و نتوانست در این صنعت از رشد مطلوب کمی و کیفی برخوردار باشد.
14	رضایی با تاکید بر اینکه صنعت قطعه سازی در استقلال پایدار صنعت خودروسازی و البته بالعکس نقش موثری دارد گفت :صنعت قطعه سازی ایران به ویژه در سالهای پیش از تحریم شاهد رشد کمی و کیفی مطلوبی در عرصه داخلی و خارجی بود و محصولات تولید شده علاوه بر رفع نیاز داخلی به بازارهای خارجی به ویژه کشورهای همسایه صادر می شد و روز به روز در مسیر رشد اقتصادی و کیفیت محصولات تولید پیشرفت می کرد.
15	رئیس سابق انجمن قطعه سازی در ادامه ضمن اشاره به توان بالای صنعت قطعه سازی در بخش تولید،‌ دانش و غیره عدم ارتباط با همتاهای صنعت قطعه سازی و نبود امکان پرداختهای مالی را از مشکلات اساسی در شرایط فعلی برای حضور گسترده این صنعت در کشور و بازارهای جهانی ذکر کرد.
16	رضایی با قدمتی بسیار در این صنعت که به «پدر صنعت قطعه سازی کشور» شهرت یافته سهم تولید قطعات خودرو حتی در شرایط فعلی مطلوب ارزیابی و تصریح کرد:صنعت قطعه سازی در پرتو توجه بهتر دولت در سالهای گذشته شرایط مطلوبتری داشت و این مسئله حتی در سالهای آغاز برجام با حضور همتاهای خارجی در کشور نیز از وضعیت بهتری برخوردا بود .
17	وی یادآور شد:‌ تولید قطعات بسیاری از محصولات دو شرکت خودروساز ایران هم اکنون با اتکاء به توان داخلی تولید می شود و این مهم با وجود نوسانات نرخ ارز، نوسان ارائه خدمات از سوی دولت و مشکل به کارگیری نیروی انسانی متخصص در شرایط کنونی انجام می شود و شبکه قطعه سازی کشور همچنان استوار در مسیر رشد گام بر می دارد.
18	وی نگاه مجدد و آسیب شناسانه صنعت خودروسازی کشور به صنعت قطعه سازی از سوی شرکتهای خودروساز به ویژه «ایران خودرو» را یکی از عواملی دانست که باعث خروج صنعت قطعه سازی کشور از رکود و گام برداشتن در مسیر بومی سازی این صنعت خواهد شد.
19	رضایی حمایت معنوی «ایران خودرو» را پارامتری جهت تقویت مهارتهای قطعه سازی دانست و گفت :‌ساخت قطعات الکتریکی و موتوری در سطح وسیعی در حال حاضر در حال انجام است و بر اساس پیش بینی های صورت گرفته با توجه به تغییرات سیاستی و حمایتی معنوی حال حاضر ، میزان تولید تا ۴ ماه آینده از رشد قابل ملاحظه ای افزایش خواهد یافت.
20	وی غافل ماندن از تولید برخی قطعات خودرو را سودآور نبودن سرمایه گذاری در شرایط کنونی ذکر و خاطرنشان کرد: تولیدات کنونی با توجه به پتانسیل های مهارتی ظرفیت های داخلی و اطمینان از سودآور بودن آن انجام می شود و البته امیدواریم با رشدی که در این صنعت خواهیم کرد توسعه کمی در صنعت قطعه سازی را شاهد باشیم.
21	این قطعه ساز در ادامه به ظرفیت تولید قطعه سازان برای تولید قطعات خودروهای چینی اشاره و تصریح کرد:در حال حاضر برخی از قطعه سازان قطعات این خودروها را در داخل کشور بومی سازی می کنند تا واردات و فروش محصولات چینی در شرایط فعلی و نوسانات ارز و تحریم برای آنها معقول باشد.
22	رضایی همچنین ظرفیت داخلی برای تولید قطعات محصولات داخلی را بیش از ۹۰ درصد ذکر کرد و گفت :‌قطعه سازان در زمینه تولید قطعات داخلی بسیار پیشرفت کرده اند و در آینده ای نزدیک شاهد رونمایی از تولیدات جدید در این حوزه نیر خواهیم بود.
23	به گفته این قطعه ساز حمایت از صنعت قطعه سازی رشد و تقویت صنعت خودروسازی را هم پی ریزی خواهد کرد و توان داخلی ساخت داخلی در صورت کمی حمایت معنوی می توانیم شاهد رشد و تولید در صنعت خودروسازی به رقمی بالغ بر ۲ میلیون خودرو در سال نیز باشیم.
24	وی شرط ثبات حضور با قدرت و مستمر صنعت قطعه سازی در کشور را طراحی پلت فرم در صنعت خودروسازی، ارتباط با همتاهای خارجی و .
25	.
26	دانست و افزود :‌ایران از قدرت مطلوبی در این صنعت برخوردار است و در صورت رفع مشکلات فعلی حضور پررنگ و گسترده صنعت قطعه سازی ایران را در بازار منطقه شاهد خواهیم بود.
27	بهرام شهریاری قطعه ساز و عضو سابق انجمن قطعه سازان نیز در گفت و گویی با خبرنگار ما نیز ضمن اشاره به توان مطلوب «صنعت قطعه سازی» در سالهای نه چندان دور گذشته گفت :توان و دانش به عنوان دو مقوله کاملاَ جداگانه در تولید قابل بررسی است و ایران در صنعت قطعه سازی در شرایط کنونی از دانش خوبی در این صنعت برخوردار است،‌ اما در بخش توان صنعت قطعه سازی با توجه به مشکلات فعلی تحریم، تبادل پول با مشتریان خارجی،‌ صادرات و غیره نمی تواند از تمامی پتانسیل های خود به نحو احسن بهره ببرد.
28	شهریاری افزود:‌ بومی سازی ساخت قطعات خودرو از دهه ۷۰ آغاز و تا سال حدود ۸۴ ادامه یافت و در بسیاری از بخش های به حد خودکفایی رسیدیم اما متاسفانه نبود برنامه ریزی و درگیری های حاشیه ای در صنعت خودروسازی و قطعه سازی منجر به این شد که رشد در صنعت داخلی و خارجی کاهش و حتی متوقف شود.
29	این کارشناس در ادامه تولید قطعات خودرو در بسیاری از محصولات داخلی را مطلوب توصیف و تصریح کرد:نهضت داخلی سازی قطعات خودرو در مقطعی با رشد واردات ارزان قیمت و غالباَ بی کیفیت خارجی از ریل خارج شد اما همگان در آرزو و امید این هستند که دوباره چرخ تولید قطعات خودرو در مسیر خودکفایی و بومی سازی بچرخد.
30	وی با ذکر اینکه ظرفیت داخلی تولید این صنعت در حال حاضر خالی است گفت :‌اگر مشکلات پرداخت طلبهای فعالان صنعت قطعه سازی، دیدار با همتاهای خارجی، تبادل پول و غیره.
31	رفع شود آماده حضوری قوی در شبکه قطعه سازی داخلی و خارجی هستیم .
