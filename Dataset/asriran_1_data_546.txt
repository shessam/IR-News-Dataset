asriran_1_data###اطلاعیه شماره دو معاونت مطبوعاتی درباره ویروس کرونا###https://www.asriran.com/fa/news/715993/اطلاعیه-شماره-دو-معاونت-مطبوعاتی-درباره-ویروس-کرونا###['اجتماعی ']###2020-02-27 14:40:00###۷۱۵۹۹۳###['مطبوعات', 'کرونا']
13
1	معاونت امور مطبوعاتی و اطلاع‌رسانی وزارت فرهنگ و ارشاد اسلامی با انتشار اطلاعیه‌ای ضمن تشکر از فعالیت مستمر و ۲۴ساعته رسانه‌ها در ماجرای ملی مبارزه با شیوع کرونا و با توجه به گزارش‌های ارائه شده نهادهای متخصص و رسمی، اطلاعیه‌ای منتشر کرد.
2	به گزارش روابط‌عمومی معاونت امور مطبوعاتی و اطلاع‌رسانی وزارت فرهنگ و ارشاد اسلامی، در این اطلاعیه آمده است: ضمن قدردانی از فعالیت شبانه‌روزی اصحاب رسانه در یک هفته گذشته به‌ویژه در ابعادی چون «آموزش همگانی و واقعی سازی مساله، ایجاد مفاهمه عمومی برای یک موضوع تخصصی، افزایش مشارکت جمعی و همبستگی ملی در جهت تقویت همکاری میان مردم و متولیان، همچنین تکریم و تقدیر از جامعه دلسوز پزشکی و پرستاری که در خط مقدم مبارزه با این مساله حضور دارند» از تلاش مسئولانه تمامی دست اندر کاران رسانه، خبرنگاران، فعالان شبکه‌های اجتماعی و کنشگران مدنی که در این روزها همراه با مردم، دغدغه همکاری با خدمتگزاران در کشور را دارند، صمیمانه تشکر می‌شود.
3	بی تردید انعکاس جلوه‌های حضور داوطلبانه مردم در امداد عمومی و نکوهش رفتارهای فرصت طلبانه همچنین حضور میدانی خبرنگاران برای اطلاع رسانی دقیق و منطبق با واقعیت از شرایط جاری کشور برای ایجاد اجماع ملی ایرانیان در مقابله با این بیماری، در تاریخ و تقویم آگاهی‌بخشی عمومی ثبت خواهد شد.
4	لذا برای کمک به مهار این بیماری از منظر اطلاع رسانی، توصیه می‌شود:۱.
5	توصیه‌های آموزشی و بهداشتی در زمینه پیشگیری، درمان‌های اولیه و مراجعات تخصصی همچنان به عنوان نیاز اولیه مردم در دستور کار رسانه‌ها قرارگیرد که همچون روزهای گذشته تاکید بر توجه، استناد و اعتماد به اطلاعات دقیق منتشره توسط وزارت بهداشت ودرمان و آموزش پزشکی است .
6	۲.
7	به عنوان ابتدایی‌ترین عنصر فعالیت حرفه‌ای «اصالت اطلاعات» منوط به اعلام هویت و منبع خبر و اطمینان باز نشر دهنده از محتوی صحیح است؛ در این صورت مانع از هرگونه سوء استفاده و سوءبرداشت وانتشار اخبار جعلی با هویت نامعلوم و بعضا محتوای ارسال شده از بیرون کشور خواهیم شد.
8	۳.
9	فراموش نکنیم انتشار و یا بازنشر یک خبر که از صحت آن اطمینان نداریم، خسارت بیشتری از عدم انتشار آن دارد زیرا قطعا خسارت انتشار چنین اخباری در موضوعاتی که با سلامت مردم ارتباط مستقیم دارد، غیر قابل جبران و بعضا فاجعه‌بار خواهد بود .
10	۴.
11	نظرات فردی با توجه به تخصصی بودن موضوع «ویروس کرونا» که با امنیت روانی و جان هموطنان‌مان گره خورده، در کنار انتشار گمانه‌ها، احساسات و برداشت‌های فردی که بسیاری از سر دلسوزی است نباید جایگزین تصمیمات تخصصی و عمومی دستگاه‌های مسئول در مواجهه با این شرایط شود.
12	۵.
13	«اطلاع‌رسانی دقیق و شفاف» ممانعت از هرگونه پنهان کاری به هر دلیل و نیتی، دستور صریح رئیس جمهور محترم به همه دستگاه‌ها است، و انتظار این است با مرجعیت دادن به اطلاعات دقیق و مبتنی بر واقعیت و مستند به وزارت بهداشت، درمان و آموزش پزشکی، این مهم را ممکن کنیم .
14	۶.
15	تصمیم در مورد وضعیت عادی شدن هرگوشه از جغرافیای ایران بر عهده متخصصان متولی در هر منطقه است؛ و بصورت طبیعی متولیان از هرگونه پیشنهاد سازنده استقبال می‌کنند اما انتظار نمی‌رود نظرات و دیدگاههای افراد مختلف غیر متولی و غیرمتخصص، و در بسیاری از موارد با هدف دلسوزی قابل تقدیر ،جایگزین تصمیم متخصصان و متولیان دستگاه‌ها شود همه وظیفه داریم مانع از ایجاد شبهه و تردید نزد افکار عمومی درموضوعات ملی شویم بی شک نهادهای متولی هرگونه تصمیم مبتنی بر صیانت حداکثری از مردم در برابر این بحران را اتخاذ کرده و برهمین مبنا شرایط هفته آتی را بر اساس برآوردهای هر منطقه ارزیابی و اجرا خواهند کرد.
16	۷.
17	غلبه بر بحران، اقتدار در تصمیم بهنگام و عبور از بحران نیازمند اجماع ملی و حمایت همه جانبه از تصمیم متولیان متخصص و فداکار حاضر در میدان بحران است؛ و این مهم، اهتمام ملی و حمایت رسانه‌ای را برای تبیین و تشریح برای همکاری همبستگی و مشارکت ملی را می‌طلبد.
