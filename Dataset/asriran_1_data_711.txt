asriran_1_data###جهان داستان کوتاه/ هر روز یک داستان: «مواجهه با مشکلات!»###https://www.asriran.com/fa/news/718725/جهان-داستان-کوتاه-هر-روز-یک-داستان-مواجهه-با-مشکلات###['فرهنگی/هنری']###2020-03-14 20:06:00###۷۱۸۷۲۵###['جهان داستان کوتاه', 'داستان کوتاه']
2@@@3
1	هر از چندگاهی، دختری به پدرش اعتراض می‌کرد که زندگی سختی دارد و نمی‌داند چه راهی رفته که باعث این مشکلات شده است.
2	این دختر همیشه در زندگی در حال جنگ بود.
3	به نظر می‌رسید هر مشکلی که حل می‌شود، یک مشکل دیگر به دنبالش می‌آید.
4	پدرش که سرآشپز بود او را به آشپزخانه برد.
5	او سه کتری را پر از آب کرد و هر کدام را روی دمای بالا قرار داد.
6	زمانی که آب هر سه دیگ به جوش رسید، او سیب زمینی‌ها را در یک کتری ، تخم مرغ‌ها را در کتری دیگر و دانه های قهوه را در کتری سوم گذاشت.
7	سپس ایستاد تا آن‌ها نیز آب پز شوند؛ بدون این که به دخترش چیزی بگوید.
8	دختر غر می‌زد و بی صبرانه منتظر بود تا ببیند پدرش چه می‌کند.
9	پس از بیست دقیقه، او گازها را خاموش کرد.
10	پدر سیب زمینی ها را از قابلمه خارج کرد و داخل یک ظرف گذاشت.
11	تخم مرغ ها را نیز داخل یک ظرف دیگر گذاشت و قهوه‌ها را ملاقه خارج کرد و آن را داخل یک فنجان ریختسپس به سمت دخترش برگشت و از او پرسید: دخترم چی می‌بینی؟دختر گفت: سیب زمینی، تخم مرغ و قهوهپدر گفت: بیشتر دقت کن و به سیب زمینی‌ها دست بزن.
12	دختر این کار را کرد و فهمید که آن ها نرم شده‌اند.
13	سپس از دخترش خواست تا تخم مرغ ها را بشکند.
14	زمانی که تخم مرغ‌ها را برداشت فهمید که تخم مرغ ها سفت شده‌اند.
15	در نهایت، پدر از دخترش خواست که قهوه را بچشد.
16	مزه و عطر خوش قهوه لبخند را به روی لب‌های دختر آورد.
17	سپس از پدرش پرسید: پدر این کارها یعنی چه؟پدرش گفت: سیب زمینی، تخم مرغ و قهوه، هر سه با یک ماده یعنی آب جوش مواجه شدند اما واکنش آن ها متفاوت بود.
18	سیب زمینی سفت و سخت بود اما در آب جوش نرم و ضعیف شد.
19	تخم مرغ شکننده بود و یک لایه نازک داشت که از مایع داخل محافظت می‌کرد، اما زمانی که با آب جوش مواجه شد، مایع داخل سفت گردید.
20	با این حال، دانه قهوه خاص بود.
21	وقتی با آب جوش مواجه شد، آب را تغییر داد و یک ماده جدید ایجاد کرد.
22	تو در زندگی کدام یک از این سه ماده‌ای؟!
