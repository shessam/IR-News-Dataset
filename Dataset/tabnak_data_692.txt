tabnak_data###ما هم از وضعیت موجود رضایت نداریم###https://www.tabnak.ir/fa/news/959516/ما-هم-از-وضعیت-موجود-رضایت-نداریم###['اقتصادی', 'داخلی']###2020-02-16 20:03:00###۹۵۹۵۱۶###['محمد شریعتمداری', 'هیأت نمایندگان', 'تورم']
1
1	وزیر تعاون، کار و رفاه اجتماعی با بیان اینکه پرداخت عیدی مستمری بگیران در سازمان تامین اجتماعی از هفته گذشته آغاز شده، گفت: تورم انتظاری در سال ۹۹ رقم بالایی نخواهد بود.
2	به گزارشمهر، محمد شریعتمداری در حاشیه جلسه هیأت نمایندگان اتاق بازرگانی، صنایع، معادن و کشاورزی ایران در جمع خبرنگاران در مورد عیدی کارگران گفت: از هفته گذشته پرداخت عیدی در سازمان تأمین اجتماعی برای جامعه مستمری بگیران آغاز شده است.
3	وی افزود: میزان دستمزد کارگران برای سال ۹۹ با تصویب در شورای عالی کار نهایی خواهد شد.
4	وزیر تعاون، کار و رفاه اجتماعی در خصوص افزایش تورم و جبران افزایش نرخ‌ها برای واحدهای تولیدی در سال ۹۹ نیز گفت: تورم خیلی زیادی در سال ۹۹ گریبانگیر واحدهای تولیدی نخواهد بود و مجموعه نرخ تورم بعد از تخلیه اثر افزایشی نرخ ارز، در حال کنترل است، این در حالی است که تورم تولیدکنندگان و شاخص کل تورم که تحت تأثیر افزایش قیمت ارز بوده، اکنون در حال کنترل است.
5	وی با بیان اینکه ما هم از وضعیت موجود رضایت نداریم، گفت: علیرغم همه مشکلات، ثبات نسبی را در موضوع نرخ ارز و سایر شاخص‌ها شاهد هستیم.
6	به گفته شریعتمداری، شاخص بهای تولیدکننده نیز که در واقع نشانگر تورم آتی نیز خواهد بود، دارای ثبات بوده و روند مطلوبی دارد؛ پس ما تورم انتظاری بدی را پیش‌بینی نمی‌کنیم.
7	وی اظهار داشت: تورم انتظاری در رقم قابل قبولی است که بر این اساس، کمیته دستمزد با استفاده از بررسی حداقل تورم سبد معیشت و نرخ تورم سال جاری و تورم انتظاری، پیشنهادات لازم را به شورای عالی کار جهت تصویب ارائه خواهد داد.
