tabnak_data###تنها یک سوم آمریکایی‌ها در زمینه کرونا به ترامپ اعتماد دارند###https://www.tabnak.ir/fa/news/966664/تنها-یک-سوم-آمریکایی‌ها-در-زمینه-کرونا-به-ترامپ-اعتماد-دارند###[]###2020-03-18 14:51:00###۹۶۶۶۶۴###['کرونا', 'ترامپ', 'آمریکا']
1
1	تنها 37 درصد آمریکایی‌ها در یک نظرسنجی تازه اظهار کرده‌اند که به اطلاعاتی که درباره کروناویروس از ترامپ می‌شنوند، اعتماد دارند.
2	به گزارش ایسنا، طبق نتایج این نظرسنجی که توسط NPR/PBS NewsHour/Marist صورت گرفته، 60 درصد از شرکت کنندگان اظهار کردند که اعتماد زیادی به اطلاعاتی که از دونالد ترامپ، رییس جمهور آمریکا می‌شوند، ندارند یا اصلا به صحت آن ها اعتماد ندارند.
3	به گزارش پایگاه خبری پولیتیکو، تنها هشت درصد از دموکرات‌ها گفته اند که اعتماد زیاد یا نسبتا خوبی به این رییس جمهور دارند، در حالی که 91 درصد از آن‌ها مخالف این را بیان کرده‌اند.
4	در همین حال 74 درصد از جمهوری خواهان گفته‌اند، به اطلاعاتی که ترامپ درباره کروناویروس ارائه می‌کند اعتماد دارند اما 21 درصد از آنها نیز مخالف این نظر بوده‌اند.
5	یک سوم از مستقل‌ها (34 درصد) نیز گفته‌اند که اعتماد زیاد یا نسبتا خوبی به اطلاعاتی که از رییس جمهور آمریکا درباره کرونا دریافت می‌کنند، دارند اما 62 درصد دیگر این نظر را نداشته‌اند.
6	این نظرسنجی دریافته است که شمار افرادی که معتقدند تلاش دولت برای جلوگیری از شیوع کرونا کافی است، کاهش یافته و از 61 درصد در ماه فوریه به 46 درصد رسیده است.
7	در همین حال، یک نظرسنجی دیگر که با همکاری وبسایت "Axios" و شرکت "SurveyMonkey" صورت گرفته، نشان می‌دهد که بیشتر آمریکایی‌ها در حفظ امنیت این کشور در دوران شیوع کرونا، بیشتر به نهادها و سازمان‌های پزشکی اعتماد دارند تا ترامپ.
8	طبق این نظرسنجی 75 درصد از شرکت کنندگان به مراکز کنترل بیماری، 68 درصد به نهادهای ملی درمانی و ادارات دولتی فعال در زمینه سلامت، 67 درصد به دفاتر مدیریت بحران محلی و 66 درصد به سازمان بهداشت جهانی اعتماد دارند.
9	کمتر از نیمی از این افراد (42 درصد) اظهار کرده‌اند که برای حفاظت از آمریکا در برابر یک شیوع گسترده به ترامپ اعتماد دارند ولی 84 درصد از جمهوری خواهان گفته‌اند بیشتر از نهادهای سلامتی به ترامپ اعتماد دارند.
