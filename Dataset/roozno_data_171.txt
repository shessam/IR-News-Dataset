roozno_data###پایداری‌ها اساساً ائتلاف برنمی‌تابند###http://roozno.com//fa/news/413517/پایداری‌ها-اساساً-ائتلاف-برنمی‌تابند###[]###2020-02-15 09:41:00###۴۱۳۵۱۷###['پایداری ها', 'ائتلاف']
1@@@2@@@3@@@4@@@5@@@6@@@7@@@8@@@9@@@10
1	اصول‌گرایان بازهم به وحدت نرسیدند، ائتلافی که از دو سال پیش سنگ بنای آن گذاشته شده بود و امید زیادی وجود داشت با سرمایه ۱۶میلیون رأی انتخابات ریاست جمهوری سال ۹۶، به وحدتی حداکثری در انتخابات مجلس ۹۸ برسد، اما در نهایت به سرانجام دلخواه نرسید و در اولین روز از آغاز تبلیغات انتخاباتی چندلیستی بودن اصول‌گرایان در انتخابات دوم اسفندماه قطعی شد.
2	چند روز پیش بود که لیست ۳۰نفره شورای ائتلاف از دل لیست ۹۰ نفره بیرون آمد، لیستی که به سرعت با موجی از انتقادات روبه‌رو شد.
3	شاید همین فشارها بود که ائتلاف را مجبور به عقب‌نشینی کرد و لیست از کانال تلگرامی منتسب به این ائتلاف حذف شد، آن هم در شرایطی که رسانه‌های رسمی و وابسته به اصول‌گرایان با قطعیت از نهایی شدن لیست خبر داده بودند.
4	ماجرا به همین‌جا ختم نشد و اعضای ائتلاف اصول‌گرایان بازهم دور هم جمع شدند تا با بستن لیستی دیگر انتقادات را کاهش دهند، جلسه‌ای که باز هم بی‌نتیجه ماند و دو روز پیش پایداری‌ها لیست نهایی خود را منتشر کردند و دیروز نیز شورای ائتلاف در نهایت با تغییراتی در لیست اولیه، لیست دوم را منتشر کرد.
5	در ارتباط با این تغییر و تحولات در جریان اصول‌گرایی و اینکه چرا در روزهای اخیر شورای ائتلاف چند مورد لیست انتخاباتی منتشر کرده است، «ناصر ایمانی»، فعال سیاسی اصول‌گرا به «همدلی» می‌گوید:«در روزهای اخیر یک مذاکرات سنگینی در جبهه اصول‌گرایان وجود داشت.
6	هم با جریان پایداری و هم با دیگر جریان‌های داخل لیست.
7	چیزی که منتشر شد در یکی دو روز گذشته لیست شورای ائتلاف نبود و این شورا رسما اعلام نکرد که لیست داده‌ایم که بعد اصلاحش کنند.
8	یک لیستی منتشر شد که شورای ائتلاف هم اعلام کرد که لیست تکمیلی متعاقبا منتشر خواهد شد که امروز لیست نهایی را دادند.
9	اکنون که این لیست نهایی داده شده است، ‌اگر الان تغییرش بدهند تازه به آن سوال شما می‌رسیم.
10	ضمن اینکه اینها تا دقایق آخر هم تلاش داشتند که بتوانند با جبهه پایداری یک ائتلافی را انجام دهند که متاسفانه نشد و برای همین لیست نهایی‌شان را هم بدون ائتلاف با جریان پایداری منتشر کردند.
11	ریشه اختلاف پایداری و شورای ائتلافبه گزارش روزنو :ایمانی در پاسخ به این سوال که ریشه اصلی اختلافات پایداری و شورای ائتلاف از کجا آغاز شده و چه شد که اینها این همه با هم تضاد پیدا کرده‌اند، توضیح می‌دهد:«این موضوع مربوط می‌شود به نگاه خاصی که جریان پایداری به صحنه سیاست در کشور دارد و مربوط به جریان اصول‌گرایی نیست، اصول‌گرایان خط مشی سیاسی‌شان در سال‌های اخیر مشخص بوده است.
12	جریان پایداری که در چند سال اخیر شکل گرفته و در صحنه سیاسی کشور به‌جود آمده است، نگاه ویژه‌ای به سیاست دارند که این نگاه نه مطابق با نگاه جریان اصول‌گرا است و نه مطابق با جریان‌های دیگر.
13	یعنی یک نگاه خاص و ویژه.
14	برای همین اینها اساسا نمی‌توانند ائتلاف بکنند.
15	او می‌افزاید: این اختلاف، اختلاف شدید نیست،‌ شما اگر نگاه کنید در چندین انتخابات گذشته که ما داشتیم، همواره این مسئله وجود داشته و نشد با دوستانی که در جبهه پایداری هستند یک ائتلافی صورت بگیرد.
16	این مسئله منوط به این انتخابات نیست.
17	این موضوع سابقه‌دار است.
18	اگر در انتخابات گذشته نوعی وحدت در آن حاکم می‌شد، که در این انتخابات آن وحدت حاکم نمی‌شد، بله حرف شما درست بود، اما چون در انتخابات قبلی هم این موضوع سابقه داشته است و نشده که با نامزدهای پایداری ائتلافی صورت بگیرد، بنابراین این موضوع، موضوع جدیدی نیست.
19	منتها در هر دوره تلاش می‌شود که این ائتلاف صورت بگیرد اما به شکست می‌خورد و به انتخابات بعدی موکول می‌شود.
20	نگاه ویژه جبهه پایداری!ایمانی در پاسخ به این سوال که منظور شما از «نگاه ویژه جبهه پایداری» چیست،‌ می‌گوید: من در آستانه انتخابات نمی‌توانم وارد این موضوع شوم و بخواهم مسئله را توضیح دهم.
21	چون تشریح و توضیح این نگاه در شرایط کنونی درست و صحیح نیست.
22	باید گذاشت در فرصت دیگری درباره آن صحبت کرد.
23	اما اجمالا اینکه آقایان پذیرش هر نوعی از ائتلاف را با هر جریانی اساسا مشکل می‌دانند.
24	چون معتقدند که آن چیزی که آنها فکر می‌کنند، کاملا درست است و دیگران بر مسیر اشتباه هستند.
25	هرکس و هر جریانی هم که اینگونه فکر کند، قاعدتا امکان ائتلافش با هیچ جریان دیگری وجود ندارد.
26	این فعال سیاسی اصول‌گرا در پایان در مورد احتمال پیروزی لیست تهران این جریان می‌گوید: من نمی‌دانم معنای شکست یعنی چه؟‌ شکست و پیروزی یک موضوع مطلق نیست و نسبی است.
27	اگر کسی بخواهد این طوری مطرح کند که این دو لیست شدن اصول‌گرایان آرای آنها را متشتت می‌کند، این حرف درستی است، اما اینکه کسی بگوید در این لیست‌ها کسی از نامزدهای اصول‌گرا نمی‌تواند وارد مجلس شود، حرف غلطی است و این طور به نظر نمی‌رسد.
28	ممکن است از این لیست‌های۳۰ نفره تعداد کمتری به مجلس راه یابند.
29	اما در کل اصلا این احتمال را نمی‌دهم که این لیست اصول‌گرایان کامل وارد مجلس شود.
30	حتی اگر با پایداری‌ها هم وحدت می‌کردند این احتمال خیلی ضعیف بود
