tabnak_data###شاکی‌داخلی جدید استقلال هم درکنفدراسیون‌آسیا پیداشد###https://www.tabnak.ir/fa/news/981778/شاکی‌داخلی-جدید-استقلال-هم-درکنفدراسیون‌آسیا-پیداشد###['ورزشی', 'ورزشی']###2020-06-01 10:13:00###۹۸۱۷۷۸###['تابناک ورزشی', 'محمدمهدی نظری', 'استقلال']
1
1	شاید استقلالی ها نام مهدی محمد نظری بازیکن اسبق تیم محبوب خودشان را به یاد بیاورند، مهاجمی با جثه کوچک و نه چندان گلزن که در این باشگاه نتوانست ستاره شود و بعد از مدتی کوتاه استقلال تهران را پس از یک فصل ترک کرد.
2	به گزارش تابناک ورزشی، حالا همین بازیکن نه چندان سرشناس در استقلال قصد دارد برای دریافت مطالباتش از این باشگاه شکایت کند.
3	البته نظری به ادعای اطرافیانش قصد ندارد مانند دیگر بازیکنان از استقلال به فیفا شکایت کند و در صدد است شکایتش را به کنفدراسیون فوتبال آسیا ببرد تا استقلال در این وانفسای فشار و تهدید طلبکاران از سوی یک بازیکن سابق خودش هم تهدید به احکام جدید شود.
4	قطعا سعادتمند توان تسویه بدهی های شش یا هفت فصل قبل استقلال را ندارد و مشخص نیست است طلبکاران چرا تا امروز طلب خود را نقد نکرده بودند.
5	نظری پس از عملکرد خوب در فجرسپاسی شیراز به استقلال پیوست و در لیگ سیزدهم برای آبی پوشان توپ زد.
6	این بازیکن در زمان کی روش سابقه دعوت به تیم ملی فوتبال را هم دارد اما دوره درخشش او در فجر کوتاه بود و او در نساجی هم چندان عملکرد عالی ارایه نداد.
