roozno_data###کوهکن به اصولگرایان: باید کرسی ریاست مجلس را به‌ هم تعارف کنید###http://roozno.com//fa/news/421021/کوهکن-به-اصولگرایان-باید-کرسی-ریاست-مجلس-را-به‌-هم-تعارف-کنید###[]###2020-04-08 09:13:00###۴۲۱۰۲۱###['کوهکن', 'اصولگرایان']
1
1	یک عضو جبهه پیروان خط امام و رهبری می گوید: شناخت نیروهای انقلاب از منتخبین مجلس یازدهم این است که مسئولیت ها و کرسی ریاست در مجلس یازدهم را به هم تعارف کنند نه اینکه درگیری داشته باشند.
2	به گزارش روز نو :محسن کوهکن درخصوص اختلافات موجود میان برخی چهره ها و گروه های سیاسی بر سر کرسی ریاست مجلس یازدهم گفت: باید خطاب به همه عزیزان منتخب مجلس یازدهم، جریان مجلس هفتم را یادآوری کنم.
3	در آن مجلس و در ایامی که بحث و گفتگوهای غیررسمی درباره کرسی ریاست و هیت رییسه مجلس مطرح بود دغدغه ای وجود داشت که از یک طرف آقای حدادعادل حضور دارد، از طرف دیگر آقای احمد توکلی و همچنین آقای باهنر که اتفاقا ارتباط تشکیلاتی خوبی هم با اکثریت نمایندگان آن مجلس داشت.
4	مجلس هفتمی‌ها خیال بزرگان نظام را راحت کردندکوهکن ادامه داد: با این حال یکی از زیباترین حرکت ها توسط این آقایان انجام شد.
5	هر سه نفر یک پیام نانوشته ای انتقال دادند که بسیار به دل منتخبین مجلس هفتم و بزرگان نظام نشست؛ اعلام کردند که خاطر نیروهای انقلاب راحت باشد چون ما هیچ گاه بر سر کرسی ریاست با هم دعوا نمی کنیم.
6	این نماینده اصولگرای مجلس خاطر نشان کرد: مطمئن باشید با شان و شناختی که از این برادران منتخب مجلس یازدهم دارم می دانم که نهایتا روی این مسائل با هم دعوا و درگیری نخواهند داشت.
7	اما اینکه بنشینند و با مشارکت و همفکری برای اداره مجلس تصمیم گیری کنند امری معقول است.
8	شاید عده ای اسم آن را سهم خواهی بگذارند اما به هرجهت افرادی که تجربه حضور در مجلس و مدیریت های کلان داشته اند مجموعه ای هستند که می توانند با کمک یکدیگر مجلس را اداره کنند.
9	کرسی ریاست مجلس را بهم تعارف کنیدکوهکن همچنین تاکید کرد: دوستان منتخب باید هشیار باشند که فکر می کنم هستند و نیازی به تذکر نیست.
10	باید بدانند چشمان نیروهای انقلاب به آنها است و اگر در اولین قدم ها با چالش مواجه شود امید آنها هم به یاس تبدیل می شود.
11	دیدگاه آنها این است که منتخبین مسئولیت ها و کرسی ریاست در مجلس یازدهم را به هم تعارف کنند نه اینکه بر سر قدرت درگیری داشته باشند.
12	شناخت نیروهای انقلاب از منتخبین خود به این صورت است و من فکر می کنم بعد از تشکیل مجلس بسیاری حواشی پایان خواهد یافت.
13	افرادی به دنبال اختلاف افکنی و تخریب هستند/دست غیب الهی همه را دور هم می نشاندوی با بیان اینکه از نیروهای انقلابی و ولایی انتظار نمی رود بخواهند یکدیگر را بر سر کرسی ریاست و قدرت تخریب کنند، افزود: به هرحال واقعیت این است که افرادی برای اختلاف افکنی و تخریب در تلاش هستند اما فکر می کنم دست غیب الهی در دقیقه نود همه را دور هم می نشاند تا با مشارکت یکدیگر مجلس یازدهم را اداره کنند.
14	این فعال سیاسی اصولگرا درخصوص نقش شورای ائتلاف در جریان انتخاب رییس مجلس، گفت: تجربه های گذشته نشان می دهد گاهی به مجموعه هایی که برای انتخابات زحمت کشیدند و تلاش کردند بی توجهی می شود.
15	از سویی چون ما در کشور حزب نداریم ارتباطات تشکیلاتی نیست اما توقع می رود در ماه های اول شکل گیری مجلس، مجموعه ای که در بیرون تلاش کرد و زحمت کشید تا مجلس شکل بگیرد نقش مشورتی و همراهی خود را داشته باشد؛ این امری طبیعی است و به یک جریان خاص اختصاص ندارد.
16	کاری عقلانی است تا با کمترین هزینه بهترین تصمیم ها گرفته شود.
17	مجلس جای تعامل منطقی است نه درگیری و حاشیه سازیکوهکن همچنین اظهار کرد: به هر ترتیب برداشت و استنباط من با شناخت از افراد حاضر در مجلس یازدهم این است که بدون درگیری و با خرد جمعی امر انتخاب رییس و هییت رییسه مجلس را پیش می برند اما اگر کسی هم خلاف خرد جمعی عمل کند جواب نمی گیرد.
18	وی افزود: تجربه موجود این است که امور مجلس باید با با روش های اقناعی و در کنار آن لابی و تماس و مشورت پیش برد.
19	اگر این موراد کنار هم قرار گیرد مشکلی پیش نخواهد آمد.
20	درست است که منتخبین از نظر وزن تجربه و شخصیت با هم متفاوت هستند اما از نظر قانونی کسی بر دیگری برتری ندارد بنابراین باید با شیوه های اقناعی تجربه خود را به دیگران ثابت کنند و نهایتا از خرد جمعی تبعیت کند.
21	چون مجلس جای تعامل منطقی و معقول است نه درگیری و حواشی.
