roozno_data###صادق زیباکلام: استیضاح روحانی در مجلس آینده کلید می‌خورد اما اجرا نمی‌شود/ رئیس‌جمهور بعدی یک اصولگرا خواهد بود/بعد از 1400 اصولگرایان بی سروصدا با ترامپ کنار می‌آیند###http://roozno.com//fa/news/415895/صادق-زیباکلام-استیضاح-روحانی-در-مجلس-آینده-کلید-می‌خورد-اما-اجرا-نمی‌شود-رئیس‌جمهور-بعدی-یک-اصولگرا-خواهد-بودبعد-از-1400-اصولگرایان-بی-سروصدا-با-ترامپ-کنار-می‌آیند###[]###2020-02-28 14:40:00###۴۱۵۸۹۵###['استیضاح روحانی']
1
1	نگاه مجلس آینده به دولت حسن روحانی از همین الان محل تحلیل و بحث صاحب نظران سیاسی است؛ برخی معتقدند مجلس یازدهم تا استیضاح روحانی پیش می رود؛ در مقابل کسانی هم هستند که می گویند «نمایندگان برای آنکه به مطالبات رأی دهندگان شان پاسخ دهند با دولت وارد معامله می شوند بنابراین روحانی خیلی راحت می تواند مجلس آینده را کنترل و مدیریت کند».
2	صادق زیباکلام اما دیدگاه دیگری دارد «او می گوید اصولگرایان از همین الان خط و نشان کشیدن های خودشان را برای دولت روحانی شروع کردند و به محض آغاز کار مجلس یازدهم بر حملات خود می افزایند اما در نهایت پس از ریاست جمهوری 1400 ناچار خواهند بود که فتیله استکبار ستیزی را پایین بکشند و با ترامپ کنار بیایند.
3	مشروح گفتگوی نامه نیوز با صادق زیباکلام را در ادامه بخوانید.
4	******نیروهای اصولگرا برای آنکه به مجلس راه پیدا کنند وعده انتخاباتی شان این بود که «تمام مشکلات کشور را با رویکرد انقلابی گری حل می کنند و کارآمدی را در معنای واقعی کلمه به اجرا در می آورند»، با توجه به اینکه قریب به اتفاق کرسی های مجلس در اختیار اصولگرایان قرار گرفته است، آیا آنها می توانند به وعده انتخاباتی خود جامه عمل بپوشانند؟خیر، اصولگرایان از همین الان باعث و بانی همه مشکلات و مسائل 20 سال اخیر کشور را به دولت روحانی معرفی می کنند.
5	این ادبیات منتقدانه روز به روز تشدید خواهد شد.
6	حتی برخی از آنها علت کاهش مشارکت مردم در انتخابات را سرخوردگی ناشی از عملکرد دولت روحانی بیان کردند.
7	اصولگرایان بعد از شروع به کار مجلس آینده در هفتم خردادماه 99 خیلی بیشتر به دولت روحانی حمله می کنند.
8	ای بسا مسئله استیضاح روحانی را کلید بزنند.
9	البته خیلی بعید می دانم استیضاح روحانی را به اجرا در بیاورند یا حتی اگر استیضاح را انجام دهند استیضاح رأی بیاورد اما خیلی جدی و شدید موضوع استیضاح رئیس جمهور را دائم در رسانه ها مطرح و پیگیری می کنند.
10	با حمله به دولت روحانی وعده های انتخاباتی اصولگرایان تحقق پیدا می کند؟در حالی سال 98 تا چند هفته دیگر به پایان می رسد که رشد اقتصادی ایران منفی 9 شده است؛ رشد اقتصادی ایران در دوران جنگ تحمیلی 1 تا 2 درصد بود، عدد منفی 9 درصد نشان می دهد که در چه وضعیت فاجعه باری حوزه اقتصادی کشور به سر می برد.
11	گزارش بانک مرکزی نرخ تورم را حدود 40 درصد اعلام کرد و گزارش های غیررسمی نرخ تورم را 50 درصد نیز تخمین می زنند.
12	به علاوه اینها نحوه تحقق یک سوم بخش درآمدی بودجه در سال آینده یعنی رقمی حدود 150 هزار میلیارد تومان معلوم نیست که این کسری قابل ملاحظه شوک بیشتری به نرخ تورم وارد می کند.
13	معتقدم اصولگرایان تا آخر دنیا نمی توانند بار مشکلات و بحران های اقتصادی، سیاسی و اجتماعی، که کشور را فرا گرفته بر سر دولت روحانی بریزند.
14	مجلس دهم تا 3 ماه دیگر به پایان می رسد، بعد از آن عمر دولت روحانی یک سال دیگر تمام می شود و یک دولت کاملا اصولگرا سرکار می آید بنابراین از 12 مرداد 1400 کل ارکان حاکمیت در اختیار اصولگرایان قرار می گیرد.
15	سئوال من این است که بعد از آن اصولگرایان می خواهند بار مشکلات و بحران را را به گردن چه کسی بیاندازند؟ معتقدم آن زمان اصولگرایان مجبور خواهند بود واقعیت ها را ببینند و قدم های عملیاتی برای حل مشکلات بر دارند.
16	یعنی چه کار کنند؟برای من جالب است که اصولگرایان بعد از 12 مرداد 1400 چه کار می خواهند بکنند، چگونه می خواهند تحریم ها را جا به جا کنند؟ چه طور می خواهند صادرات نفت ایران را بالا ببرند؟ چه طوری می خواهند پول حاصل از فروش نفت را به از طریق سیستم مالی و پولی بین المللی وارد کشور کنند؟ با تورم و بیکاری چه کار خواهند کرد؟ چون آن زمان دیگر دولت روحانی، اصلاح طلبان، مجلس دهم و فراکسیون امید نیستند که اصولگرایان مشکلات کشور را به آنها حواله بدهند.
17	دوست دارم واقعا ببینم که اصولگرایان بعد انتخابات 1400 چه کار می کنند؟من معتقدم اصولگرایان هیچ چاره ای ندارند که بی سروصدا با ترامپ کنار بیایند.
18	والا اگر بخواهند این سیاست آمریکا ستیزی را ادامه دهند تورم، بیکاری و وضعیت کسری بودجه تشدید خواهد شد.
19	اتفاقا بعضی از اصلاح طلبان می گویند ما اشتباه می کنیم که وارد انتخابات می شویم بگذاریم تمام امور مملکت دست خود اصولگراها باشد که بهانه ای برای حمله به ما نداشته باشند.
20	شما یعنی معتقدید اگر مجلس و دولت در اختیار اصولگراها باشد مجبورند که فتیله استکبارستیزی را پایین بکشند؟چاره دیگری ندارند چون دیگر روحانی ای نیست که مشکلات را گردن او بیاندازند.
21	اتفاقا معتقدم امکان دارد وقتی تمام قدرت دست اصولگراها باشد یک نور امیدی در انتهای تونل ظاهر شود.
