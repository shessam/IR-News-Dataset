tabnak_data###ستاره کره‌ای تاتنهام تا آخر فصل را از دست داد###https://www.tabnak.ir/fa/news/960052/ستاره-کره‌ای-تاتنهام-تا-آخر-فصل-را-از-دست-داد###['ورزشی', 'ورزشی']###2020-02-18 18:24:00###۹۶۰۰۵۲###['تاتنهام', 'سون هیونگ مین', 'مورینیو', 'مصدومیت', 'تابناک ورزشی']
7
1	سون هئونگ مین که دو روز گذشته گل برتری تاتنهام مقابل استون ویلا را به ثمر رساند مصدوم شد.
2	به گزارش تابناک ورزشی، ۲ روز گذشته تاتنهام در چارچوب هفته بیست و پنجم لیگ برتر انگلیس به مصاف استون ویلا رفت که این تیم با درخشش سون هئونگ مین به برتری ۳ بر ۲ رسید.
3	گلزن این روز‌های مورینیو البته بدشانس هم بود و در این بازی با آسیب جدی بازو روبه‌رو شد.
4	به نقل از اسکای، این مصدومیت به حدی است که انتظار می‌رود ستاره کره‌ای کل فصل را از دست بدهد.
5	البته با اینکه سون باید عمل جراحی دست انجام بدهد، ولی مورینیو و مسئول رسانه‌ای تاتنهام خوش‌بین هستند که چند هفته‌ای وی از میادین دور باشد.
6	مورینیو البته در نشست خبری خود نیز در این خصوص گفت: مدیر رسانه‌ای از بازی کردن سون صحبت کرد، ولی من در این فصل روی او حساب نمی‌کنم.
7	پیش از این نیز هری کین به دلیل همسترینگ مصدوم شده بود و اکنون تاتنهام به شدت با مشکل خط تهاجمی روبه‌رو است و باید دید مورینیو برای ادامه فصل چه تصمیمی می‌گیرد.
8	چهارشنبه در چارچوب رقابت‌های لیگ قهرمانان اروپا تاتنهام میزبان لایپزیگ آلمان است.
