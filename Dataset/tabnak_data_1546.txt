tabnak_data###هفته نزولی قیمت سکه و طلا###https://www.tabnak.ir/fa/news/981287/هفته-نزولی-قیمت-سکه-و-طلا###['اقتصادی', 'داخلی']###2020-05-29 20:39:00###۹۸۱۲۸۷###['سکه', 'طلا', 'کشتی آرای']
1
1	به گفته نایب رئیس اتحادیه طلا و جواهر تهران در حالی که اوایل هفته اخیر، روند قیمت سکه و طلا در بازار داخلی روندی نزولی با شیب کوتاه داشت اکا از روز چهارشنبه به بعد با کاهش قیمت جهانی و همچنین کاهش قیمت ارز، سکه ۲۵۰ هزار تومان نسبت به ابتدا کاهش یافته است.
2	محمد کشتی آرای در گفت و گو با ایسنا، در رابطه با تحولات یک هفته اخیر بازار سکه و طلا داخلی اظهار کرد: در این هفته تغییرات قیمت انس جهانی تقریبا مختصر بوده است.
3	اما روز چهارشنبه یکباره کاهش قیمت ۲۵ دلاری پیدا کرد.
4	با کاهش نسبتا شدید قیمت انس جهانی و همچنین کاهش قیمت ارز در بازار داخلی، قیمت سکه و طلا سیر نزولی و کاهش شدیدی پیدا کرد؛ این در حالی بود که در طول هفته قیمت سکه و طلا تغییرات مختصری داشت.
5	نایب رئیس اتحادیه طلا و جواهر تهران ادامه داد: اما از روز گذشته(پنجشنبه)، مجدد قیمت انس جهانی افزایش پیدا کرد اما قیمت ارز تغییر چندانی نداشت؛ بنابراین در مجموع در طول یک هفته گذشته قیمت طلا و سکه کاهشی بوده است.
6	در مجموع قیمت سکه به طور متوسط ۲۵۰ هزار تومان کاهش قیمت داشت.
7	سایر قطعات سکه نیز در همین محدوده کاهش قیمت داشته اند.
8	دیروز با افزایش مختصر قیمت انس جهانی، قیمت ها تغییرات جزئی داشت اما در حال حاضر نسبت به اوایل هفته که قیمت سکه هفت میلیون و ۶۰۰ هزار تومان بود، به هفت میلیون و ۳۹۰ هزار تومان کاهش قیمت پیدا کرده است.
9	طبیعتا حباب سکه نیز با این وضعیت کاهش داشته و اکنون به حدود ۳۰۰ هزار تومان رسیده است.
10	وی افزود: قیمت هر گرم طلای ۱۸ عیار نیز به همین صورت در حالی اوایل هفته ۷۳۵ هزار تومان بود، در روز چهارشنبه به زیر ۷۰۰ هزار تومان هم رسید اما مجدد در روز پنجشنبه پنج هزار تومان افزایش یافت و در محدوده ۷۰۵ هزار تومان قرار گرفت و حدود ۳۰ هزار تومان نسبت به ابتدای هفته کاهش قیمت داشت.
11	کشتی آرای اعلام کرد: از روز چهارشنبه که قیمت جهانی و ارز کاهشی بود و به دنبال آن قیمت سکه و طلا هم کاهشی شد، میزان دادوستدها و در حقیقت تقاضا در بازار نیز کاهش پیدا کرد؛ به طوری که در دو روز چهارشنبه و پنجشنبه، بازار آرامی را داشتیم.
12	طبق اعلام نایب رئیس اتحادیه و طلا جواخر تهران اخرین قیمت ها در امروز (جمعه) به شرح زیر است:قیمت هر قطعه سکه طرح جدید هفت میلیون و ۳۹۰ هزار تومان، طرح قدیم هفت میلیون و ۵۰ هزار تومان، هر قطعه نیم سکه سه میلیون و ۷۳۰ هزار تومان، ربع سکه دو میلیون و ۷۰ هزار تومان، سکه های یک گرمی یک میلیون و ۹۰ هزار تومان است.
13	همچنین هر مثقال طلا سه میلیون و ۹۶ هزار تومان و هر گرم طلای ۱۸ عیار نیز امروز ۷۱۵ هزار تومان قیمت دارند.
14	آخرین نرخ ثبت شده برای هر اونس طلای جهانی نیز ۱۷۲۶ دلار ثبت شده است.
