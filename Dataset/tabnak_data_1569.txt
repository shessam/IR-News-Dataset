tabnak_data###بانک حکمت ایرانیان در بانک سپه ادغام شد###https://www.tabnak.ir/fa/news/981494/بانک-حکمت-ایرانیان-در-بانک-سپه-ادغام-شد###['اقتصادی', 'داخلی']###2020-05-30 19:21:00###۹۸۱۴۹۴###['بانک حکمت ایرانیان', 'بانک سپه', 'ادغام بانک ها']
1
1	مدیرعامل بانک سپه اعلام کرد: با برگزاری مجمع عمومی عادی به‌طور فوق‌العاده سالانه و مجمع فوق‌العاده ادغام بانک حکمت ایرانیان، این بانک رسماً در بانک سپه ادغام شد.
2	به گزارش ایسنا، محمدکاظم چقازردی اظهار کرد: در پی اعلام رییس کل بانک مرکزی مبنی بر برگزاری مجامع بانک‌های حکمت ایرانیان ومهر اقتصاد در هفته جاری، بانک سپه با هماهنگی وزارت امور اقتصادی ودارایی، بانک مرکزی، ستاد کل نیروهای مسلح وسازمان بورس واوراق بهادار، زمینه برگزاری مجامع این دو بانک را فراهم کرد ودر اولین گام مجامع مربوط به بانک حکمت ایرانیان با حضور اکثریت سهامداران در روز شنبه دهم خردادماه سال 1399برگزار شد.
3	وی افزود: با برگزاری مجامع ادغام حکمت ایرانیان، این بانک نخستین بانک وابسته به نیروهای مسلح است که رسماً در بانک سپه ادغام می‌شود واز روز یکشنبه یازدهم خردادماه سال جاری شعب بانک سابق حکمت ایرانیان با تابلوهای بانک سپه آماده ارائه خدمات به هموطنان ومشتریان گرامی هستند.
4	چقازردی اظهار کرد: بانک سپه تمامی تمهیدات اجرایی شامل عملیات حوزه شعب، بکارگیری نرم‌افزار واسط برای ارائه خدمات مشتریان، نصب تابلوهای بانک سپه، صدور احکام کلیه مسئولان وپرسنل شعب از سوی بانک سپه، ابلاغ راهبردها ودستورالعمل‌های اجرایی بانک سپه متناسب با ساختار مصوب هیئت‌مدیره بانک سپه را انجام داده وبه فضل پروردگار خدمات مطلوب به مشتریان عرضه خواهد کرد.
5	طبق اعلام بانک سپه، مدیرعامل این بانک ابراز امیدواری کرد با هماهنگی صورت گرفته مجامع سایر بانک‌های ادغام شونده طبق برنامه‌ریزی زمان‌بندی‌شده به‌زودی انجام شود.
