roozno_data###روایت سناتور آمریکایی از محور‌های گفت‌وگویش با ظریف###http://roozno.com//fa/news/414360/روایت-سناتور-آمریکایی-از-محور‌های-گفت‌وگویش-با-ظریف###[]###2020-02-19 11:12:00###۴۱۴۳۶۰###['سناتور آمریکایی', 'ظریف']
1
1	نماینده مجلس سنای آمریکا درباره دیدارش با وزیر خارجه ایران در حاشیه کنفرانس امنیتی مونیخ توضیحاتی ارائه کرد.
2	«کریس مورفی»، نماینده دموکرات مجلس سنای آمریکا سه‌شنبه درباره دیدارش با «محمد جواد ظریف»، وزیر خارجه ایران اظهارنظر کرده و توضیحاتی ارائه کرده است.
3	به گزارش روزنو ، ظریف و مورفی چند روز پیش در حاشیه کنفرانس امنیتی مونیخ با یکدیگر دیدار کرده بودند.
4	پایگاه آمریکایی «فدرالیست» نخستین رسانه‌ای بود که این خبر را به نقل از یک منبع آگاه منتشر کرد، اما اشاره‌ای به محتوای گفت‌وگوی دو طرف نکرد.
5	مورفی سه‌شنبه بخشی از یادداشت‌های خود درباره سفرش به اوکراین و مونیخ را روی وب‌سایت meduim.
6	com منتشر کرده است.
7	او در این مطلب که ظاهراً قبل از دیدارش با آقای ظریف نوشته شده برنامه‌هایش را از محور‌هایی که قرار است با وزیر خارجه ایران گفتگو کند را ارائه کرده است.
8	مورفی از برنامه‌اش برای دیدار با وزیر خارجه ایران به عنوان «دیداری مهم» یاد کرده و نوشته است: «طی سال‌های گذشته هم در دوران اوباما و هم در دوران ترامپ من گاه با وزیر خارجه ایران، ظریف دیدار کرده‌ام.
9	درباره ایران هیچ توهمی ندارم آن‌ها دشمن ما و مسئول کشتار هزاران آمریکایی و حمایت از گروه‌های تروریستی در سراسر خاورمیانه در سطحی غیرقابل قبول هستند، اما من فکر می‌کنم صحبت نکردن با دشمنان، خطرناک است.
10	»کریس مورفی در ادامه از سیاست «دونالد ترامپ»، رئیس‌جمهور آمریکا در قبال ایران انتقاد کرده است.
11	او نوشته است: «رایزنی و مذاکره راهی برای کاستن از تنش‌ها و کاهش احتمال بحران است.
12	البته ترامپ نفعی در انجام این کار‌ها ندارد.
13	طی سه سال گذشته هیچ کانال دیپلماتیک بین آمریکا و ایران وجود ندارد و تصادفی نیست که تنش‌ها تشدید شده و اخیراً به زخمی شدن بیش از ۱۰۰ سرباز آمریکایی در حمله راکتی ایران به یک پایگاه آمریکا در عراق منجر شده است.
14	»مورفی در ادامه نوشته است: «قصد دارم شنبه‌شب با ظریف در هتلش دیدار کنم و اهداف متعددی برای این دیدار دارم.
15	اول می‌خواهم بدانم آیا او فکر می‌کند اقدامات تلافی‌جویانه برای ترور [سردار]قاسم سلیمانی خاتمه یافته است و می‌خواهم اطمینان پیدا کنم برای او ۱۰۰ درصد روشن است که اگر هر کدام از گروه‌های وابسته به ایران در عراق به نیرو‌های ایالات متحده در عراق حمله کنند، این اقدام به منزله تشدید غیرقابل قبول تنش‌ها خواهد بود.
16	»بیشتر بخوانید:دیدار محرمانه ظریف با سناتور ارشد دموکراتتوییت سخنگوی وزارت خارجه درباره دیدار مورفی با ظریفانتقاد پمپئو از دیدار سناتور‌های آمریکایی با ظریفمورفی دیدار خود با ظریف را تایید کردکریس مورفی نوشته است: «دوماً خواستار کمک او در یمن هستم.
17	به او خواهم گفت: می‌دانم افزایش اخیر در حملات حوثی‌های مرتبط با ایران در یمن از زمان بعد از ترور [سردار]سلیمانی صورت گرفته تصادفی نیست.
18	به او خواهم گفت که ایران نباید به حوثی‌ها اجازه دهد فرصت صلح را از دست بدهند.
19	»وی اضافه کرده است: «البته پیش‌بینی می‌کنم او بگوید این سعودی‌ها هستند که دارند پیشرفت در مذاکرات صلح را مختل می‌کنند نه حوثی‌ها، اما می‌خواهم توجهش را به یک موضوع جلب کنم.
20	»مورفی نوشت: «قصد دارم تصمیم وحشتناک اخیر حوثی‌ها برای اجرای مالیات ۲ درصدی روی تمامی کمک‌های بشردوستانه توزیع‌شده توسط آمریکا و همه دیگر گروه‌های خیریه در یمن را مطرح کنم.
21	»مسئله آمریکایی‌ها بازداشت‌شده در ایران یکی دیگر از مسائلی است که مورفی نوشته با آن درباره دیپلمات ارشد ایرانی رایزنی خواهد کرد.
22	مورفی در توئیت‌های سه‌شنبه‌اش هم ادعا‌هایی را درباره محتوای دیدارش با وزیر خارجه ایران منتشر کرده است.
23	او در یک توئیت نوشته است: «من در مونیخ با وزیر خارجه ایران گفتگو کردم.
24	صحبت نکردم با دشمنان، به خصوص در بحبوحه تشدید تنش‌ها خطرناک است.
25	»مورفی در دومین توئیت نوشته است: «اولاً از او خواستم نیرو‌های نیابتی ایران در عراق را که ممکن است به نیرو‌ها و متحدان آمریکا حمله کنند را کنترل کند.
26	دوماً او را برای آزادسازی شهروندان آمریکا که به صورت غیرقانونی در ایران بازداشت شده‌اند تحت فشار قرار دادم.
27	سوم، از او خواستم اقدامات حوثی‌ها در مسدود کردن کمک‌های بشردوستانه در یمن را متوقف کند.
28	»
