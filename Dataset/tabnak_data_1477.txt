tabnak_data###به نفع سوریه نیست وارد جنگ با اسرائیل شود / آماده جنگ بزرگ هستیم/ ما اطمینان داریم که رژیم نژادپرست اسرائیل از بین خواهد رفت/حزب‌الله دنبال حکومت بر لبنان نیست###https://www.tabnak.ir/fa/news/980764/به-نفع-سوریه-نیست-وارد-جنگ-با-اسرائیل-شود-آماده-جنگ-بزرگ-هستیم-ما-اطمینان-داریم-که-رژیم-نژادپرست-اسرائیل-از-بین-خواهد-رفتحزب‌الله-دنبال-حکومت-بر-لبنان-نیست###['صفحه نخست', 'بین\u200cالملل']###2020-05-27 00:21:00###۹۸۰۷۶۴###['سید حسن نصرالله', 'سخنرانی', 'لبنان', 'اسرائیل']
1
1	دبیرکل حزب‌الله لبنان شامگاه سه‌شنبه طی مصاحبه‌ای به مناسبت عید مقاومت و آزادسازی جنوب لبنان، تأکید کرد، روحیه‌ای که مقاومت اسلامی در لبنان با آن بر دشمن صهیونیستی پیروز شد، همواره پابرجاست.
2	سید حسن نصرالله در ابتدا سخنرانی خود عید مقاومت را به مردم لبنان تبریک و از رسانه‌های مقاومت تقدیر و تشکر کرد.
3	دبیرکل حزب‌الله لبنان با بیان اینکه حزب‌الله با محیط و فضایی که مقاومت در آن شکل گرفته، بسیار اعتماد دارد، گفت که روحیه‌ای که مقاومت اسلامی در لبنان با آن بر دشمن صهیونیست پیروز شد، این روحیه همچنان موجود و پابرجاست.
4	او تأکید کرد که حفظ این روحیه، همواره عامل اصل حفظ مقاومت لبنان است.
5	او گفت که حزب‌الله هم‌اکنون توانایی‌هایی در تجهیزات و تعداد نیروهایی دارد که قبل از سال ۲۰۰۰ نداشت و این مساله‌ای است که متفکران و تحلیلگران رژیم صهیونیستی بدان اشاره کرده و معترف‌اند.
6	دبیرکل حزب‌الله لبنان گفت که «بنی گانتز»، وزیر وقت جنگ رژیم صهیونیستی تجارب گسترده‌ای از شکست و ناکامی در جنوب لبنان در پرونده خود دارد.
7	سید حسن نصر الله به مقوله و عبارت «اسرائیل از تار عنکبوت هم سست‌تر است» اشاره کرد و گفت که شکست ارتش این رژیم در جنوب، همزمان شد با این مقوله در لبنان.
8	دبیرکل حزب‌الله لبنان راهبرد بازدارندگی مقاومت اسلامی در لبنان در برابر رژیم صهیونیستی را نتیجه بررسی‌ها و اطلاعات واقعی و نه سخنرانی‌ها دانست و گفت، مقاومت در لبنان از ۱۹۸۲ تا ۲۰۰۰ شاهد رویدادها و تحولات جنوب بود.
9	سید.
10	حسن نصرالله به طرح اشغالی رژیم صهیونیستی علیه کرانه باختری و تلاش برای اشغال ۳۰ درصد از این مناطق اشاره و اردنی‌ها را خطاب قرار داد و گفت: «به اردنی‌ها می‌گویم اسرائیل ۱۹۸۲ به دنبال توطئه علیه اردن بود و امروز نیز از طرق الحاق کرانه باختری (اشغال) به دنبال اجرای توطئه است».
11	سیدحسن نصرالله افزود: «طرح اصلی، اشغال کل فلسطین است و وطن جایگزین برای آوارگان فلسطینی اردن تعیین شده است».
12	دبیرکل حزب‌الله لبنان گفت که از نظر رژیم صهیونیستی ضعف حزب‌الله و مقاومت در جنوب لبنان، مردم بودند.
13	آن‌ها با هدف قرار دادن مردم در مناطق مسکونی و زراعی به دنبال اعمال فشار بیشتر بود، ولی ما در مقابل هدف قرار دادن مردم، با موشک شهرک‌های شمال فلسطین اشغالی را هدف قرار دادیم.
14	او گفت که مقاومت در لبنان کشف کرد، کمربند امنی که رژیم صهیونیستی ایجاد کرده بود، قادر به حمایت از شهرک‌ها نبود و این مساله‌ای بود که آن‌ها نیز بدان رسیدند.
15	سید حسن نصرالله گفت که عملکرد مقاومت در لبنان طی سال ۲۰۰۰ باعث شد که این کشور از یک جنگ داخلی و لبنانی و لبنانی به دور بماند.
16	دبیرکل حزب‌الله لبنان گفت که رژیم اسرائیل دولت یهودی و دینی نیست و نمی تواند دولتی که قتل‌ها و کشتارها را در سابقه خود دارد، دولت دینی باشد.
17	این دولت، دولت نژادپرست است و مدعی است که قوم برتر بر روی زمین هستند.
18	او گفت که بقا و حضور رژیم صهیونیستی در منطقه به دلیل حمایت خارجی مخصوصاً آمریکاست والا از نظر شرعی و اخلاقی این دولت مشروعیت بقا ندارد و غده سرطانی و شرّ مطلقی است که باید از بین برود.
19	سید حسن نصرالله ادامه داد: «ما اطمینان داریم، رژیم نژاد پرست اسرائیل از بین خواهد رفت، چون رژیمی اضطراری است و دیگر همانند قبل از سال ۲۰۰۰ نیست و این رژیم در هر نبرد آتی به لطف خدا شکست خواهد خورد و هنگامی که عامل خارجی (حامی) که این رژیم بدان تکیه دارد، تضعیف شود، فرو خواهد پاشید».
20	سید مقاومت در ادامه مصاحبه به چرایی حضور آمریکا در منطقه پرداخت و گفت که این حضور دلیلی است بر این که محور مقاومت به دلیل ناتوانی رژیم اسرائیل و رژیم‌های منطقه، در حال پیشروی است؛ رژیم‌هایی که از منافع اسرائیل در منطقه حفاظت می‌کنند.
21	او ادامه داد: «تحولات موجود در منطقه به نفع اسرائیل نیست و مقاومت در منطقه در سطح بالایی از توازن هست و قادر به اقدام هست؛ کما اینکه رژیم اسرائیل نیز این گونه است.
22	نتیجه این توازن باعث شده است که هر دو طرف حساب و کتاب و بررسی می‌کنند».
23	سید حسن نصرالله گفت که مقاومت امروز در لبنان، فلسطین و غزه در حال تقویت است؛ مثلا غزه‌ای که از سال ۲۰۰۰ اشغال بود امروز آزاد شده و گروه‌های فلسطینی در این منطقه توانایی موشکی دارند که همه شهر‌های فلسطین اشغالی را می‌تواند، زیر آتش خود قرار دهند.
24	دبیرکل حزب‌الله لبنان در ادامه به معادله بازدارنده این جنبش در برابر رژیم صهونیستی اشاره کرد و گفت که قواعد و اوصل درگیری بعد از ۲۰۰۶ تا به امروز بوده و هست و اقدام سال گذشته این رژیم در ارسال پهپاد به ضاحیه بیروت با این هدف بود که عملیات امنیتی بدون بر جا گذاشتن اثر انگشت انجام شود، چون هر عملیاتی با ردپای آن‌ها پاسخ ما را در بر خواهد داشت.
25	او در مورد عملیات ارتش رژیم صهیونیستی در شمال فلسطین اشغالی و هم مرز با لبنان نیز گفت که اسرائیلی‌ها از طریق مصر، قبرس جنوبی و سازمان ملل به دولت لبنان پیام داده بودند که تنها به دنبال کشف تونل در این منطقه هستند نه چیز دیگر.
26	دبیرکل حزب‌الله گفت که در ابتدای تحولات سوریه اسرائیل مستقیم به دنبال هدف قرار دادن حزب‌الله، ارتش سوریه و یا سایر گروه‌های مقاومت نبود و صرفاً به حمایت از گروهک‌ها و گروه‌های مسلح می‌پرداخت ولی بعد از اینکه امیدش در ساقط شدن دولت سوریه و تکه‌تکه شدن ارتش این کشور بر باد رفت و خروج ایران و حزب‌الله از سوریه محقق نشد، شروع کرد به هدف قرار دادن مستقیم.
27	او با بیان اینکه حضور ایران و گروه‌های مقاومت در سوریه تثبیت می‌شود، اظهار داشت: «سوریه تا حد خیلی زیادی پیروز شده و گزینه دشمن برای تکیه بر گروه‌های تکفیریتروریستی، ساقط‌شده تلقی می‌شود.
28	عملیات اخیر که در مرز با سوریه انجام شد و یک خودرو حامل عناصر حزب‌الله هدف حمله هوایی اسرائیل قرار گرفت، ابتدا یک موشک اخطار شلیک شد تا رزمندگان از خودرو خارج شوند.
29	چرا؟ برای اینکه کسی کشته نشود که حزب‌الله پاسخ بدهد».
30	سید حسن نصرالله ادامه داد، این، بخشی از قواعد نبرد است.
31	اسرائیل خیلی الان اصرار دارد اگر حمله‌ای می‌کند، کسی در آن کشته نشود تا مقاومت ناچار به پاسخ نشود.
32	سید مقاومت در ادامه مصاحبه به شرایط سوریه و اینکه موضع سران این کشور از حملات هوایی اسرائیل به داخل سوریه چیست، اظهار داشت که موضوع اعمال معادل (بازدارنده) در سوریه تا به امروز محل مناقشه بوده و این کشور امروز بین دو اولیت است، نبردی که در داخل هنوز به پایان نرسیده (آزادسازی کامل سوریه) و دوم کشیده شدن به جنگ با اسرائیل که در تضاد با نبرد داخلی است.
33	او ادامه داد: «ما نمی‌دانیم که سران سوریه تا چه وقت حملات هوایی اسرائیل را تحمل کرده و خویشتن‌داری خواهد کرد، ولی به نفع سوریه نیست که در مقطع کنونی وارد جنگ با اسرائیل شود.
34	البته صبر هم سقفی دارد.
35	امروز سران سوریه ممکن است سطح مشخصی از تجاوز را تحمل کنند اما ممکن است اسرائیل حماقتی کند که سوریه پاسخ آن را بدهد».
36	نصرالله با بیان اینکه حضور یونیفل در مرز لبنان برای فشار بر مقاومت است، تأکید کرد که لبنان تن به نقض حاکمیت خود توسط یونیفل [صلح‌بانان سازمان ملل] نمی‌دهد و حضور یونیفل و تعدادشان اساساً خواسته اسرائیل است نه لبنان.
37	او افزود: «اسرائیل دنبال تغییر دادن مأموریت یونیفل استغیره این موضوع ما را نگران نمی‌کند چون موضع رسمی دولت لبنان مشخص است و تن به نقض حاکمیت خود نمی‌دهد.
38	سید حسن نصرالله در ادامه از فضای داخلی لبنان به دلیل توجه ناکافی به مناسبت عید آزادسازی انتقاد کرد و گفت که می‌شد و آرزو داشت این عید و پیروزی به یک عید ملی در لبنان تبدیل می‌شد ولی متأسفانه این گونه نشد.
39	او تأکید کرد که زمان تعضیف لبنان گذشته و اسرائیل نمی‌تواند شروط خود را بر لبنان تحمیل کند.
40	سید حسن نصرالله گفت که حزب‌الله در لبنان از اینکه جنگ داخلی رخ دهد هراس دارد ولو این جنگ باعث شود که این حزب حاکم لبنان شود.
41	او گفت که حزب‌الله اطمینان دارد کشور لبنان معلول ترکیب و ساختارش است و جز با مشارکت ملی واقعی ادامه نمی‌شود و مقاومت در لبنان نه با منزوی کردن خود است و نه به دنبال دور کردن دیگران از قدرت.
42	او گفت که امام موسی صدر معتقد بود انقلاب مردمی تا زمانی که از فرقه‌ها فراتر نرود نمی‌تواند منجر به نتیجه شود.
43	سید حسن نصرالله گفت که حزب الله همان گونه که از جنگ داخلی هراس دارد و نگران است از جنگ با اسرائیل نیز نگران است؛ چرا که این نگرانی و هراس ناشی از نگرانی از پیامدهای آن بر کشور لبنان است.
44	دبیرکل حزب‌الله گفت که این جنبش در رابطه با مبارزه با فساد خط قرمزی ندارد و وزرا و نمایندگان وابسته به حزب‌الله ‌می‌توانند در دادگاه حاضر شوند و ما تحت هر شرایطی حاضر به حضور در دادگاهیم.
45	سید حسن نصرالله با بیان اینکه حزب‌الله دنبال حکومت بر کل کشور لبنان نیست، اظهار داشت که «اگر لبنانی‌ها بیاییند و اجماع کنند و بگویند می‌خواهیم مثلا پنج سال، کل دولت را دست حزب‌الله بدهیم، ما می‌گوییم نمی‌خواهیم، خیلی ممنونیم».
46	او گفت که الان کنفرانس‌هایی در فلسطین اشغالی، در غرب، در برخی کشورهای خلیج فارس برگزار می‌شود و عنوانش این است که چگونه حزب الله را نابود کنیم.
47	وی ادامه داد: «هر کس در لبنان دنبال مبارزه با ما [حزب الله] است، تا [طبق ادعایش] وضعیت داخلی لبنان اصلاح شود، بداند که ما در صدر لیست مقابله جهانی هستیم.
48	شاید این افراد حساب و کتابی داشته باشند اما ما هم اولویت‌هایی داریم در لبنانغیره ما کشور را تقسیم‌بندی مذهبی نمی‌کنیمغیره نباید به دشمن اسرائیل فرصت سوء استفاده داد».
49	سید حسن نصرالله با بیان اینکه انتخابات پارلمانی جایی است که مردم می‌توانند مفسدان را مجازات کنند، تأکید کرد که بدون دستگاه قضا نمی‌توان به سراغ مبارزه با فساد رفت.
50	او گفت که امر مبارزه با فساد باید تدریجی و گام‌به‌گام باشد، هر کس دنبال کار دفعی و یکباره است، به نتیجه نمی‌رسد.
51	دبیرکل حزب‌الله لبنان مبارزه با فساد سخت‌تر از مبارزه با اسرائیل دانست و گفت، در لبنان قوانینی وجود دارد که از فساد حمایت می‌کند و حزب‌الله بارها خواستار تغییر این گونه قوانین شده است.
52	سید حسن نصرالله در مورد برنامه دولت برای قرض گرفتن از صندوق بین‌المللی پول اشاره کرد و گفت که ما مخالف این تصمیم هستیم چرا که در آینده، موضع چانه‌زنی دولت را تضعیف خواهد کرد و علت عدم مخالف و مانع تراشی به این دلیل است که بهانه به دست مخالفان ندهیم.
53	نصرالله در بخش پایانی مصاحبه به مسائل منطقه و حضور آمریکا و احتمال ضعیف جنگ در منطقه پرداخت و گفت، تقابل با آمریکا بعد از ترور حاج قاسم تقابلی فراگیر است و صرفا نظامی نیستغیره اراده مردم برای اخراج آمریکایی‌ها از عراق، اراده‌ای قطعی استغیره و امام خامنه‌ای هم [در این خصوص هم] از عراق صحبت کردند هم از سوریه؛ آمریکایی‌ها در نهایت باید بروند.
54	نصرالله با اشاره به مشکلات آمریکا در جهان، گفت، وزیر خارجه چین از جنگ سرد با آمریکا صحبت کرده است؛ غیره شکست در جنگ یمن،‌ شکست آمریکاستغیره شکست طرح «معامله قرن» شکست سیاست آمریکاستغیره تمام اقدامات آمریکا در این خصوص [فلسطین] یکجانبه است؛ فلسطینی‌ها نپذیرفتند.
55	دبیر کل حزب‌الله در پاسخ به سوالی درباره احتمال جنگ گفت، رفتن منطقه به سوی جنگی میان آمریکا با ایران، «بسیار بعید» است.
56	او گفت،آمریکا در حال بازنگری در حضور نظامیانش در منطقه استغیره ودر آینده نزدیک، ‌نشانه‌ای از جنگ در چند جبهه دیده نمی‌شود همچنان که اشاره کرد،هیچ نشانه‌ای از نیت اسرائیل برای آغاز جنگ علیه لبنان هم دیده نمی‌شود.
57	در عین حال، نصرالله به شدت هشدار داد،اگر اسرائیل جنگی علیه لبنان آغاز کند، ممکن است کل محور مقاومت وارد جنگ با اسرائیل شودغیره این همان جنگ بزرگ است و زوال اسرائیل در آن رقم خواهد خورد .
58	.
59	«ما اسرائیل را از آغاز جنگ بزرگ در منطقه برحذر می‌داریم و محور مقاومت بازکردن جبهه‌های مختلف را بررسی می‌کندغیره اگر جنگ بزرگ رخ دهد، نتیجه‌اش زوال اسرائیل خواهد بود و یکی از اشکال بازدارندگی، آماده شدن برای جنگ بزرگ است».
60	نصرالله گفت،شاید اسرائیل با تغییر شرایطی که بر اساس آن شکل گرفت، و بدون نیاز به جنگ ، زائل شود و این احتمالی واقعی است.
61	او همچنین با اشاره به پدیده همه‌گیری کرونا نیز گفت، به دلیل مسائل رخ داد،به نظر می‌رسد دنیا به سوی شکل‌گیری نظامی جدید حرکت می‌کندغیرهباید صبر و استقامت به خرج داد و خسته و ناامید نشد ومحور مقاومت در موضع قدرت است؛ به وعده خدا باید امیدوار بود.
