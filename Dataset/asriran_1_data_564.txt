asriran_1_data###پرسپولیس در محاصره مشکلات مالی در فیفا/ محکومیت سرخپوشان به پرداخت ۲۳هزار دلار بابت گابریل###https://www.asriran.com/fa/news/716323/پرسپولیس-در-محاصره-مشکلات-مالی-در-فیفا-محکومیت-سرخپوشان-به-پرداخت-۲۳هزار-دلار-بابت-گابریل###['ورزشی']###2020-02-29 15:03:00###۷۱۶۳۲۳###['پرسپولیس', 'فیفا']
5
1	کمیته حل اختلاف فیفا باشگاه پرسپولیس را به پرداخت ۲۳هزار دلار به گابریل و پرداخت پنج درصد سود محکوم کرد.
2	به گزارش سایت رسمی باشگاه پرسپولیس،کمیته حل اختلاف فیفا رای خود در خصوص شکایت فرناندو گابریل از پرسپولیس را اعلام کرد؛ طبق این رای پرسپولیس به پرداخت ۲۳۰۰۰ هزاردلار به علاوه سود ۵ درصدی سالیانه آن (از تاریخ ۱۲ سپتامبر ۲۰۱۸ تا تاریخ پرداخت) محکوم شده است.
3	در صورتی که مبلغ ذکر شده طی ۴۵ روز آتی به گابریل پرداخت نشود باشگاه پرسپولیس تا روز پرداخت این وجه از ۳ پنجره نقل و انتقالاتی ملی و بین المللی متوالی محروم می شود؛ این محرومیت بلافاصله بعد از پرداخت وجه و قبل از کامل شدن دوره تحریم برداشته می شود.
4	در این رای آمده است در صورتی که مبلغ رای و سود مربوطه در پایان سه پنجره تحریم پرداخت نشود موضوع برای صدور رای به کمیته انضباطی ارجاع داده می شود.
5	در رای قید شده که باشگاه پرسپولیس می تواند این رای را مورد استیناف خواهی قرار دهد و درخواست استیناف باید در مدت ۲۱ روز از زمان ابلاغ رای (۱۷ ژانویه ۲۰۲۰) به دادگاه عالی ورزش به صورت مستقیم ارسال شود.
6	در مدت ۱۰ روز بعد از مدت انقضای مدت اولیه، استیناف دهنده می بایست چکیده استیناف و مدارک و حقایق خود را نزد دادگاه عالی ورزش تسلیم نماید.
7	گفتنی است باشگاه پرسپولیس چند سال قبل محکوم به پرداخت ۱۲۰هزار دلار‌ به گابریل شده بود و از این مبلغ فقط ۱۸هزار دلار ان از سوی نماینده ایرانی بازیکن به گابریل داده شد و در پی این اتفاق با اعلام گابریل به فیفا باردیگر نامه ای همراه با تهدیدهای قانونی و اعمال جرایم و محرومیت ها برای باشگاه پرسپولیس صادر شده بود.
8	باشگاه هم در ادامه با گابریل مجددا توافق کرد ۹۳هزار دلار به وی پرداخت نماید.
9	باشگاه به گابریل پرداختی هایی داشت و اکنون فیفا باشگاه پرسپولیس را به پرداخت ۲۳هزار دلار‌ و غرامت دیرکرد دیگر محکوم کرده است.
