asriran_2_data###اعتراضات علیه نخست وزیر چک به اتهام تعارض منافع و سوء استفاده مالی###https://www.asriran.com/fa/news/704322/اعتراضات-علیه-نخست-وزیر-چک-به-اتهام-تعارض-منافع-و-سوء-استفاده-مالی###['اجتماعی ']###2019-12-18 17:38:00###۷۰۴۳۲۲###['چک', 'اعتراض']
5
1	اعتراضات در کشور چک علیه نخست وزیر به اتهام تعارض منافع و سوء استفاده از یارانه ها و کمک های اتحادیه اروپا ادامه دارد.
2	به گزارش ، رویترز نوشت: هزاران نفر در کشور برای دومین هفته متوالی در اعتراض به "آندری بابیش" نخست وزیر این کشور به خیابان ها رفتند و خواستار استعفای او شدند.
3	معترضان می گویند نخست وزیر چک در هزینه کردن مبالغ حمایتی دریافتی از اتحادیه اروپا سوء استفاده کرده است.
4	اتحادیه اروپا نیز گفته است که "آندری بابیش" نخست وزیر چک به دلیل عملکرد شرکت ها و مجموعه های تحت مالکیتش، در وضعیت تعارض منافع قرار دارد.
5	اعتراضات توسط گروهی به نام "میلیون لحظه برای دموکراسی" سازماندهی و برگزاری می شود.
6	این یک گروه غیردولتی است و تلاش می کند از طریق تظاهرات، فشارها علیه نخست وزیر میلیاردر این کشور را افزایش دهد.
7	با وجود اعتراضات، همچنان حزبی که رهبری آن برعهده نخست وزیر است در نظرسنجی ها جلوتر از دیگران قرار دارد.
8	معترضان همچنین خواهان قطع کمک های مالی اتحادیه اروپا و قراردادهای اتحادیه با شرکت های تحت کنترل "آندری بابیش"نخست وزیر هستند.
9	راهپیمایی اعتراض آمیز روز سه شنبه در (پایتخت چک) از میدان مرکزی شهر به سمت مقر کابینه برگزار شد اما نسبت به تظاهرات هفته قبل، تعداد شرکت کنندگان کمتر بودند.
10	تعداد شرکت کنندگان در تظاهرات هفته گذشته حدود دهها هزار نفر برآورد شده بود.
11	پلیس نیز برآورد می کند 15 هزار نفر در تظاهرات روز سه شنبه (دیروز) شرکت داشتند.
12	اعتراضات زمانی آغاز شد که دادستان کل کشور از آغاز تحقیقات علیه نخست وزیر خبر داد.
13	"آندری بابیش" نخست وزیر چک یک فعال اقتصادی است که امپراطوری متشکل از شرکت های مختلف از جمله تعدادی رسانه را در مالکیت و مدیریت خود دارد.
14	کمیساریای اتحادیه اروپا نیز در اقدامی قابل توجه، بررسی دقیق حساب های بانکی رسانه های چک را منتشر کرد.
15	این بررسی نشان داد که اتحادیه اروپا معتقد است نخست وزیر چک (آندری بابیش) در موقعیت تعارض منافع قرار دارد زیرا او همچنان برمجموعه اقتصادی اگروفریت سیطره دارد.
16	بابیش در مقابل، هر گونه نقض قانون را رد می کند و گفته است به شرط های قانونی درباره تضارب منافع عمل کرده است.
