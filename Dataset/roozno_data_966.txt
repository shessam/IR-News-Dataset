roozno_data###تجربه متفاوت سوئد در «همزیستی با کرونا» / رستوران‌ها، کارخانه‌ها و حتی آرایشگاه‌ها تعطیل نیستند، اما پروتکل‌های خاصی را اجرا می‌کنند / آموزش مجازی برقرار است و تجمع بیش از ۵۰ نفر ممنوع / تکیه‌گاه سوئد، همکاری و اعتماد مردم است###http://roozno.com//fa/news/421918/تجربه-متفاوت-سوئد-در-همزیستی-با-کرونا-رستوران‌ها-کارخانه‌ها-و-حتی-آرایشگاه‌ها-تعطیل-نیستند-اما-پروتکل‌های-خاصی-را-اجرا-می‌کنند-آموزش-مجازی-برقرار-است-و-تجمع-بیش-از-۵۰-نفر-ممنوع-تکیه‌گاه-سوئد-همکاری-و-اعتماد-مردم-است###[]###2020-04-14 10:45:00###۴۲۱۹۱۸###['سوئد', 'کرونا']
1@@@2@@@3
1	استفان لوفین، نخست وزیر سوئد در مناسبت‌های مختلف تاکید کرده که سوئدی‌ها هم استراتژی فاصله گذاری و قرنطینه را در پیش گرفته اند؛ اما هر کشوری به شیوه خاص خود این استراتژی را اجرا می‌کند.
2	آنچه باعث برانگیخته شدن جدال زیادی در خارج از سوئد شده است، بسته نشدن مرز‌های این کشور، مانند دیگر دولت‌های بزرگ اروپایی از قبیل: ایتالیا، فرانسه و اسپانیا و اعلام نشدن حالت فوق العاده است.
3	علاوه بر اینکه مقامات سوئدی ارتش را به خیابان نیاوردند تا مردم را مجبور به اجرای فاصله گذاری کنند.
4	عبد الباسط سيدا در القدس العربی چاپ لندن نوشت: الگوی سوئد در تعامل با کووید 19، که تمام جهان را فرا گرفته، توجه همه را به خود جلب کرده است.
5	برخی، از خونسردی سوئدی ها در تعامل با این فاجعه انسانی، انتقاد می کنند، فاجعه ای که بسیاری از قدرت های بزرگ را در حالت جنگ با یک موجود نامرئی قرار داده است.
6	در شرایطی که کرونا در تعدادی از شهرهای اصلی سوئد و در راس آن، استکهلم شیوع پیدا کرده، امروز خطرات جدی در مورد سرایت آن به دیگر شهرهای این کشور نیز وجود دارد.
7	به گزارش روز نو ، در ادامه این مطلب آمده است: یکی از شدیدترین انتقاداتی که متوجه سوئد شد، اظهارات رئیس جمهور آمریکا بود.
8	این انتقادات، باعث شد تا «آن لیندی» وزیر خارجه سوئد تصریح کند که این کشور تا حد امکان تلاش می کند منحنی ابتلا به کرونا در این کشور در یک سطح خاص باقی بماند تا نظام بهداشتی سوئد از هم نپاشد.
9	تکیه بر سیستم ایمنی، محور استراتژی اتخاذ شده از سوی سوئد نیست، اما در صورتی که این استراتژی، محقق شود، چه اشکالی بر آن وارد است؟استفان لوفین، نخست وزیر سوئد در مناسبتهای مختلف تاکید کرده که سوئدی ها هم استراتژی فاصله گذاری و قرنطینه را در پیش گرفته اند؛ اما هر کشوری به شیوه خاص خود این استراتژی را اجرا می کند.
10	سوئد آموزش مجازی یا همان آموزش از راه دور را در دانشگاهها و دبیرستانها اجرایی و تجمعات بیش از 50 نفر را ممنوع کرده؛ پروتکل های خاصی را برای رستورانها و کافی شاپها تعیین کرده و آماده است در صورت لزوم، اقدامات بیشتری در این زمینه اتخاذ کند.
11	ضمن آنکه تمام مردم سوئد به این دستورالعملهای اعلام شده از سوی دولت خود عمل کردند.
12	آنچه باعث برانگیخته شدن جدال زیادی در خارج از سوئد شده است، بسته نشدن مرزهای این کشور، مانند دیگر دولتهای بزرگ اروپایی از قبیل ایتالیا، فرانسه و اسپانیا و اعلام نشدن حالت فوق العاده است.
13	علاوه بر اینکه مقامات سوئدی ارتش را به خیابان نیاوردند تا مردم را مجبور به اجرای فاصله گذاری کنند.
14	دولت سوئد شرایط را با توجه خاصی بررسی کرده و بین شیوع ویروس و مخاطرات آن و امکانات در دسترس برای مقابله با آن، توازن برقرار کرد.
15	شایان ذکر است که دولتهای اسکاندیناوی در حال حاضر در حال بررسی موضوع بازگشت دانش آموزان به مدارسشان هستند و در این باره، از تجربه سوئد و نتایجی که به آن دست یافته است، بهره مند می شوند.
16	هیئت ملی بهداشت در سوئد، با آرامش و عقلانیت با مساله شیوع ویروس کرونا برخورد کرد؛ هر چند که با بحرانی استثنایی مواجه بود و باید با ویروسی ناشناخته مقابله می کرد که تا کنون هیچ دارویی برای آن وجود ندارد.
17	وزارت بهداشت سوئد، خواستار تعطیلی رستورانها، کارخانه ها و حتی آرایشگاهها نشد؛ همانطور که تعطیلی مدارس را در ضمن برنامه های خود قرار نداد؛ اما همزمان، از مردم خواستار با احتیاط رفتار کرده و از انجام سفرهای غیر ضروری خودداری کنند.
18	علاوه بر این، وزارت بهداشت سوئد شفافیت کاملی را در رابطه با مردم و دادن اطلاعات به آنها در پیش گرفت؛ با آمار فوتی ها و مبتلایان، بازی نکرد و امید کاذب نداد.
19	سوئدی ها براساس تجربه استقرار دموکراسی طولانی در این کشور، به موسسات خود اعتماد داشته و به آموزش های آن عمل می کنند؛ بدون آنکه نیازی به اعمال زور علیه مردم باشد.
20	همانطور که رسانه های سوئدی که از نظر سیاسی و مالی مستقل هستند، از حیث اجرای تحقیقات و پیگیری فسادها و اشتباهات دولت، به بهترین شکل ممکن عمل کرده و زمینه را برای بیان تمام افکار و پیشنهادها و انتقادات، با آزادی کامل، فراهم می کنند؛ صرفنظر از اینکه این افکار، موافق سیاستهای دولت و موسسات آن باشد، یا مخالف آن.
21	دولت سوئد از زمان آغاز بحران کرونا، تمایل زیادی به همکاری و تفاهم با احزاب خارج از دولت و حتی، احزاب مخالف، داشته و همگی، بر سر اتخاذ تدابیر و اقدامات لازم برای مقابله با کرونا از یک سو و مقابله با بحران اقتصادی، از سوی دیگر، و انعکاس های این شرایط بر زندگی مردم، به توافق رسیدند.
22	تا کنون، دولت سوئد تصمیم گرفته است 5 بسته حمایت مالی را به مردم اختصاص دهد و صدها میلیارد دلار را برای حمایت از بخش سلامت و بهداشت و کمک به کسانی که شغل های خود را از دست داده اند، در نظر گرفته است و این، علاوه بر کمک های دولت به استانداری هاست که در نتیجه کاهش فعالیتهای تولیدی و خدماتی، بخش زیادی از درآمد خود را از دست داده اند.
23	این در حالی است که مقامات سوئدی تلاش زیادی برای ایجاد بیمارستانهای صحرایی، افزایش تعداد دستگاههای تنفس مصنوعی و تامین مستلزمات حمایت ویژه از کارکنان بخش بهداشت و درمان کرده اند؛ تا اندکی از فشار وارد شده به کارکنان این بخش، بکاهند.
24	تمام این اقدامات، باعث ادامه زندگی در موسسات اقتصادی مختلف و همزیستی آن با بحران کرونا شده است؛ بسیاری از سوئدی ها در منازل خود با استفاده از تکنولوژی های پیشرفته موجود، به فعالیت شغلی شان ادامه می دهند و به موازات آن، متخصصان و پژوهشگران بیماریهای همه گیر در این کشور، در حال انجام آزمایشها و یافتن واکسن مفیدی برای قربانیان کووید 19 هستند.
25	سوئدیها نیز مانند دیگر کشورها درگیر کرونا هستند، اما سعی بر آن دارند تا با حکمت، عقلانیت و آرامش، برای تمام احتمالات آماده باشند.
26	موسسات دموکرات در سوئد، نقش خود را به کاملترین شکل ممکن ایفا می کنند و تمام تصمیم گیریها معمولا پس از بررسیهای عمیق و مشارکت تمام جریانها در سطوح مختلف، اتخاذ می شود و به همین دلیل، مردم سوئد با طیب خاطر تصمیمات مسئولان را می پذیرند و به آن احترام می گذارند.
27	آنچه در لوح تاریخ سوئد ماندگار می شود، تمرکز آن بر علم و دانش، بعنوان رمز و نماد اتحاد سوئدی ها و همبستگی آنها در زمان محنت بار شیوع کروناست.
28	در نهایت، ناگزیر باید اشاره ای هم داشته باشیم به نقش با اهمیت زن سوئدی، که طبق معمول، کفایت رهبری متمایز خود را نشان داد و چه بسا خود سوئدیها متوجه این مساله نباشند، به این دلیل که از دهه ها پیش، به این نقش خو گرفته اند، اما برای برخی جوامع، این امر تنها یک رویای آرامش بخش و دور از دسترس است.
