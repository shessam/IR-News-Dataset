roozno_data###ریزش سنگین قیمت خودرو در بازار/ورق در بازار خودرو برگشت###http://roozno.com//fa/news/428087/ریزش-سنگین-قیمت-خودرو-در-بازارورق-در-بازار-خودرو-برگشت###[]###2020-05-23 15:07:00###۴۲۸۰۸۷###['بازار خودرو', 'ریزش قیمت']
1
1	رئیس اتحادیه نمایشگاه داران خودرو گفت: با اجرایی شدن مصوبه سازمان حمایت مبنی بر اینکه فروش خودرو در بازار تنها می‌تواند ۱۰درصد بالاتر از قیمت تعیین شده شرکت‌های خودروسازی باشد، به زودی شاهد ریزش سنگین قیمت خودرو در بازار خواهیم بود.
2	به گزارش روز نو:سعید موتمن درباره وضعیت فروش خودرو در بازار بعد از اینکه شروط جدید برای خرید و فروش خودرو وضع شده است، تصریح کرد: با اعلام قیمت نهایی خودروها توسط ستاد تنظیم بازار و اعمال ۱۰درصد رشد قیمت در بازار، قیمت خودرو در بازار ریزش خواهد کرد و دیگر فردی نمی تواند به صورت سلیقه ای قیمت گذاری کند.
3	رئیس اتحادیه نمایشگاه داران خودرو افزود: بازار خودرو در حال حاضر آرام است و دیگر شاهد نابسامانی قیمت ها نیستیم، این رویه به گونه ای است که قیمت برخی از خودروهای داخلی تا ۴۰ میلیون تومان کاهش یافته است.
4	وی با بیان اینکه قیمت خودروی پراید کاهش شدیدی داشته و به ۶۵ میلیون تومان رسیده است، تصریح کرد: افرادی که در ماه های گذشته با هدف کسب سود خودرو خرید می کردند، اکنون در صف فروشندگان خودرو قرار گرفته اند؛ چراکه می دانند کاهش قیمت خودرو ادامه دار خواهد بود.
5	رئیس اتحادیه نمایشگاه داران خودرو خاطرنشان کرد: همه باید به این باور برسند که خودرو کالای سرمایه ای نیست که افراد برای حفظ ارزش پول خود بخواهند آن را خریداری کنند، خودرو کالای مصرفی است.
6	وی گفت: افرادی که خودرویی را ۲۵ و ۳۰ میلیون تومان خریدند و بعد از مدتی نگهداری در پارکینگ قیمت های نجومی برای آن تعیین کردند، حال باید بدانند که نباید به چنین سمتی می رفتند.
7	موتمنی با بیان اینکه قیمت خودروهای کارکرده هم در بازار افت خواهد کرد، افزود: تمام نمایشگاه داران برای اجرای قانون (فروش خودرو ۱۰درصد بالاتر از قیمت فاکتور شده توسط کارخانه) آماده هستند و در این میان فعالان این حوزه منتظر ابلاغ قانون هستند.
