asriran_1_data###خسارت ۱۱۳ میلیارد دلاری ویروس کرونا به ایرلاین‌ها###https://www.asriran.com/fa/news/717765/خسارت-۱۱۳-میلیارد-دلاری-ویروس-کرونا-به-ایرلاین‌ها###['اقتصادی']###2020-03-08 18:44:00###۷۱۷۷۶۵###['کرونا', 'ایرلاین']
5
1	برآوردهای جدید نشان می‌دهد که کرونا در بهترین حالت ۶۳ میلیارد دلار و در بدترین حالت، ۱۱۳ میلیارد دلار در سال ۲۰۲۰ به صنعت هوایی خسارت می‌زند.
2	به گزارش ایرنا، یکی از صنایعی که از شیوع ویروس کرونا بیشترین آسیب را دیده، صنعت حمل‌ونقل هوایی بوده است.
3	بسیاری از پروازها از مبدا و به مقصد کشورهای درگیر ویروس کرونا به دستور دولت‌ها لغو شده‌اند، بسیاری از شرکت‌ها سفرهای تجاری‌شان را و بسیاری از گردشگران نیز برنامه‌های مسافرت هوایی‌شان را لغو کرده‌اند.
4	در این شرایط، بسیاری از ایرلاین‌ها شاهد لغو گسترده پروازها و یا پرواز هواپیماها با نیمی از ظرفیت‌شان هستند.
5	بر اساس برآورد جدید موسسه حمل‌ونقل هوایی بین‌المللی(IATA)، لغو گسترده پروازها می‌تواند برای صنعت هوایی تا ۱۰۰ میلیارد دلار خسارت به بار آورد.
6	IATA پژوهشی را در بین ۲۹۰ ایرلاینی که ۸۲ درصد از کل پروازهای جهان را بر عهده دارند، انجام داده است.
7	در نتیجه این پژوهش، دو سناریو برای روزهای پیش روی این صنعت ترسیم شده است.
8	در سناریوی اول اگر میزان شیوع کرونا در کشورهایی که اکنون بیش از ۱۰۰ مبتلا دارند، محدود بماند؛ صنعت هوایی امسال ۱۱ درصد از گردش مالی مسافران را از دست خواهد داد که برابر با زیان ۶۳ میلیارد دلاری است.
9	این در حالی است که همین موسسه کمتر از ۲۰ روز پیش در برآورد قبلی، زیان صنعت هوایی را ۲۹.
10	۳ میلیارد دلار برآورد کرده بود.
11	در آن زمان تصور می‌شد که زیان صنعت هوایی جهان، تنها به بازارهای وابسته به چین محدود خواهد ماند.
12	اما حالا که ویروس در بسیاری از کشورها شیوع یافته است، سناریوی دومی نیز در نظر گرفته شده است.
13	بر اساس گزارش پایگاه‌ داده‌پردازی استاتیستا، این سناریو محتمل‌تر است.
14	در این سناریو با در نظر گرفتن کاهش پروازها در کشورهایی که در آن‌ها حتی ۱۰ نفر مبتلا تایید شده است، صنعت هوایی تنها در سال ۲۰۲۰، ۱۱۳ میلیارد دلار خسارت خواهد دید.
