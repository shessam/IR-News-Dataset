tabnak_data###قیمت سکه امروز پنجشنبه 17 بهمن 98/ افزایش قیمت طلا در بازارهای جهانی###https://www.tabnak.ir/fa/news/957337/قیمت-سکه-امروز-پنجشنبه-17-بهمن-98-افزایش-قیمت-طلا-در-بازارهای-جهانی###['اقتصادی', 'داخلی']###2020-02-06 20:27:00###۹۵۷۳۳۷###['افزایش قیمت', 'قیمت طلا', 'بازارهای جهانی']
1@@@2
1	بازار طلا و سکه تهران در آخرین روز هفته شاهد رشد قیمت ها بود.
2	روندی که تحت تاثیر افزایش نسبی قیمت دلار در بازار ارز رقم خورده است.
3	به گزارش؛ در معاملات امروز پنجشنبه هفدهم بهمن ماه 98 بازار طلا و سکه، شاهد رشد قیمت ها بودیم.
4	به گونه ای که هر قطعه سکه تمام بهار آزادی طرح جدید به رقم 4 میلیون و 965 هزار تومان رسید.
5	هر قطعه سکه تمام طرح قدیم به رقم 4 میلیون و 955 هزار تومان معامله شد.
6	هر نیم سکه بهار آزادی نیز به رقم 2 میلیون و 560 هزار تومان رسید و هر ربع سکه بهار آزادی نیز یک میلیون و 530 هزار تومان قیمت گذاری شد.
7	هر سکه یک گرمی نیز به رقم 930 هزار تومان رسید.
8	امروز در بازارهای جهانی قیمت طلا بیش از 11 دلار افزایش یافت و هر اونس از این فلز به قیمت 1566 دلار و 70 سنت به فروش رفت.
9	قیمت فلز زرد در کمترین زمان 1551 دلار و 90 سنت و در بیشترین زمان 1568 دلار و 40 سنت معامله شد.
10	قیمت امروز این فلز گرانبها نسبت به یک ماه گذشته 7.
11	5 دلار کاهش داشت، اما در مقایسه با یک‌سال گذشته 260 دلار افزایش نشان می‌دهد.
12	در گروه سایر فلزات گرانبها امروز پلاتینوم 10 و پالادیوم 43 دلار کاهش قیمت داشت.
13	خبرگزاری رویترز نوشت: امروز پنج‌شنبه نگرانی سرمایه‌گذاران از تهدید کرونا بر اقتصاد چین و کشورهای جهان، سرمایه‌ها را به سمت فلز زرد هدایت کرد و با افزایش تقاضا قیمت بالا رفت.
14	براساس گزارش‌ها، امروز تعداد کشته‌ها در چین بر اثر ویروس کرونا از 500 نفر گذشت، اما تصمیم چین برای به نصف رساندن تعرفه کالاهای وارداتی از آمریکا مانع از افزایش بیشتر قیمت شد.
15	به گزارش فارس، امروز اعلام شد که تعداد کشته‌های ویروس کرونا به 563 نفر رسیده و تلاش‌ها برای مقابله با این بیماری که منجر به توقف بسیاری از فعالیت‌های اقتصادی و در چین و برخی کشورها شده، ادامه دارد.
16	در این میان ونگ تاو تحلیلگر تکنیکال رویترز اعلام کرده که قیمت طلا احتمالاً به 1564 تا 1570 دلار در هر اونس برسد.
