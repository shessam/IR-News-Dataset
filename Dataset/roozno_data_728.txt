roozno_data###رئیس قوه قضائیه: واردات بی‌رویه یکی از موانع جدی برای رونق و جهش تولید است/ سال گذشته فیتیله قاچاق پایین آمد###http://roozno.com//fa/news/419555/رئیس-قوه-قضائیه-واردات-بی‌رویه-یکی-از-موانع-جدی-برای-رونق-و-جهش-تولید-است-سال-گذشته-فیتیله-قاچاق-پایین-آمد###[]###2020-03-24 12:17:00###۴۱۹۵۵۵###['رئیس قوه قضائیه']
1@@@2
1	رییس قوه قضاییه اظهار کرد: در سال گذشته چند ابر بدهکار بانکی را پای میز محاکمه آوردیم و قبل از اینکه در دادگاه محکومیت پیدا کنند اول پول‌ها و اموالشان توسط قضات گرفته و به بانک‌ها مسترد شد.
2	این نکته مهمی است برای بانک ها، که تسهیلات به سراغ تولید کننده برود نه افرادی که بخواهند دلالی و سوداگری کنند.
3	ابراهیم رئیسی رئیس قوه قضائیه امروز سه شنبه پنجم فروردین ماه ۹۸ در جلسه با معاونان دستگاه قضا در جهت تحقق شعار سال که از سوی رهبر معظم انقلاب با عنوان جهش تولید نامگذاری شد، با بیان اینکه واردات بی‌رویه یکی از موانع جدی برای رونق و جهش تولید است، تصریح کرد: حتما مساله واردات بی رویه باید در دستور کار بخش‌های نظارتی قرار گیرد و دولت پیگیری جدی کند.
4	وی ادامه داد: سازمان‌های نظارتی مثل سازمان بازرسی کل کشور دنبال کنند که شاهد واردات بی‌رویه در کشور نباشیم.
5	رییس قوه قضاییه خاطرنشان کرد: یکی دیگر از موانع جدی برای تولید بروکراسی است.
6	باید همه کاری کنیم که نظام اداری پیچیده‌ای که تولید کننده را دچار مشکل می‌کند کنار گذاشته شود و امر کار افرینی و تولید باید تسهیل شود.
7	وی افزود: امیدواریم در سال جاری در ارتباط با جهش تولید بخش‌های نظارتی در دستگاه قضایی با همکاری دستگاه‌هایی که در این میدان مسئولیت اصلی را بر عهده دارند یعنی دولت کار را دنبال کنند به نحوی که در همین ابتدای سال آثار اجرای این شعار و عملیاتی شدن آن هم برای مردم و هم مسئولین روشن باشد.
8	رییس قوه قضاییه اظهار کرد: در سال گذشته چند ابر بدهکار بانکی را پای میز محاکمه آوردیم و قبل از اینکه در دادگاه محکومیت پیدا کنند اول پول‌ها و اموالشان توسط قضات گرفته و به بانک‌ها مسترد شد.
9	این نکته مهمی است برای بانک ها، که تسهیلات به سراغ تولید کننده برود نه افرادی که بخواهند دلالی و سوداگری کنند.
10	وی بیان داشت: عزیزان ما مشکلات جدی در بانک‌ها داشتند و می‌گفتند میزان بالایی از پول‌های ما دست افرادی است که حاضر نیستند بدهند، با پیگیری دستگاه قضایی این کار انجام شد.
11	نباید به جای اول بازگردیم، باید تلاش شود این پول‌ها به سمت تولید، رونق تولید و جهش تولید برود.
12	آیت الله رییسی تصریح کرد: یکی از موانع جدی تولید قاچاق کالا است، قاچاق خنجری است که از پشت به تولید می‌خورد و تولیدکننده را مایوس می‌کند.
13	به هر دستگاهی مراجعه کنیم که مبارزه با قاچاق کالای شما چگونه بوده آماری ارائه می‌دهد و این آمار‌ها همه درست است.
14	وقتی به آمار‌ها نگاه می‌کنیم می‌بینیم همه فعالیت کردند، ولی در بازار می بینیم کالای قاچاق به وفور پیدا می‌شود.
15	این آمار‌ها غلط نیست سوال این است که این امار‌ها با هم می‌سازد؟ آنچه باید اتفاق بیافتد مبارزه با قاچاق سازمان یافته است.
16	رییس قوه قضاییه افزود: حتما لازمه مبارزه با قاچاق کالا این است که باید سامانه‌هایی به صورت هماهنگ در بخش‌های مختلف گمرکات، بخش‌های نظارتی و غیره فعال شود/این سامانه‌ها با هم لینک شود به نحوی که بتوان مرز‌ها و شرایط بازار را کنترل کرد.
17	وی خاطرنشان کرد: در سال گذشته در ارتباط با تولید در حوزه نساجی و لباس تولیدکننده‌ها می‌گفتند اتفاقی افتاده که احساس می‌کنیم الان نسبت به تولید ما بیشتر توجه می‌شود، چون قاچاق کالا فیتیله‌اش پایین آمده است و کار ما بیشتر رونق پیدا می‌کند، در برخی کسب‌ها این اتفاق افتاده است.
18	در هر کسبی این اتفاق بیافتد و صاحبان این حرفه اعلام کنند در حرفه ما اتفاق جدیدی افتاده است و احساس می‌کنیم تولید در این میدان بازار و رونق خود را دارد و جهش اتفاق افتاده است این نشانه مبارزه ما با قاچاق کالاست.
19	آیت الله رییسی در بخشی از اظهاراتش گفت:در ارتباط با موضوع کرونا در روز‌های اول مسئله ماسک، کالای پزشکی و مواد ضدعفونی کننده موجب گله مندی مردم بود.
20	وی با بیان اینکه همه بسیج شدند و مردم به میدان آمدند، برخی کارخانه‌ها فقط برای تولید ماسک خط تولید خود را تغییر دادند.
21	الان وضعیت ما با وضعیت آغاز این مشکل کرونا قابل قیاس نیست، افزود: در این بسیج که مردم پای کار آمدند کمبود این کالا وضعیتش متفاوت و در خیلی حوزه‌ها مرتفع شده است.
