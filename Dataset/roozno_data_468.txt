roozno_data###پیامدهای تجاری ویروس مرگبار؛ کرونا چه تاثیری بر اقتصاد جهان گذاشته و خواهد گذاشت؟###http://roozno.com//fa/news/416861/پیامدهای-تجاری-ویروس-مرگبار-کرونا-چه-تاثیری-بر-اقتصاد-جهان-گذاشته-و-خواهد-گذاشت###[]###2020-03-05 10:41:00###۴۱۶۸۶۱###['ویروس مرگبار', 'پیامدهای تجاری']
1@@@2
1	ویروس کرونا هزینه‌ای یک تریلیون دلاری برای اقتصاد جهانی تنها در سه ماهه پیش روی سال جاری خواهد داشت.
2	بخش اعظم این خسارت و هزینه را اقتصاد چین خواهد پرداخت.
3	نشریه "نشنال اینترست" در گزارشی با اشاره به تاثیرات منفی ویروس کرونا برای اقتصاد چین این پرسش را مطرح می‌کند که آیا شیوع این ویروس اقتصاد چین را تنها به سمت رکود هدایت خواهد کرد یا آنکه به وضعیت به سمت بدترین شرایط ممکن سوق خواهد یافت.
4	به گزارش روز نو ؛ نشریه "نشنال اینترست" در گزارشی با اشاره به اینکه هنوز نمی‌توان گفت که میزان همه‌گیری ویروس کرونا تا چه اندازه شدید و گسترده خواهد بود می‌نویسد: "واقعیت آن است که ویروس‌های کشنده‌ای چون سارس در سال ۲۰۰۲، آنفولانزا در سال ۲۰۰۹ میلادی و مرس در سال ۲۰۱۲ میلادی دوره شیوعی کوتاه داشتند و به سرعت برطرف شدند و همین موضوع امکان بهبود وضعیت سریع‌تر را فراهم ساخت.
5	تاثیری که کرونا بر اقتصاد چین، ژاپن و جهان گذاشته و خواهد گذاشتبا این حال، متاسفانه کرونا گویا ویروسی کاملا متفاوت است.
6	هر چه پیش می‌رویم طولانی‌مدت‌تر و با خسارت و تلفات بیش‌تر می‌شود و می‌تواند پیامد‌های دامنه‌داری نیز برای اقتصاد جهانی داشته باشد.
7	این ویروس باعث ایجاد نگرانی‌های جدی برای اقتصاد جهانی شده است.
8	این ویروس که از چین نشئت گرفت، یکی از قطب‌های اصلی اقتصاد جهان؛ در نتیجه پیامد‌های اقتصادی ناشی از آن به سرعت به سایر نقاط جهان سرایت کرده است.
9	صادرات چین به نقاط مختلف جهان کاهش یافته است.
10	در سه ماهه نخست سال جاری میلادی شاهد رکود آشکار در اقتصاد آن کشور خواهیم بود.
11	امروز تصویر زیبایی از این کشور باستانی به چشم نمی‌خورد.
12	قرنطینه‌های تحمیل شده توسط دولت چین و نگرانی درباره خارجی‌هایی که به آنجا سفر کرده بودند ادامه دارد.
13	شاخص مدیران خرید کارخانه‌ای کائیکسین در چین در فوریه بیش از ۲۰ درصد کاهش یافته و از سطح ۵۱.
14	۱۰ به ۴۰.
15	۳ رسید.
16	خبر بد دیگر برای اقتصاد چین به دلیل شیوع کرونا کاهش ۸ درصدی فروش خودرو‌های چینی در مقایسه با سال گذشته و کاهش ۷ درصدی خرید تلفن همراه ساخت چین در بازه زمانی مشابه بوده است.
17	تخمین زده می‌شود که ترافیک و جابجایی مسافر در چین در حدود ۴۰ درصد کاهش یافته است.
18	نظرسنجی اخیر آکادمی علوم اجتماعی چین نشان می‌دهد که امسال تقریبا نیمی از مشاغل و کسب و کار‌های چینی دچار خسارت مالی خواهند شد.
19	به دلیل مشکوک و غیرقابل اعتماد بودن آمار رسمی در چین، کسب داده‌های قطعی در مورد خسارت کلی اقتصادی ناشی از ویروس کرونا در آن کشور دشوار است.
20	برخی منابع از افت ۱۰ درصدی تولید اقتصادی چین در سه ماهه نخست سال ۲۰۲۰ میلادی خبر می‌دهند.
21	برای درک تاثیر ویروس کرونا بر اقتصاد چین کافی است در نظر داشته باشیم که استان هوبی جایی که ویروس از آن نشئت گرفت تعطیل شده است.
22	حدود ۴۰ درصد از تولید ناخالص داخلی چین از این استان است و از دست دادن آن به تنهایی می‌تواند اقتصاد آن کشور را در وضعیت رکود قرار دهد.
23	حتی در صورت پذیرش آمار رسمی رشد اقتصادی چین مربوط به سال گذشته نیز از دست رفتن هوبی باعث می‌شود تا نرخ رشد اقتصادی چین کندتر از نرخ رشد سال گذشته امریکا شود.
24	همان‌طور که ارقام نشان می‌دهند مشخص است که بار اقتصادی تحمیل شده بر چین فراتر از استان هوبی است.
25	همچنین، این فشار فراتر از مرز‌های چین خواهد بود.
26	ساده‌ترین نشانه این موضوع را می‌توان در صنعت گردشگری مشاهده کرد.
27	گردش روزانه گردشگران چینی در ایالات متحده امریکا و پایتخت‌های اروپایی و آسیایی تقریبا به صفر می‌رسد چرا که پکن اجازه خروج شهروندان‌اش از آن کشور را نمی‌دهد و کشور‌های دیگر نیز از ترس آلوده شدن به ویروس از ورود چینی‌ها استقبال نمی‌کنند.
28	برای تصور میزان خسارت می‌توان در نظر گرفت تنها سال گذشته گردشگری چین در امریکا به دلیل جنگ تجاری امریکا و چین متحمل خسارتی ۲۰.
29	۱ میلیارد دلاری شد.
30	اگرچه گردشگران چینی ۰.
31	۱ درصد از تولید ناخالص ملی امریکا را شامل می‌شوند با این حال، برای اتحادیه اروپا حدود ۰.
32	۵ درصد و برای ژاپن حدود ۰.
33	۸ را به خود اختصاص می‌دهند.
34	این جریان درآمد و اقتصادی نیز کاملا خشک شده است.
35	زنجیره‌ای از تولید کنندگان در سرتاسر جهان نیاز‌های خود را از طریق منابع و قطعات تولیدی چین تامین می‌کنند.
36	در نتیجه، تصور قطع این زنجیره یک کابوس جهانی خواهد بود.
37	اروپا به طور معمول حدود ۱۰ تا ۱۵ درصد از منابع مورد نیاز خود را برای تولید از چین دریافت می‌کند کانادا نیز سهم مشابهی دارد.
38	روسیه و هند آسیب‌پذیرتر به نظر می‌رسند چرا که حدود ۲۰ تا ۲۵ درصد از قطعات و مواد مورد نیاز خود را از چین وارد می‌کنند.
39	امریکا نیز آسیب‌پذیر است.
40	سال گذشته تولیدکنندگان امریکایی حدود ۲۵ درصد از مواد مورد نیاز خود را از چین وارد کرده بودند.
41	کمبود قطعات چینی ارسالی به امریکا می‌تواند کارخانه بزرگ جنرال موتورز را در معرض خطر قرار دهد.
42	همچنین نبود مواد اولیه چینی بر ۱۵۰ داروی بدون نسخه در امریکا تاثیرگذار خواهد بود.
43	تاثیری که کرونا بر اقتصاد چین، ژاپن و جهان گذاشته و خواهد گذاشتاین نشریه در ادامه با اشاره به اینکه آیا چین می‌تواند از زیر فشار فعلی وارد شده بر اقتصاد آن کشور بر اثر کرونا رها شود یا خیر می‌نویسد: "چین امیدوار است با فرارسیدن فصل بهار و گرم‌تر شدن هوا از دامنه شیوع کرونا کاسته شود.
44	در آن صورت چین با اتخاذ دستور کاری از جمله کاهش مالیات برای مشاغل و کسب و کار‌های کوچک و صدور فرمان برای سه بانک به منظور ارائه وام با نرخ بهره پایین برای تقویت مشاغل کوچک می‌تواند اقتصاد خود را ترمیم کند.
45	اگر دامنه شیوع ویروس کاهش یابد چنین اقداماتی می‌تواند منجر به تسریع بهبود وضعیت اقتصادی چین شود.
46	با این وجود، اگر این وضعیت ادامه یابد امکان بهبود وضعیت وجود نخواهد داشت و مشکلات اقتصادی به شکلی مضاعف افزایش خواهند یافت".
47	تاثیر مخرب کرونا بر اقتصاد ژاپننشریه "فارین پالسی" نیز در گزارشی درباره تاثیر مخرب کرونا بر اقتصاد ژاپن می‌نویسد: "المپیک توکیو به دلیل شیوع ویروس همه‌گیر کرونا در معرض خطر قرار گرفته است.
48	قرار نبود این‌گونه شود، اما سیر حوادث غیرقابل پیش‌بینی وضعیت را به این سو سوق داد.
49	"شینزو آبه" نخست وزیر ژاپن به تازگی خرسند از طولانی‌مدت‌ترین دوره نخست وزیری خود در تاریخ ژاپن بود.
50	روابط ژاپن با چین نیز قرار بود در جریان دیداری میان او با "شی جین پینگ" رییس جمهوری چین بهبود یابد که امری بی‌سابقه در سالیان اخیر محسوب می‌شود.
51	انتظار می‌رفت المپیک ژاپن همانند مسابقات تابستانی سال ۱۹۶۴ میلادی که به بهبود وضعیت اقتصادی ژاپن پس از جنگ کمک کرد، این بار نیز عاملی برای رونق اقتصاد آن کشور باشد.
52	با این حال، ویروس کرونا همه این خوش‌بینی‌ها درباره ژاپن را برهم زد.
53	مقام‌های ژاپنی اولین مبتلایان و مظنونان ابتلا به ویروس را در کشتی قرنطینه کردند.
54	کشتی‌ای با ۳۷۰۰ خدمه و مسافر.
55	بعدا مشخص شد که به برخی از مسافران ژاپنی اجازه داده شده بود که بدون هیچ‌گونه محافظتی از آن جا خارج شوند.
56	مقام‌های ژاپنی اعتراف کردند که به ۲۳ نفر از مسافران ژاپنی اجازه داده شد بدون آزمایش نهایی مرخص شوند.
57	در مجموع بیش از ۷۰۰ نفر از افراد در کشتی به ویروس آلوده شده بودند که چهار نفر از آنان جان خود را از دست دادند.
58	دولت ژاپن می‌گوید ۲۱۰ نفر در آن کشور مبتلا به ویروس کرونا هستند که به میزان قابل توجهی کم‌تر از ۲۴۴۷ مورد کره جنوبی است جایی که دولت وضعیت اضطراری جنگی را اعلام کرده است.
59	واقعیت، اما آن است که اقتصاد ژاپن از تبعات کرونا مصون نخواهد ماند.
60	حتی پیش از زمان شیوع ویروس کرونا نیز اقتصاد ژاپن به سمت رکود احتمالی حرکت می‌کرد و میزان تولید ناخالص ملی سالانه آن کشور به دلیل کاهش در مصرف و افزایش مالیات بر فروش کالا‌ها با رکود مواجه شد.
61	پیش‌بینی می‌شود که رکود اقتصادی ژاپن در سه ماهه نخست سال جاری میلادی ۰.
62	۳ درصد باشد.
63	اقدامات تازه دولت ژاپن از جمله توصیه به مردم برای خودداری از تماس مستقیم با سایر افراد به مدت طولانی و جلوگیری از برگزاری مهمانی‌ها این وضعیت را بدتر خواهد کرد.
64	شرکت‌های متعدد ژاپنی در معرض خطر جدی قرار دارند.
65	برای مثال، "دنتسو" بنگاه تبلیغاتی بزرگ ژاپنی فعال در عرصه تبلیغات و روابط عمومی به پنج هزار نفر از کارکنان خود دستور داده برای پیشگیری از ابتلا به ویروس کرونا در خانه باقی بمانند و به صورت دورکاری کار خود را ادامه دهند.
66	گروه لوازم آرایشی "شی سیدو" نیز به هشت هزار نفر از کارکنان خود دستور داده تا کار را از راه دور انجام دهند.
67	یک شرکت بزرگ دیگر ژاپنی نیز از کارمندان خود خواسته تمام سفر‌های‌شان را لغو کرده و از تشکیل گروه‌های شش نفره یا بیش‌تر خودداری کنند.
68	تبعات اقتصادی کرونا برای اقتصاد ژاپن رو به افزایش است.
69	هفته جاری بازار سهام توکیو کاهش ۹.
70	۶ درصدی ارزش سهام را تجربه کرد.
71	بسیاری از رستوران‌های مرکز توکیو از کاهش ۵۰ درصدی رزرواسیون میز‌ها خبر می‌دهند و بسیاری از هتل‌ها در آن کشور تا ۴۰ درصد با کاهش مسافر مواجه بوده اند.
72	لیگ فوتبال ژاپن نیز تمام مسابقات باشگاهی برنامه‌ریزی‌شده را تا تاریخ ۱۵ مارس به حالت تعلیق درآورده است.
73	مسابقه ماراتن توکیو که معمولا ۳۰ هزار دونده را از سرتاسر جهان جذب می‌کند تنها با گروه حرفه‌ای کوچکی برگزار شد.
74	دیزنی لند توکیو یکی از بهترین مراکز تفریحی جهان نیز دستکم دو هفته تعطیل خواهد بود.
75	صنعت گردشگری ژاپن احتمالا بزرگترین بازنده خواهد بود.
76	گردشگران چینی سال گذشته ۴۰ درصد از گردشگران خارجی ژاپن را شامل می‌شدند.
77	اکنون، اما چینی‌ها از سفر منع شده‌اند.
78	کره جنوبی نیز وضعیت مشابهی دارد.
79	همچنین، گمانه‌زنی‌هایی خبر از آن می‌دهند که ممکن است توکیو محل برگزاری بازی‌های المپیک تابستانی و پارالمپیک نباشد.
80	نظرسنجی تازه خبرگزاری ژاپنی "کیودو" نشان داد که ۸۲ درصد از پاسخ‌دهندگان ژاپنی نگران تاثیر منفی اقتصادی شیوع ویروس کرونا بر اقتصاد کشورشان هستند.
81	همچنین، میزان تایید عمکرد نخست وزیر آن کشور نیز به پایین‌ترین سطح در دو سال گذشته یعنی به ۴۱ درصد کاهش یافته است.
82	به نظر می‌رسد علیرغم ارزش قلمداد شدن کار گروهی در شرایط سخت در ژاپن مردم آن کشور رهبران شان را عامل و مسبب اصلی مشکلات می‌دانند و آنان را سرزنش می‌کنند.
83	در نتیجه، عملکرد "آبه" برای حل بحران کرونا می‌توانند لحظه‌ای سرنوشت سال برای آینده سیاسی او باشد".
