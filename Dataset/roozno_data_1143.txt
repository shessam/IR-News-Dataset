roozno_data###وزارت بهداشت: گرما، کرونا را از بین نمی‌برد / ماسک بزنید/ کرونا همچنان با قدرت در گردش است###http://roozno.com//fa/news/429338/وزارت-بهداشت-گرما-کرونا-را-از-بین-نمی‌برد-ماسک-بزنید-کرونا-همچنان-با-قدرت-در-گردش-است###[]###2020-05-31 17:25:00###۴۲۹۳۳۸###['وزارت بهداشت']
1
1	معاون بهداشت وزارت بهداشت با تاکید بر اینکه ویروس کرونا نه ضعیف شده و نه از بین رفته، بلکه با همان قدرت به کار خود ادامه می‌دهد، بر لزوم رعایت نکات بهداشت فردی و اجتماعی، فاصله‌گذاری اجتماعی و بویژه استفاده از ماسک هنگام خروج از منزل تاکید کرد.
2	دکتر علیرضا رئیسی در ارتباط ویدیوکنفرانسی با خبرنگاران، ‌ در ارتباط با آخرین وضعیت بیماری کرونا در کشور، ضمن تشکر از هموطنانی که نکات بهداشتی مقابله با این بیماری را رعایت می‌کنند، گفت: البته میزان شیوع بیماری از شهری به شهر دیگر و حتی در مناطق مختلف شهرها متفاوت است؛ چراکه برخی به خوبی به نکات بهداشتی مقید هستند و فاصله‌گذاری اجتماعی را رعایت می‌کنند.
3	گرما، کرونا را از بین نمی‌بردوی با تاکید بر اینکه گرمای هوا منجر به از بین رفتن ویروس نمی‌شود، ادامه داد: اکنون می‌بینیم که مناطق گرمسیر ما نیز به این بیماری گرفتار شده‌اند.
4	اکنون مشاهده می‌کنیم در سطح دنیا رتبه دوم و سوم ابتلا به کرونا مربوط به برزیل و روسیه است؛ برزیل منطقه گرم و مرطوب است و روسیه نیز منطقه‌ای سرد است.
5	بنابراین ارتباط معناداری بین دمای هوا و ویروس نیست.
6	خواهشم آن است که مردم رعایت کنند.
7	هنگام خروج از منزل حتما ماسک بزنیدرییسی در ادامه صحبت‌هایش با تاکید بر لزوم استفاده از ماسک نیز گفت: باید بپذیریم که هر کسی از خانه بیرون می‌آید باید ماسک داشته باشد.
8	بنابراین بهتر است هر کسی از خانه می‌آید بیرون ماسک داشته باشد اما لازم است که هر کسی در مکان سربسته و جمع حضور می‌یابد، از ماسک استفاده کند؛ ثابت شده که استفاده از ماسک در کاهش انتقال بیماری و قطع زنجیره انتقال موثر است.
9	وی ادامه داد: در این راستا به هیچ وجه نیاز نیست که از ماسک‌های N۹۵، سه لایه و غیره استفاده شود، حتی می‌توان از یک پارچه ساده هم استفاده شود.
10	همه می‌توانند با روش‌های ساده ماسک‌های قابل شستشو و قابل ضدعفونی داشته باشند.
11	بنابراین تاکید ما استفاده از ماسک بویژه در جمع‌هاست.
12	رییسی با اشاره به بازگشایی مساجد، پاساژها و فضاهای کسب و کار، ادامه داد: با بازگشایی‌های صورت گرفته رعایت نکات بهداشتی بیش از پیش مورد نیاز است.
13	استفاده از ماسک در مترو، تاکسی، وسایل حمل و نقل عمومی، مساجد و غیرهلازم است و به این ترتیب خطر انتقال را کاهش می‌دهد.
14	کرونا نه ضعیف شده و نه از بین رفته استمعاون وزیر بهداشت با تاکید بر اینکه ویروس کرونا نه ضعیف شده و نه از بین رفته است، گفت: ویروس همچنان وجود دارد و با همان قدرت کار خود را می‌کند.
15	اگر هم نسبت به مدیریت بیماری در کشور اطمینانی حاصل شده، این موضوع به دلیل رعایت مردم است و اگر به این موضوع خدشه‌ای وارد شود و رعایت موارد بهداشتی کم رنگ شود، ویروس مجددا بازمی‌گردد و گرفتاری ایجاد می‌کند.
16	به طور جد از هموطنان می‌خواهیم که موارد را رعایت کنند.
17	نارسایی ریه و تنگی نفس از عوارض قطعی کروناستوی همچنین در پاسخ به سوال ایسنا در زمینه برخی مطالب منتشر شده در فضای مجازی درباره بیماری‌زایی کرونا و مشکل تنفسی یا خونی بودن آن، گفت: این ویروس رفتار و علایم ناشناخته‌ای دارد.
18	اینکه گفته می‌شود این ویروس درگیری تنفسی ندارد، کذب است و کروناویروس قطعا درگیری تنفسی دارد و باعث تنگی نفس، هایپوکسی ونارسایی ریه می‌شود، اما در پاتوفیزیولوژی بیماری، شرایط متفاوت است و در یک جمله می‌توان گفت که "اندوتلیوم" یک لایه پوششی درون عروق است که کروناویروس باعث التهاب این لایه می‌شود و زمانی که این لایه التهاب می‌یابد، تمام ارگان‌هایی که اندوتلیوم دارند، می‌توانند درگیر شوند؛ از جمله ریه، کلیه، دستگاه گوارش، قلب و مغز.
19	رییسی سکته‌های مغزی و قلبی ناشی از ابتلا به کروناویروس را مورد اشاره قرار داد و گفت: سکته‌های قلبی و مغزی در مبتلایان کرونا هم به همین دلیل است؛ چراکه درگیری عروق باعث سکته می‌شود.
20	همچنین پیش از این عکس‌هایی از اطفال و کودکان منتشر و عنوان شد که این ویروس باعث بیماری کاوازاکی در کودکان می‌شود؛ در حالی که این چنین نیست و چون در بیماری کاوازاکی هم عروق درگیر می‌شوند، این مباحث مطرح شده بود.
21	وی افزود: در مجموع بدن از عروق تشکیل شده و درون تمام سرخرگ‌ها و مویرگ‌ها نیز اندوتلیوم وجود دارد و این ویروس می‌تواند عروق را درگیر کند.
22	رد شایعه مخالفت سازمان جهانی بهداشت با کالبدشکافی فوتی‌های کروناوی در پاسخ به برخی شایعات مبنی بر عدم اجازه سازمان جهانی بهداشت برای اتوپسی و کالبدشکافی فوتی‌های ناشی از کرونا نیز گفت: این موارد به هیچ وجه درست نیست و هر کشوری می‌تواند از بیمارانش نمونه‌برداری کند و بررسی‌های خود را داشته باشد.
23	در ابتلا به این ویروس از آنجا که درگیری عروق وجود دارد و باعث لخته و درگیری لخته‌ای خون می‌شود، این لخته‌ها در رگ‌های ریز می‌ماند و خون‌رسانی اتفاق نمی‌افتد و می‌تواند درگیری ریه، قلب، هایپوکسی و غیرهایجاد کند.
24	بر همین اساس یکی از درمان‌هایی که توصیه شده استفاده از داروهای ضد انعقاد است که اکنون هم این داروها استفاده می‌شوند.
25	چرایی افزایش آمار ابتلاهای روزانه کرونا در کشورمعاون بهداشت وزارت بهداشت در پاسخ به سوال دیگر ایسنا درباره چرایی افزایش تعداد موارد روزانه کووید۱۹ در کشور، گفت: به هیچ وجه قدرت بیماری‌زایی کروناویروس کم نشده و ویروس همچنان در حال گردش است.
26	اما اتفاق جدیدی که در سطح کشورمان افتاده آن است که تست‌هایی سرپایی را به شدت افزایش داده‌ایم و تا کنون بیش از ۲۰۰هزار تست سرپایی انجام داده‌ایم که شامل موارد دارای علایم بسیار خفیف بودند و یا برای غربالگری مراجعه کرده‌اند و به این ترتیب در مراحل اولیه شناسایی شده‌اند.
27	از میان تست‌های اخذ شده از موارد سرپایی، ۱۰ تا ۱۲ درصد مثبت هستند و البته این افراد نیازمند بستری بیمارستانی نیستند و می‌توانند در منزل ایزوله شوند و در مراحل اولیه کاملا بهبود یافته‌اند.
28	وی ادامه داد: از نظر ما شناسایی این افراد یک دستاورد مثبت است و هر چه زودتر این افراد شناسایی شوند، کمک کننده است؛ چرا که این افراد ایزوله می‌شوند و به این ترتیب امکان انتقال به دیگران کاهش می‌یابد.
29	علت دوم نیز آن است که این افراد ممکن است خودشان علامت نداشته باشند اما در ارتباط با افراد دارای بیماری‌های زمینه‌ای و سالمندان و انتقال بیماری، در آن افراد می‌توانند بیماری شدید ایجاد کنند.
30	کاهش محسوس موارد بستری کرونا در کشورمعاون وزیر بهداشت تاکید کرد: بنابراین میزان بستری‌های کرونا در کشور به صورت کاملا واضح کاهش یافته است اما بیماران سرپایی بیشتر را شناسایی می‌کنیم.
31	البته در برخی استان‌ها مثل خوزستان اکنون موارد بستری هم زیاد است؛ چراکه پیک بیماری حدود یک هفته است که شروع شده و در حال ادامه است.
