sobhane1###nan###http://sobhanehonline.com/fa/news/208344/صفحه-توئیتر-ریاست‌جمهوری-سوریه-مسدود-شد###گوناگون###2020-01-08 18:22:00###۲۰۸۳۴۴###['توئیتر', 'ریاست جمهوری', 'سوریه']
1
1	دفتر ریاست جمهوری سوریه اعلام کرد که شرکت توئیتر، صفحه رسمی این دفتر را درپی انتشار تصاویر دیدار «ولادیمیر پوتین» و «بشار اسد» روسای جمهوری روسیه و سوریه در دمشق مسدود کرده است.
2	ریاست جمهوری سوریه روز گذشته (سه شنبه) با انتشار اطلاعیه ای در فیسبوک اعلام کرد که شرکت توئیتر پس از آنکه حساب ریاست جمهوری سوریه سفر پوتین به دمشق را در این شبکه اجتماعی پوشش داد، بدون هیچ توضیحی صفحه توئیتر رییس جمهوری سوریه را مسدود کرد.
3	ریاست جمهوری سوریه افزود: این اولین بار نیست که توئیتر اقدام به بستن صفحه ریاست جمهوری سوریه می کند؛ در عین حال این دفتر لینک جدید حساب خود را در اختیار کاربران توئیتر قرار داده است.
4	صفحه توئیتر ریاست جمهوری سوریه پیشتر در ماه دسامبر (آذر ماه) پس از انتشار مصاحبه بشار اسد با یک شبکه تلویزیونی ایتالیایی مسدود شده بود.
5	منبع:ایرنا
