asriran_1_data###وال استریت ژورنال: ایران احتمالا امروز در لیست سیاه FATF قرار می‌گیرد###https://www.asriran.com/fa/news/714820/وال-استریت-ژورنال-ایران-احتمالا-امروز-در-لیست-سیاه-fatf-قرار-می‌گیرد###['سیاسی']###2020-02-21 12:38:00###۷۱۴۸۲۰###['ایران', 'لیست سیاه', 'fatf']
4
1	روزنامه وال استریت ژورنال روز جمعه در گزارشی مدعی شد که ایران امروز در لیست سیاه کارگروه ویژه اقدام مالی قرار خواهد گرفت.
2	به گزارش ایسنا، وال استریت ژورنال به نقل از برخی منابع آمریکایی و متحدان‌شان مدعی شده که کارگروه ویژه اقدام مالی در پی پیوستن کشورهای اروپایی به آمریکا قرار است ایران را در لیست سیاه خود قرار دهد.
3	قرار گرفتن ایران در لیست سیاه این کارگروه باعث می‌شود که تراکنش‌های مالی با ایران زیر ذره بین بیشتری قرار بگیرند و به شرکت‌ها و بانک‌هایی که همچنان به دادوستد با ایران مشغول هستند، فشار بیشتری وارد شود.
4	به گفته منابع آمریکایی، مقامات اروپایی به اطلاع وزارت خارجه آمریکا رسانده‌اند که کشورشان از اقدام کارگروه ویژه اقدام مالی مبنی بر اتخاذ اقدامات جدید علیه سیستم مالی ایران حمایت خواهد کرد.
5	به گفته برخی منابع، اعضای این کارگروه در هفته جاری دیدارهایی با یکدیگر در پاریس داشته‌اند و احتمالا قرار است الحاق ایران به لیست سیاه این کارگروه در جلسه روز جمعه نهایی شود.
6	مدیر اجرایی کارگروه ویژه اقدام مالی، دفتر نمایندگی ایران در سازمال ملل و سخنگوی سفارت این کشور در پاریس حاضر به اظهارنظر در این خصوص نشدند.
7	ایران در کنار کره شمالی تنها کشورهایی‌ خواهند بود که در لیست "فراخوان برای اقدام" (Call for Action) قرار خواهند گرفت.
8	دوازده کشور دیگر نیز در خطر ورود به این لیست قرار دارند.
9	تحریم‌های این کارگروه علیه ایران شامل محدودیت در روابط مالی با شرکت‌های ایرانی، بررسی بیشتر تراکشنات مالی مرتبط با ایران، ارسال گزارش در خصوص انجام هرگونه مبادله مالی با ایران به این کارگروه و ممانعت از احداث شبعه جدید بانک‌های ایران در خارج و بالعکس خواهد شد.
