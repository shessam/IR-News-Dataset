sobhane2###nan###http://sobhanehonline.com/fa/news/203808/نکاتی-مهم-از-جلوبندی-خودرو-که-باید-بدانید###حمل و نقل###2019-11-11 09:23:00###۲۰۳۸۰۸###['جلوبندی خودرو', 'رانندگی', 'خودرو']
1
1	یکی از عوامل مهم در راحتی سرنشینان و همچنین سهولت رانندگی، برخورداری از سیستم جلوبندی و تعلیق سالم است.
2	چنانچه لاستیک‌ها را هم از اجزاء این بخش محسوب کنیم، بنابراین‌:۱) مجموعه جلوبندی شامل سیبک‌ها، چپقی‌ها، اتصالات چندگانه، میله تعادل، طبق و غیره.
3	بسته به نحوه رانندگی و ناهمواری مسیر حداکثر هر ۲۰۰۰۰ کیلومتر نیازبه بازدید و سرویس دارند.
4	۲) هر دو هفته یکبار فشار باد تایر‌ها را مطابق دستورات سازنده خودرو، تنظیم نمایید که این عمل باید هنگامی که‌لاستیک‌ها سرد هستند و در شروع حرکت صورت گیرد.
5	۳) بین هر ۸۰۰۰ تا ۱۰۰۰۰ کیلومتر کارکرد رینگ‌ها ولاستیک‌ها را مجددا بالانس کرده و آن‌ها را بصورت ضربدری با یکدیگر جابجا نمایید ولی چنانچه جهت گردش در آن‌ها تعریض شده است، به تعویض تایر‌های محور جلو با محور عقب در همان سمت اکتفا کنید.
6	۴) کمک فنر‌ها تضمین‌کننده نرمی و سواری راحت خودرو هستند، برای اینکه همیشه در بهترین حالت باشند، پس از پیمودن هر ۲۰۰۰۰ کیلومتر آن‌ها را از لحاظ نشت روغن و صحت عملکرد بازدید نمایید.
7	۵) بسته به نوع لاستیک‌ها برای جلوگیری از هر نوع‌پیشامد ناگوار، بین ۵۰۰۰۰ تا ۶۰۰۰۰ کیلومتر تایر‌های جدید را با لاستیک‌های فرسوده عوض کنید.
8	۶) به یاد داشته باشید که همواره در هر محور از لاستیک‌های هم نوع، هم نام و هم اندازه استفاده نمایید.
9	۷) بازدید میزان گیریس بلبرینگ چرخ‌ها می‌بایست باتوجه به دفترچه راهنمای هر خودرو و مطابق با دستورکمپانی سازنده صورت گیرد.
