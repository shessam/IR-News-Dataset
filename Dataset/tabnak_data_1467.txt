tabnak_data###مدارک پرسپولیس علیه کالدرون برای فرارازحکم۵۵۰ هزاردلاری###https://www.tabnak.ir/fa/news/980651/مدارک-پرسپولیس-علیه-کالدرون-برای-فرارازحکم۵۵۰-هزاردلاری###['ورزشی', 'ورزشی']###2020-05-26 14:11:00###۹۸۰۶۵۱###['کالدرون', 'پرسپولیس', 'فیفا', 'تابناک ورزشی']
5@@@6
1	باشگاه پرسپولیس با جمع آوری مدارک و مستندات به دنبال شکایت از گابریل کالدرون است.
2	به گزارش تابناک ورزشی، گابریل کالدرون، سرمربی آرژانتینی سابق باشگاه پرسپولیس نتایج خوبی با این تیم گرفت، اما به دلیل اختلاف با برخی بازیکنان و مدیریت از این تیم جدا شد و یحیی گل محمدی جای او را گرفت.
3	کالدرون با شکایت از پرسپولیس به فیفا خواستار دریافت مطالباتش شده، اما سرخ‌ها معتقدند فسخ قرارداد این مربی غیرقانونی بوده است.
4	پس از این موضوع سرخ‌ها با جمع آوری مدارک و مستندات از مربی سابق خود شکایت کردند.
5	شکایت کالدرون مدتی قبل به دست باشگاه پرسپولیس رسید.
6	سرخ‌ها مدارک و دفاعیات خود را آماده و طرح دعوای متقابل کردند و منتظر هستند تا رای فیفا در این باره صادر شود تا اقدامات بعدی را انجام دهند.
7	مربی آرژانتینی ۵۵۰ هزار دلار از پرسپولیس طلب دارد و باید دید در نهایت فیفا چه رایی را صادر خواهد کرد.
