asriran_1_data###بازیگرانی که از تئاتر آمدند و در سینما ستاره شدند###https://www.asriran.com/fa/news/712501/بازیگرانی-که-از-تئاتر-آمدند-و-در-سینما-ستاره-شدند###['فرهنگی/هنری']###2020-02-06 12:48:00###۷۱۲۵۰۱###['تئاتر', 'سینما']
4
1	رضا کرمی‌زاده که با نمایش «دست‌هایم کو مم حسن» در سی و هشتمین جشنواره بین المللی تئاتر فجر حضور دارد، معتقد است که این رویداد سکوی پرتاب هنرمندان مطرحی به سینما بوده است.
2	به گزارش فارسکرمی‌زاده در پاسخ به اینکه چقدر تئاتر ایران در معرفی بازیگران و استعدادهای ناب به سینما موثر عمل کرده است، پاسخ داد: افرادی هستند که در حال حاضر از حوزه تئاتر به سینما رفته‌اند، مانند نوید محمدزاده، حمیدرضا آذرنگ و غیره این هنرمندان همگی در جشنواره بین المللی تئاتر فجر دیده شده اند و به نظرم این رویداد هنری سکوی پرتابی برای فعالان حوزه تئاتر است که البته به تلاش و کوشش هر هنرمند هم بستگی دارد.
3	این کارگردان درباره حضور بازیگران سینما در تئاتر گفت: در دهه‌ای که سینما با تئاتر قهر بود، این حوزه متکی به بازیگرانی بود که پرورش یافته خود بودند اما چند سالی است که این تعامل شکل گرفته و بسیاری از چهره‌های مطرح این روزهای سینما از تئاتر کارشان را آغاز کرده اند.
4	به نظرم باید روی این موضوع کار کرد تا استعدادهای ناب تئاتر ایران به سینما معرفی شوند و در این حوزه فعالیت کنند تا مانند همه دنیا تئاتر آغازی جدی برای فعالیت در عرصه سینما باشد.
