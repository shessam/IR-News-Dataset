asriran_2_data###نخ دندان؛ پیش یا پس از مسواک؟!###https://www.asriran.com/fa/news/702712/نخ-دندان-پیش-یا-پس-از-مسواک###['سلامت']###2019-12-10 08:49:00###۷۰۲۷۱۲###['نخ دندان', 'دهان و دندان', 'سلامت', 'مسواک', 'دندان']
8
1	در زمینه استفاده از برای حفظ سلامت دندان ها، افراد به طور کلی به سه دسته تقسیم می شوند: آنهایی که بر اساس راهنمایی دندانپزشک خود به طور مرتب از نخ دندان استفاده می کنند؛ آنهایی که تنها در صورت مشاهده گیر افتادن چیزی بین دندان های خود از نخ دندان استفاده می کنند؛ و آنهایی که هرگز از نخ دندان استفاده نمی کنند.
2	اگر یکی از افرادی هستید که در دو گروه آخر قرار دارند چندان جای شگفتی نیست زیرا به رغم ساده بودن وظیفه ای که باید انجام دهید، استفاده از نخ دندان برای بسیاری از ما بیش از حد خسته کننده و وقت گیر به نظر می رسد و شاید اصلا نیازی به انجام این کار احساس نکنیم.
3	اما احتمالا دندانپزشک شما با این شرایط موافق نیست.
4	به گزارش گروه سلامت به نقل از ""، به گفته انجمن دندانپزشکی آمریکا، استفاده از نخ دندان بخشی جدایی ناپذیر از روتین حفظ سلامت دندان ها است و ممکن است به پیشگیری از ، بیماری لثه و تشکیل پلاک روی دندان ها کمک کند.
5	همراه با دو بار مسواک زندن دندان ها به مدت دو دقیقه با خمیردندان حاوی فلوراید در روز، حداقل یک بار استفاده از نخ دندان در روز نیز توصیه شده است.
6	نخ دندان می تواند به از بین بردن باکتری ها و پلاک که بین دندان ها شکل می گیرد و مسواک به آنها دسترسی ندارد، کمک کند.
7	درباره این که دقیقا چه زمانی در روز باید از نخ دندان استفاده کنید و این که بهتر است پیش یا پس از مسواک زدن این کار را انجام داد، انعطاف پذیری بیشتری وجود دارد.
8	شما می توانید روتین مراقبت از دهان و دندان های خود را بر اساس ترجیحات شخصی و این که در چه زمانی از روز احتمال بیشتری دارد برای پاکسازی دندان های خود وقت بگذارید، تنظیم کنید.
9	شایان ذکر است که دندانپزشکان و دیگر متخصصات پزشکی ممکن است ترجیحات خود را داشته باشند.
10	به عنوان مثال، برخی ترجیح می دهند استفاده از نخ دندان پیش از مسواک زدن انجام شود زیرا با این کار شل شده و راحت‌تر با مسواک از بین می رود.
11	از سوی دیگر، مردم معمولا زمان بیشتری را به مسواک زدن اختصاص می دهند که می تواند به معنای استفاده از نخ دندان پس از مسواک زدن باشد.
12	اما در نهایت تقریبا تمام مطالعات این حقیقت را نشان می دهند تا زمانی که دو بار در روز دندان های خود را مسواک زده و یک بار هم از نخ دندان استفاده کنید، این که استفاده از نخ دندان پیش یا پس از مسواک زدن باشد فرق چندانی نمی کند و از فواید این اقدامات برای حفظ سلامت دهان و دندان های خود برخوردار خواهید شد.
13	طرز درست استفاده از نخ دندان نسبت به این که چه زمانی در روز از آن استفاده می کنید، اهمیت بیشتری دارد.
14	این که بین دو دندان را تمیز کرده و بین دو دندان دیگر را تمیز نکنید یا به درستی این کار را انجام ندهید، شاید چندان مفید نباشد.
15	برای حصول اطمینان از نابودی پلاک دندان باید نخ دندان را بین دو دندان وارد کرده آن را اطراف دندان خم کرده و چند بار نخ را بالا و پایین ببرید و سپس همین کار را اطراف دندان دیگر تکرار کنید.
16	نخ دندان تنها برای خارج کردن بقایای مواد غذایی از بین دندان ها نیست و استفاده از آن می تواند به از بین بردن پلاک دندان از پایین خط لثه بین دو دندان کمک کند.
17	برای پاکسازی بین دندان های خود می توانید از نخ های دندان سنتی، و همچنین گزینه های دیگر مانند واتر فلاسر و مسواک بین دندان استفاده کنید.
18	طی مشورت با دندانپزشک خود می توانید بهترین گزینه را انتخاب کنید.
