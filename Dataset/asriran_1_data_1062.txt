asriran_1_data###اولین تخلف هیات رئیسه مجلس یازدهم /۳ نفر در یک روز بر کرسی ریاست تکیه زدند###https://www.asriran.com/fa/news/731104/اولین-تخلف-هیات-رئیسه-مجلس-یازدهم-۳-نفر-در-یک-روز-بر-کرسی-ریاست-تکیه-زدند###['سیاسی']###2020-05-31 13:31:00###۷۳۱۱۰۴###['قالیباف', 'مجلس']
5
1	مجلس یازدهم در اولین جلسه رسمی خود سه رئیس داشت.
2	قالیباف زنگ آغاز را زد و نیکزاد زنگ پایان جلسه علنی مجلس را.
3	به گزارش خبرآنلاین، اولین هیات رئیسه مجلس یازدهم امروز اداره جلسه را به عهده داشتند اما نکته جالب و کم سابقه این بود که در اولین جلسه سه نفر بر صندلی ریاست نشستند.
4	در حالی که ساعت حدودا ۸ و ۱۵ دقیقه محمدباقر قالیباف زنگ آغاز جلسه را به صدا درآورد اما دو ساعت بعد امیر حسین قاضی‌زاده هاشمی نائب رئیس اول مجلس اداره جلسه را به عهده گرفت اما او هم تا پایان جلسه ماندگار نشد و بعد از گذشت ساعتی ریاست را به علی نیکزاد سپرد.
5	این اتفاق در حالی رخ می‌دهد که در ادوار گذشته تنها در صورتی این اتفاق رخ می‌داد که دستورکار بسیار فشرده بود اما گویا هیات رئیسه در اولین روز خواسته است هر سه نفر رئیس و نواب طعم ریاست مجلس را بچشند.
6	طبق آئین نامه داخلی مجلس شورای اسلامی هر جلسه باید ۴ ساعت باشد و اگر نمایندگان بخواهند جلسه را ادامه بدهند باید برای آن رای گیری کنند با وجود این جلسه علنی امروز که حدودا ساعت ۸ و ۵ دقیقه صبح آغاز شده بود تا ۱۲ و ۴۰ دقیقه ادامه پیدا کرد.
7	البته برخی اعضای هیات رئیسه با صدای آرام این موضوع را به یکدیگر تذکر می‌دادند اما علی نیکزاد زنگ پایان جلسه را وقتی به صدا درآورد که نزدیک به نیم ساعت از وقت قانونی مجلس گذشته بود.
