tabnak_data###موافقت مشروط ترامپ با توافق صلح با طالبان###https://www.tabnak.ir/fa/news/958527/موافقت-مشروط-ترامپ-با-توافق-صلح-با-طالبان###[]###2020-02-12 14:39:00###۹۵۸۵۲۷###['ترامپ', 'طالبان', 'افغانستان']
1
1	به گفته مقام‌های آمریکایی و افغان، با گذشت بیش از ۱۸ سال از حمله ایالات متحده به افغانستان، دونالد ترامپ به طور مشروط یک توافق صلح با طالبان را که آخرین نیروهای آمریکایی را از این کشور خارج می‌کند، تایید کرده است و این به صورت بالقوه پایان طولانی‌ترین جنگ آمریکا آغاز می‌شود.
2	به گزارش ایسنا، به نوشته روزنامه نیویورک تایمز، این توافق اما تنها در صورتی به امضا می‌رسد که طالبان تعهد خودش را به کاهش بادوام خشونت، طی یک دوره آزمایشی هفت روزه در اواخر همین ماه به اثبات برساند.
3	چنانچه طالبان به خصومت‌ها پایان داده و توافقی امضا کند، ایالات متحده بعد از آن خروج تدریجی نیروهای آمریکایی را آغاز می‌کند و مذاکرات مستقیم میان رهبران افغان و طالبان بر سر آینده این کشور آغاز می‌شود.
4	به گفته یک مقام ارشد و مطلع افغان، مایک پامپئو وزیر امور خارجه آمریکا سه‌شنبه در تماس‌های تلفنی جداگانه به رهبران ارشد افغانستان اطلاع داد که ترامپ موافقت مشروط با این رویکرد را اعلام کرده است.
5	یک مقام ارشد آمریکایی هم که از تحولات مرتبط مطلع است، همچنین تایید کرد که ترامپ روز دوشنبه بسته به توقف خشونت تایید مشروط داده است.
6	یک مقام ارشد در واشنگتن هم این توافق را به عنوان "۹۵ درصد موافقت روی اصول" توصیف کرد، اما احتمال توافق نهایی ظرف چند هفته آتی شفاف‌تر خواهد شد.
7	یک مقام ارشد طالبان که به گفت‌وگوها اشراف دارد، گفت "تحرکات مثبتی" در جریان است اما درباره جزئیات صحبتی نکرد چون رایزنی‌های داخلی این گروه همچنان ادامه دارد.
8	اشرف غنی، رئیس‌جمهوری افغانستان در بیانیه‌ای با اشاره به تماس تلفنی پامپئو گفت: این تحول خوبی است و خوشحالم که موضع اصولی ما در راستای صلح در حال به بار نشستن است.
9	هدف اولیه ما پایان دادن به خونریزی بی‌معناست.
10	پامپئو ما را در جریان پیشرفت چشمگیر در مذاکرات صلح جاری و پیشنهاد طالبان در خصوص کاهش چشمگیر و بادوام خشونت گذاشت.
11	عبدالله عبدالله، رئیس اجرایی افغانستان هم که پامپئو با او تماس داشت، گفت وزیر خارجه آمریکا "ابراز خوش‌بینی کرد که کاهش خشونت و پیشرفت در مذاکرات کنونی بتواند به توافق ختم شود.
12	"در همین حال ترامپ دوشنبه در جمع کوچکی از مشاوران و حامیانش از جمله سناتور رند پل درباره استراتژی افغانستان صحبت کرد.
13	رند پل سه‌شنبه در مصاحبه‌ای گفت: قطعا باور دارم که احساس او کلا مخالف درگیر شدن در جنگ است.
14	رند پل با بیان اینکه رئیس‌جمهوری آمریکا خواستار آن است تا در نهایت به خروج نیرو از افغانستان چراغ مثبت نشان دهد، درباره میزان حمایتی که از سوی دیگر متحدان نزدیکش در کنگره دریافت می‌کند، تردید دارد.
15	این سناتور تاکید کرد: ما از سوی افرادی احاطه شده‌ایم که خواستار نظارت‌های نامحدود بر ارتش و مداخلات بی‌پایان هستند.
