asriran_2_data###کشف الماس 190 قیراطی در روسیه###https://www.asriran.com/fa/news/706140/کشف-الماس-190-قیراطی-در-روسیه###['خواندنی ها و دیدنی ها']###2019-12-30 11:25:00###۷۰۶۱۴۰###['کشف الماس', 'الماس در روسیه']
7
1	الروسا، بزرگ‌ترین شرکت استخراج الماس روسیه چند روز مانده به سال نو اعلام کرد یک الماس بزرگ ۱۹۰.
2	۷۷ قیراطی در جمهوری یاقوتستان کشف کرده است.
3	این سنگ ارزشمند و با کیفیت در نخستین ساعات بیست و پنجم دسامبر در تنوره‌های کیمبرلیتی معدن بوتوبینسکایا در جمهوری یاقوتستان روسیه کشف شد.
4	اطلاعات اولیه نشان می‌دهد این سنگ گران بها احتمالاً حدود دو میلیارد سال دست‌نخورده در این مکان باقی مانده است، ولی بررسی‌های بیشتر سن دقیق آن را نشان خواهد داد.
5	افگینی اگوریف، مدیرعامل شرکت الروسا گفت: کشف این الماس درست قبل از سال نو یک «هدیه واقعی» است.
6	وی ابراز کرد: طبیعت امسال با شگفتی های فوق‌العاده‌ای که نشان داده، بسیار بخشنده بوده است، مانند الماس قلبی شکلی که درست قبل از روز ولنتاین توسط این شرکت از دل زمین بیرون کشیده شد.
7	این سنگ قیمتی بزرگ قرار است برای بررسی‌های بیشتر و ارزش‌گذاری اولیه به الروسا فرستاده شود.
8	این شرکت بزرگ روسی که بزرگ‌ترین شرکت استخراج الماس در جهان است قبلاً یک الماس غیرعادی ماتروشکا کشف کرده بود که یک سنگ قیمتی آزادانه در داخل یک کریستال بزرگ‌تر حرکت می‌کرد، درست مانند عروسک‌های سنتی ماتروشکای روسیه.
9	این نخستین الماس از این نوع در تاریخ استخراج الماس جهان بود.
