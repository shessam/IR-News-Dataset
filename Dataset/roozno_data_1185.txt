roozno_data###افزایش چشمگیر کرایه تاکسی‌های اینترنتی بدون مجوز قانونی###http://roozno.com//fa/news/429818/افزایش-چشمگیر-کرایه-تاکسی‌های-اینترنتی-بدون-مجوز-قانونی###[]###2020-06-03 13:50:00###۴۲۹۸۱۸###['کرایه تاکسی\u200cهای اینترنتی']
1@@@2
1	از زمانی که کرونا شیوع پیدا کرد و سپس مسائلی از قبیل خانه نشینی پیش آمد، افراد دیگر از وسایل حمل و نقل عمومی استفاده نمی کنند و ترجیح می دهند از تاکسی های اینترنتی استفاده کنند.
2	در این روزها قیمت تاکسی‌های اینترنتی به دلیل قرنطینه، نه‌تنها گران‌تر نشد، بلکه در برخی مواقع ارزان‌تر هم بود.
3	حال با گذشت زمان و بازگشایی بسیاری از مشاغل و شروع فعالیت، رفت و آمد شهری بیشتر شده و در مقابل شاهد افزایش قیمت تاکسی‌های اینترنتی نیز هستیم که برخی ادعا دارند تاکسی های اینترنتی بین ۴۰ تا ۱۰۰ درصد افزایش قیمت داشته اند.
4	این صحبت ها در حالیست که مدیر تجاری اسنپ تاکید می‌کند که افزایش قیمت تاکسی های اینترنتی تنها ۱۵ تا ۲۰ درصد بوده و آن را متاثر از تورم در جامعه می‌داند.
5	در حالی که اتحادیه این دسته از مشاغل، معتقد است افزایش قیمتی برای تاکسی های اینترنتی رخ نداده است.
6	جالب است بدانید، زمانی که قصد یک سفر توسط تاکسی های اینترنتی را داشته باشیم، بسیار عادی شده که نرخی بیشتر از سی هزار تومان را ببینیم و این مورد به موضوعی رایج تبدیل شده است.
7	افزایش کرایه تاکسی های اینترنتی به دنبال افزایش تقاضااز زمانی که کسب و کارها فعالیت خود را آغاز کرده اند، شاهد افزایش تقاضا برای تاکسی های اینترنتی هستیم و به دنبال این رشد تقاضا، قیمت ها نیز روند افزایشی داشته است.
8	جدا از بحث قیمت، پیدا کردن تاکسی اسنپ یا تپسی نیز بسیار زمان‌بر شده و بسیاری از کاربران می‌گویند که گاهی تا نیم ساعت برای درخواست خودرو، وقت‌شان تلف می‌شود که در نهایت ترجیح می دهند با تاکسی یا وسایل حمل و نقل عمومی رفت و آمد داشته باشند.
9	اصولا در کشور با مقوله افزایش قیمت پس از تعطیلات عید آشنایی داریم و آن تقریبا به یک رسم همیشگی در اقتصاد و بازار تبدیل شده است.
10	تقریبا کالایی نیست که بعد از این ایام نوروز دچار گرانی نشود، در مساله حمل و نقل نیز این اتفاق رخ داده است.
11	موضوع دیگری که این روزها داغ شده، تاکسی‌های خطی نیز با افزایش سی درصدی کرایه‌های خود و سرشکن کردن هزینه مسافر چهارم بین سه مسافر یک نوع گرانی را به وجود آورده اند و همین امر می تواند باعث افزایش نرخ تاکسی‌های اینترنتی شود.
12	آیا افزایشی قیمتی در خصوص تاکسی های اینترنتی قانونی است؟رضا الفت نسب دبیر انجمن صنفی کارفرمایی کسب و کار اینترنتی در خصوص افزایش قیمت تاکسی های اینترنتی، بیان کرد: افزایشی قیمتی در خصوص تاکسی های اینترنتی مانند اسنپ و تپسی رخ نداده است.
13	نرخ این دسته از کسب و کارها بر اساس برخی شرایط مشخص می شود.
14	دبیر انجمن صنفی کارفرمایی کسب و کار اینترنتی با بیان اینکه نرخ مصوبی برای تاکسی های اینترنتی وجود ندارد، تشریح کرد: نرخ مصوبی برای تاکسی های اینترنتی وجود ندارد.
15	این دسته از مشاغل بر اساس وضعیت فیزیکی و جوی قیمت گذاری می شوند به طور مثال اگر ترافیک در محدوده تعیین شده زیاد باشد، نرخی متفاوت با زمانی که ترافیک وجود ندارد، خواهد داشت.
16	الفت نسب ادامه داد: در ایامی که تعطیل و ترافیک کم است کرایه ها به شدت کاهش خواهد یافت و برعکس این موضوع در زمان اوج شلوغی و ترافیک است.
17	علاوه بر این موارد دیگری از جمله حضور رانندگان در محدوده تعیین شده اگر زیاد باشد بر کاهش قیمت تاثیر گذار خواهد بود همچنین موارد جوی مانند بارندگی و برف تاثیر گذار است.
18	او با بیان اینکه رانندگان تاکسی‌های اینترنتی نیز مانند هر شهروند دیگری، با مشکلات اقتصادی و گرانی دست و پنجه نرم می‌کنند، گفت: این رانندگان با پذیرفتن ریسک خطر، کار در تاکسی‌های اینترنتی کساد شده را ادامه دادند.
19	دبیر انجمن صنفی کارفرمایی کسب و کار اینترنتی در خصوص تاثیر افزایش نرخ بنزین در نرخ کرایه ها و سهیمه ای شدن آن، تشریح کرد: حتی اگر در نظر بگیریم که صد درصد بنزین رانندگان ناوگان تاکسی‌های اینترنتی به شکل سهمیه‌ای تامین بشود که نمی‌شود، باز هم باید یادمان باشد که بنزین هزار تومانی به هزار و پانصد تومان افزایش قیمت داشته و یک رشد ۵۰ درصدی را تجربه کرده است.
20	با این حساب چطور می‌توان گفت که نرخ تاکسی‌های اینترنتی نباید چند درصد افزایش پیدا کند؟
