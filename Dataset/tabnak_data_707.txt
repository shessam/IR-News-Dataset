tabnak_data###نامه دبیر سندیکای پروفیل به معاون وزیر صنعت/ معاملات فولاد مبارکه ابطال شد###https://www.tabnak.ir/fa/news/959767/نامه-دبیر-سندیکای-پروفیل-به-معاون-وزیر-صنعت-معاملات-فولاد-مبارکه-ابطال-شد###['اقتصادی', 'داخلی']###2020-02-17 19:58:00###۹۵۹۷۶۷###['معاملات', 'فولاد مبارکه', 'صنایع پایین دستی']
1
1	این روزها تالار نقره ای بورس کالا اتفاقات جالبی را در سکوت برخی مسئولان تجربه می کند،عرضه قطره چکانی فولاد مبارکه اصفهان گلوی تولید کندگان صنایع پایین دستی را می فشارد و عرضه را هر چه بیشتر بر آنها تنگ می کند.
2	به گزارشروز دوشنبه ورق گرم b و ورق گرم c فولاد مبارکه در بورس کالا عرضه شد؛ قیمت ورق گرم b فولاد نسبت به آخرین روز معاملاتی که در تاریخ 21 بهمن ماه انجام شده بود حدود 25% بالاتر قیمت گذاری شد و ورق گرم c فولاد نیز نسبت به آخرین روز معاملاتی که در تاریخ 21 بهمن ماه معامله آن در بورس کالا انجام شده بود، حدود 30% بالاتر معامله شد.
3	درهمین راستا دیبر کل تولید کنندگان لوله و پروفیل فولادی ایران طی نامه ای به مدیر کل دفتر صنایع معدنی وزارت صنعت، معدن و تجارت خواستار ابطال این معاملات شد، پس ازاین نامه نگاری این معاملات ابطال شد.
4	عملکرد فولاد مبارکه اصفهان طی دو سال اخیر در مقاطعی باعث اعتراض فراوان از سوی تولید کنندگان و صنایع پایین دستی شده، افزایش قیمت ورق در بورس کالا منجربه گرانی زنجیره وار در صنایع پایین دستی و تعطیلی و ضرر و زیان این صنایع شده است.
5	کما اینکه سیاست تقسیم سود فولاد مبارکه درمجمع امسال مورد انتقاد فعالان بازار شد و آنها این رفتار را موجب دلسردی سرمایه گذاران از سهامداری در این شرکت دانستند.
