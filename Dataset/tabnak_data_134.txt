tabnak_data###اسکان ۵۰۰ مسافر گرفتار در کولاک تمرچین###https://www.tabnak.ir/fa/news/954040/اسکان-۵۰۰-مسافر-گرفتار-در-کولاک-تمرچین###['صفحه نخست', 'اجتماعی']###2020-01-24 08:36:00###۹۵۴۰۴۰###['آذربایجان غربی', 'پیرانشهر', 'تمرچین', 'کولاک', 'مسافران گرفتار', 'امداد رسانی', 'اسکان اضطراری']
1
1	مدیرکل راهداری و حمل و نقل جاده ای آذربایجان غربی از مسافران گرفتار دربرف و کولاک تمرچین پیرانشهر ۵۰۰ مسافر اسکان داده شدند.
2	به گزارش «تابناک»، ارسلان شکری در گفتگو با خبرنگار مهر در خصوص آخرین وضعیت اسکان مسافران گرفتار در برف و کولاک در محور پیرانشهر به تمرچین اظهار داشت: از این تعداد بیش از ۲۰۰ نفر مسافر در راه مانده بر اثر کولاک در محور پیرانشهر تمرچین در پایانه مرزی تمرچین و مابقی در مساجد شهری اسکان داده شدند.
3	وی ادامه داد: از نخستین دقایق وقوع کولاک در محور حاضر و عملیات راهداری بازگشایی محور و نجات مسافران در راه مانده بر اثر کولاک توسط نیروهای راهداری هدایت و با همکاری تمامی عوامل راهداری، هلال احمر، ارتش و سپاه کلیه مسافران در راه مانده این محور نجات پیدا کردند.
4	شکری با بیان اینکه این عملیات بدون هیچ مشکل جسمی برای مسافران انجام و همه مسافران در سلامت کامل منتقل شدند اضافه کرد: بیش از ۲۰۰ نفر از مسافران در داخل پایانه مرزی تمرچین و بالغ بر ۳۰۰ نفر نیز در داخل شهر اسکان داده شدند.
5	مدیرکل راهداری و حمل و نقل جاده‌ای آذربایجان غربی یادآور شد: مسافران در ایام حاضر می‌بایست بیش از پیش نسبت به بررسی وضعیت جوی جاده‌ای حساس شده و با توجه به هشدارهای اعلامی این اداره کل که توسط اصحاب محترم رسانه‌ها بطور مستمر ارائه شده وهمچنین همکاران مستقر در مرکز مدیریت راه‌ها به شماره ۱۴۱ نسبت به انجام سفر اقدام کنند و از تردد در محورهای در معرض خطر کولاک و یخبندان به شدت اجتناب کنند.
