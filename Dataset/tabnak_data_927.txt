tabnak_data###دولت وفاق ملی لیبی، اتحادیه آفریقا را به حل بحران لیبی فراخواند###https://www.tabnak.ir/fa/news/961956/دولت-وفاق-ملی-لیبی-اتحادیه-آفریقا-را-به-حل-بحران-لیبی-فراخواند###[]###2020-02-26 15:54:00###۹۶۱۹۵۶###['لیبی', 'آفریقا', 'آفریقا']
1
1	نخست‌وزیر دولت وفاق ملی لیبی اتحادیه آفریقا را به ایفای نقش محوری در حل بحران لیبی فراخواند.
2	به گزارش ایسنا، به نقل از خبرگزاری اسپوتنیک، فائز السراج، نخست‌وزیر دولت وفاق ملی لیبی در دیدار با سفیران کشورهای عضو اتحادیه آفریقا بر تمایل کشورش به گسترش روابط سیاسی و اقتصادی و امنیتی با کشورهای آفریقایی به منظور مقابله با چالش‌هایی که این قاره با آن مواجه است، تاکید کرد.
3	وی از اتحادیه آفریقا خواست تا نقش محوری در حل بحران لیبی ایفا کند و در تلاش‌ها برای گسترش صلح مشارکت داشته باشد.
4	السراج از کشورهای قاره آفریقا خواست تا در رساندن پیام ملت لیبی با مضمون"از لیبی دست بردارید" به همه مداخله کنندگان در این کشور شرکت کنند.
