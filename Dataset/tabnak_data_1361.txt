tabnak_data###باثبات‌ترین کشورهای غربی از نظر سیاسی کدامند###https://www.tabnak.ir/fa/news/966660/باثبات‌ترین-کشورهای-غربی-از-نظر-سیاسی-کدامند###[]###2020-03-18 14:47:00###۹۶۶۶۶۰###['غرب', 'با ثبات', 'اروپا']
1
1	در میان ۱۰ کشور جهان که با ثبات‌ترین شرایط سیاسی را در سال ۲۰۲۰ دارا هستند، نام ۷ کشور اروپایی و ۳ کشور مهاجرپذیر به چشم می‌خورد.
2	به گزارش ایسنا، با ثبات‌ترین کشورهای جهان از نظر سیاسی بر پایه نتایج به دست آمده برای رتبه‌بندی بهترین کشورهای جهان در سال ۲۰۲۰ استخراج شده است.
3	در این بررسی ۷۳ کشور جهان بر اساس ۶۵ شاخص متنوع اقتصادی، سیاسی، فرهنگی و اجتماعی ارزیابی شده‌اند.
4	در این طرح که توسط نشریه آمریکایی «یواس نیوز اند ورلد ریپورت»(US News & World Report) و با نظرخواهی از ۲۰ هزار نفر انجام شده، ثبات سیاسی نیز به عنوان یک عامل مهم برای رتبه بندی کشورهای جهان در نظر گرفته شده است.
5	به گزارش یورونیوز بررسی ثبات سیاسی به عنوان یکی از عوامل تاثیرگذار در رشد سرمایه‌گذاری، تسریع رشد و توسعه اقتصادی و بهبود رفاه عمومی، نشان می‌دهد که کانادا در حال حاضر با ثبات‌ترین کشور جهان به لحاظ سیاسی است و کشورهای اروپایی دانمارک، هلند، اتریش، نروژ و سوئیس رتبه دوم تا هفتم این فهرست را از آن خود کرده‌اند.
6	همچنین پس از استرالیا و نیوزیلند باز هم دو کشور اروپایی یعنی سوئد و لوکزامبورگ به عنوان نهمین و دهمین کشور با ثبات جهان از نظر سیاسی شناخته شده‌اند.
7	در این رتبه‌بندی ایالات متحده در جایگاه ۱۸ و بریتانیا در رتبه ۱۵ قرار گرفتند و از راه‌یابی به جمع ۱۰ کشور برتر ناکام ماندند.
8	اجرای بریگزیت و ریاست جمهوری پرتنش دونالد ترامپ در آمریکا اصلی‌ترین دلیل افت جایگاه این دو کشور بوده است.
