asriran_1_data###5 نکته از استارت موفق مجیدی در آسیا/ از درخشش ببر تا دستان امن حسینی###https://www.asriran.com/fa/news/710708/5-نکته-از-استارت-موفق-مجیدی-در-آسیا-از-درخشش-ببر-تا-دستان-امن-حسینی###['ورزشی']###2020-01-26 10:55:00###۷۱۰۷۰۸###['استقلال', 'مجیدی']
20@@@21
1	تیم فوتبال استقلال تهران در مرحله پلی آف لیگ قهرمانان آسیا با ارائه بازی چشم نواز مقابل حریف کویتی خود به برتری دست پیدا کرد و راهی دور بعد شد.
2	به گزارش ایلنا، تیم فوتبال استقلال تهران عصر روز گذشته در مرحله پلی آف لیگ قهرمانان آسیا به مصاف الکویت رفت و در کشور امارات پیروزی بزرگ 3 بر صفر را به دست آورد.
3	آبی پوشان تهرانی با پشت سر گذاشتن هفته پر از حواشی بعید به نظر می‌رسید فرم آماده‌ای با یک جلسه تمرین پیش از حضور در این مسابقه از خود نشان بدهند اما یکی از پرافتخارترین تیم‌های آسیا نشان داد که آماده است تا فصل جدید رقابت‌های لیگ قهرمانان آسیا را با قدرت آغاز کند.
4	حضور یک مهاجم موفق در خط حمله استقلال سبب شد تا آبی‌ها شب گذشته مقابل خط دفاعی الکویت کار سختی نداشته باشند.
5	شیخ دیاباته با دو گل شروع دیدنی در آسیا داشت و توجه رسانه‌های عربی را هم به خود جلب کرده است.
6	مهاجم سنگالی که با شادی پس از گل معروفش با غرش ببر نزد هواداران محبوب است روی هر دو گل ابتدا یک کنترل توپ موفق داشت و پس از آن با تنها چند لحظه تصمیم گیری بهترین زوایا برای شلیک توپ را انتخاب کرد.
7	دیاباته با دو گل دیشب در فصل جاری تا به امروز 10 گل برای استقلال به ثمر رسانده و او اگر به همین ترتیب در مسابقات پیش رو ادامه بدهد به احتمال فراوان رکورد مامه بابا تیام با 13 گل زده به عنوان بهترین گلزن خارجی استقلال را می‌شکند.
8	نکته ویژه و قابل توجه برتری شب گذشته آبی پوشان در خاک امارات، کلین شیت سید حسین حسینی بود.
9	سنگربان جوان برابر مهاجمان سرشناس الکویت با مهارهای استثنایی مانع از گلزنی آنها شد و با بسته نگه داشتن دروازه‌اش آبی پوشان را به کلین شیت در بازی خارج از خانه میهمان کرد.
10	فرم آماده حسینی نشان داد او بیشتر از هر زمان دیگری به عنوان دروازه بان شماره یک در این تیم به دنبال درخشش و بازگشت به روزهای اوجش است.
11	این ششمین کلین شیت حسینی در فصل جاری بود و او تصمیم دارد تا ثبات بیشتر این آمار را ارتقا بدهد و بازیکنان این تیم بیش از گذشته خیالشان از حضور سنگربان ملی پوش در چارچوب دروازه راحت باشد.
12	کاپیتان استقلال روند آمادگی خود را در امارات هم به نمایش گذاشت.
13	وریا روی صحنه گل دوم استقلال تاثیر مستقیم داشت و ارسال دقیق او با عبور از دو مدافع الکویت به دیاباته رسید تا او با یک ضربه دقیق گلزنی کند.
14	سومین گل استقلال به نام وریا ثبت شد.
15	مدافع ملی پوش آبی‌ها که در فصل جاری با ضربه ایستگاهی دیدنی در مسابقات جام حذفی برابر فجرسپاسی شیراز گلزنی کرده بود به فاصله چند هفته بعد برابر الکویت هم یک ضربه ایستگاهی تماشایی ثبت کرد تا اکنون هواداران استقلال پس از مدت‌ها غیبت یک بازیکن به اصطلاح کاشته زن، برای ضربات ایستگاهی از این پس روی غفوری حساب باز کنند.
16	تیم استقلال برای بازی با الکویت با تغییرات گسترده در ترکیبش رو به رو نشد و فرهاد مجیدی در این بازی تصمیم گرفته بود تا تیمش با ترکیبی آشنا بازی کنند: 253.
17	استقلال در این مسابقه با سه مدافع، شاهین طاهرخانی روزبه چشمی و محمد دانشگر بازی کرد و وریا غفوری، علی کریمی، مسعود ریگی، میلاد زکی پور و آرش رضاوند پست سر ارسلان مطهری و شیخ دیاباته خط میانی را تشکیل می‌دادند.
18	به غیر از طاهرخانی و مطهری 9 بازیکن دیگر از جمله سید حسین حسینی در اکثر مسابقات این فصل برای استقلال به میدان رفته بودند.
19	تیم مجیدی با سبک و سیاق آندره آ استراماچونی الکویت را شکست داد و پیش بینی می‌شود او که ارتباط خوبی هم با سرمربی ایتالیایی دارد همین تاکتیک را برای ادامه فصل هم دنبال کند.
20	مجیدی که برای دومین بار طی یک سال به عنوان سرمربی استقلال انتخاب شده است برابر الکویت با استایل جدیدی حضور یافت.
21	سرمربی جوان که بعد از اخراج وینفرد شفر طی 5 مسابقه به صورت سرمربی موقت هدایت آبی‌ها را در دست داشت دیده نشد با لباس رسمی کنار زمین قرار بگیرد و بازیکنانش را کوچ کند.
22	مجیدی در امارات با کت و شلوار به عنوان یک سرمربی جوان و بلندپرواز که در مقطع دشواری هدایت تیم سابقش را در دست گرفته اولین پیروزی خود را جشن گرفت و حالا باید برای دیدار با الریان قطر خود را آماده کند.
