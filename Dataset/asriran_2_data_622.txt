asriran_2_data###حیف از تیم استراماچونی؛ هر بازی ۱۴/۷ شوت###https://www.asriran.com/fa/news/707509/حیف-از-تیم-استراماچونی-هر-بازی-۱۴۷-شوت###['ورزشی']###2020-01-07 11:03:00###۷۰۷۵۰۹###['استراماچونی', 'استقلال']
13@@@14@@@15
1	در فصول گذشته کمتر تیمی بوده که به اندازه استقلال شوت بزند.
2	تیم‌های شوتزن در لیگ برتر معمولاً در جریان بازی ۶ تا ۷ بار اقدام به شوتزنی می‌کنند که بعضی از این‌ها در چهارچوب است و بیشتر شوت‌ها هم خارج از چهارچوب.
3	به گزارش خبر ورزشی، استقلال با ۲۳۵ شوتی که در ۱۶ بازی زده معدل ۱۴/۷ شوت در هر بازی را برای خود ثبت کرد.
4	این می‌تواند بدین معنی باشد استراماچونی تیمی ساخت که برای پیروزی بازی می‌کرد و شوتزنی یکی از ایده‌های اصلی اش برای رسیدن به گل بود.
5	البته همه شوت‌هایی که استقلال زد در چهارچوب نبود.
6	از این تعداد شوت ۹۲ شوت در چهارچوب بود و معدل شوت در چهارچوب این تیم در هر بازی ۵/۸ ثبت شده است.
7	۵/۸ شوت در هر بازی که به چهارچوب زده شود می‌تواند شانس زیادی به تیم برای رسیدن به پیروزی بدهد.
8	بدون شک اقدام به شوت استقلال به این خاطر است تیم در ترکیب بازیکنان شوتزنی در اختیار دارد که یکی از این بازیکنان علی کریمی است.
9	استقلال همچنین با ۳۳ گل زده تهاجمی‌ترین تیم لیگ برتر به حساب می‌آید.
10	این تیم در ۱۶ بازی‌ای که انجام داده این تعداد گل را به ثمر رسانده و این بدین معنی است که آبی‌ها در هر بازی ۲/۰۶ گل به ثمر رسانده‌اندجالب اینکه در دور رفت بازی‌ها معدل گل زده هیچ تیمی در لیگ برتر بیش از ۲ گل نبوده.
11	به واقع آمار استقلال یک آمار دست‌نیافتنی بود که مشخص نیست در ادامه مسیر تداوم یابد یا نه.
12	استراماچونی تیم بسیار خوبی ساخته بود و به طور حتم اگر می‌ماند استقلال یکی از مدعیان اصلی قهرمانی لیگ برتر بود.
13	یکی از تأثیرات حضور استراماچونی در استقلال شکل بازی مهدی قائدی بود.
14	مهدی قائدی در زمان حضور علیرضا منصوریان و شفر هم در استقلال بازی می‌کرد، اما کمتر دیده بودیم او این‌چنین گل‌های حساسی بزند و در نقش سازنده گل هم ظاهر شود.
15	استقلالی‌ها امیدوارند این روند خوب با حضور فرهاد مجیدی هم ادامه پیدا کند.
