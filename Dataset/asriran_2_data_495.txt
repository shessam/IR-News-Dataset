asriran_2_data###سردترین و گرم‌ترین شهرهای ایران###https://www.asriran.com/fa/news/704496/سردترین-و-گرم‌ترین-شهرهای-ایران###['اجتماعی ']###2019-12-20 09:37:00###۷۰۴۴۹۶###['همدان', 'سرد', 'زمستان']
8
1	کارشناس سازمان هواشناسی اعلام کرد تا پایان هفته آینده در بیشتر مناطق کشور جوی پایدار و آرام را داریم.
2	در شهرهای صنعتی و پر جمعیت افزایش تدریجی آلاینده‌های جوی رخ خواهد داد.
3	به گزارش ایرنا، کبری رفیعی، کارشناس سازمان هواشناسی با اعلام این مطلب افزود: از اواخر روز سه شنبه و طی روز چهارشنبه سامانه بارشی از شمال غرب و غرب وارد کشور می‌شود و این مناطق را تحت تاثیر قرار می‌دهد.
4	بارش‌ها به شکل باران و برف خواهد بود.
5	وی افزود: امروز تهران آسمانی صاف همراه با غبار محلی خواهد داشت.
6	حداکثر دما امروز ۱۳درجه بالای صفر و حداقل دما فردا صبح ۲ درجه بالای صفر پیش بینی شده است.
7	حداقل دما امروز در تهران به منطقه مهرآباد مربوط بود که به ۳ درجه بالای صفر رسید.
8	سردترین مرکز استان ها در صبح امروز همدان و شهرکرد بود که دما در آن به ۱۱درجه سانتی‌گراد زیر صفر رسید.
9	پس از این دو مرکز، استان زنجان با ۵ درجه زیر صفر و بجنورد و سنندج با ۶ درجه زیر صفر رکورددار سردترین مراکز استان بودند.
10	رفیعی اشاره کرد: روز گذشته گرم‌ترین مرکز استان بندرعباس با ۲۵ درجه بالای صفر، رشت ۲۰ درجه بالای صفر، بوشهر و گرگان ۱۹ درجه و ساری ۱۸ درجه بالای صفر گزارش شدند.
11	این کارشناس هواشناسی اعلام کرد: سردترین منطقه در کشور کوهرنگ با دمای ۲۱ درجه زیر صفر و پس از آن بوئین و میاندشت در استان اصفهان با ۱۶ درجه زیر صفر بودند و گرم‌ترین منطقه در کشور مربوط به زرآباد سیستان و بلوچستان با ۲۹ درجه بالای صفر است.
