asriran_1_data###وحید هاشمیان:9 ماه است که ریالی پول نگرفته‌ام/ هر مربی که می‌آید دوست دارد کادر خودش را بیاورد###https://www.asriran.com/fa/news/718972/وحید-هاشمیان9-ماه-است-که-ریالی-پول-نگرفته‌ام-هر-مربی-که-می‌آید-دوست-دارد-کادر-خودش-را-بیاورد###['ورزشی']###2020-03-16 10:43:00###۷۱۸۹۷۲###['هاشمیان', 'اسکوچیچ']
15
1	مربی تیم ملی فوتبال ایران گفت: کار کردن در باشگاه بیشتر یک قرارداد مالی و تعهد کاری است اما بودن در تیم ملی بیشتر یک تعهد قلبی است.
2	به گزارش ایلنا، وحید هاشمیان مهاجم سابق و مربی تیم ملی میهمان برنامه سلام صبح بخیر بود و در گفتگوی تلفنی درباره مسائل مختلف گففگؤ کرد که در ادامه می‌خوانید.
3	قبل از اینکه درباره تیم ملی صحبت کنم از پزشکان، پرستاران، نیروهایی که دیده نمی شوند و دارند برای مبارزه با ویروس کرونا فداکاری می کنند و به مردمان کشور کمک می کنند تشکر کنم و آنها گذشت وصف ناپذیری انجام می دهند و این بسیار با ارزش است.
4	به خانواده هایی که عزیزانشان را از دست داده اند تسلیت می گویم ان شاءالله خداوند به آنها صبر بدهد.
5	درباره کار خودم 9ماه پیش فدراسیون و مربی وقت آقای ویلموتس مرا به همکاری دعوت کردند و بسیار خوشحال بودم که در تیم ملی کشورمان بودم.
6	کار کردن در باشگاه بیشتر یک قرارداد مالی و تعهد کاری است اما بودن در تیم ملی بیشتر یک تعهد قلبی است.
7	پیروزی تیم ملی قطعا می تواند باعث خوشحال کردن مردم ایران در هرکجای دنیا شود.
8	من همیشه تیم ملی را خیلی دوست داشتم و در حالی که از جاهای خیلی خوبی به من برای مربی گری دعوت شد قبول نکردم اما در این مقطع احساس کردم پس از بیش از یک دهه بازی در بوندسلیگا گرفتن مدرک مربی گری از آلمان و پله پله طی کردن دوران مربی گری می توانم این تجربیات را منتقل کنم.
9	مسائل حاشیه ای درباره پول آقای ویلموتس و غیره پیش آمد که به تیم ضربه زد و باعث جدایی ویلموتس شد و نتیجه خوبی هم کسب نشد.
10	من نمی خواستم این را اعلام کنم و مشکل اینجا بود که از فدراسیون هم اعلام نشده بود و فقط گفتند پول کادر فنی به یورو پرداخت شد.
11	قرارداد من ریال بود 9 ماه گذاشته و ریالی نگرفته ام و بابت وسایلی که خریده ام از باشگاه طلب دارم.
12	شرایط مالی کشور را درک می کنم و به خاطر علاقه به تیم ملی صحبتی درباره حقوق خودم نکردم.
13	مسئولین باید همانطور که به خارجی ها اهمیت می دهند به داخلی ها هم بها بدهند.
14	طبیعتا مقداری از پول ایران در فیفا وجود دارد که به خاطر تحریم ها نمی توانیم آن را به ایران بیاوریم و اگر می شد خیلی از مشکلات فوتبال ایران حل می شد.
15	در شرایط فعلی کشور وقتی ما توانایی پرداخت پول را نداریم و مربیان خارجی هم به قوانین بین الملل و حرفه ای عادت کرده اند بعد از مدتی ول می کنند و میزان روند.
16	اگر ما می خواهیم مربی خارجی بیاوریم اول باید ببینیم پولش را داریم یا خیر؟ یا می خواهیم این را گردن رییس فدراسیون بعدی بیاندازیم.
17	در شرایط فعلی به نظرم استخدام مربی گران قیمت خیلی سخت است.
18	من اطلاعی درباره کارهای قراردادی ندارم.
19	تنها جایی که می رفتم و می آمدم مرکز فوتبال پک بود و با قسمت مالی ارتباطی نداشتم.
20	کادر فنی تغییر می کند و هر مربی که می آید دوست دارد کادر فنی خودش را بیاورد.
21	بعد از صحبت هایی که شد و گزینه ها اعلام شدند، سرمربی جدید انتخاب شد.
22	فدراسیون فوتبال و مربی تیم ملی هم دوست داشتند ما همکاری مان را ادامه بدهیم اما به هر حال من هم باید شرایطی برای همکاری داشته باشم و اگر بدانم می توانم به تیم ملی کشورم کمک کنم قطعا می مانم.
23	اگر ببینم کمکی از دستم برنمی آید ان شاءالله کسانی که بیایند فوتبال ما هم که ماشالله نفر زیاد دارد موفق خواهند بود.
24	موضوع نگران کننده ای نیست.
25	چندین روزنامه یا سایت خیلی نگران کمک مربی تیم ملی هستند.
26	در حالی که اینقدر نگران اینکه رییس فدراسیون که شود و وضعیت فوتبال ما نیستند و نگرانی شان کمک مربی تیم ملی است.
27	نمی دانم چرا اینقدر نگران هستند؟ اما اگر قسمت شود به هر حال آدمهای خوبی در فوتبال ما هستند و من می مانم و به کارم ادامه می دهم.
28	بیماری کرونا که آمد لیگ تعطیل و برنامه بازی تیم ملی دچار تغییر شد و هنوز رسمی اعلام نشده که چه زمانی برگزار شود.
29	من نمی توانم پیشگویی کنم.
30	کسی فکر نمی کرد ویلموتس در دور اول نتواند موفق شود چون فوتبال جای پیش بینی نیست اما کسانی که انتخاب کردند حتما اطلاعاتی بیشتر از من دارند و از کسانی که انتخاب کرده اند سوال کنید.
31	برای مردم کشور آرزوی بهترین ها را می کنم ان شاءالله این دوران سخت هم مثل زلزله و جنگ و سیل و شرایط سختی که مردم همبستگی نشان داده اند و مراحل سخت را پشت سر گذاشته اند این دوران هم بگذرد و سال آینده سال بسیار خوبی برای کشور ایران شود.
