asriran_1_data###روزنامه قطری: الدحیل بیش از حد به پرسپولیس احترام گذاشت!###https://www.asriran.com/fa/news/713420/روزنامه-قطری-الدحیل-بیش-از-حد-به-پرسپولیس-احترام-گذاشت###['ورزشی']###2020-02-12 09:56:00###۷۱۳۴۲۰###['قطر', 'پرسپولیس']
6
1	روزنامه الوطن به انتقاد از عملکرد الدحیل در نیمه دوم دیدار برابر پرسپولیس پرداخت و نوشت که پرسپولیس در این بازی یک تیم معمولی نشان داد.
2	به گزارش ایسنا، الدحیل در آغاز فصل جدید لیگ قهرمانان آسیا در ورزشگاه خانگی خود از پرسپولیس پذیرایی کرد و توانست با دو گل به پیروزی برسد.
3	روزنامه الوطن قطر در تحلیل این دیدار نوشت: "الدحیل بازی را طوفانی آغاز کرد و در همان دقایق نخست توپ و میدان را در اختیار گرفت.
4	الدحیل در همان دقیقه 5 به گل رسید.
5	هر دو تیم میل به حمله از همان آغاز داشتند و همچنان که پیش‌بینی می‌شد پرسپولیس هم برای جبران به بازی رو به جلو روی آورد و نزدیک بود که دروازه الدحیل در دقیقه 8 باز شود که کلود امین درخشید.
6	پرسپولیس جلو کشیده بود و الدحیل به خوبی از فضای که باز شده بود استفاده کرد و در دقیقه 13 گل دوم را به ثمر رساند.
7	پرسپولیس بعد از دریافت دو گل عقب نکشید بلکه توپ و میدان را در اختیار گرفت و تلاش زیادی کرد تا به دروازه الدحیل برسد این درحالی بود که الدحیل بازی را اداره کرد و چشم به ضد حملات دوخته بود".
8	روزنامه قطری در ادامه نوشت: "با شروع نیمه دوم برتری با پرسپولیس بود و این تیم در بیشتر دقایق توپ و میدان را در اختیار داشت و با نفرات زیاد حمله می‌کرد.
9	با وجود آنکه پرسپولیس 57 درصد مالکیت توپ را در اختیار داشت اما توان خلق موقعیت را نداشت و جدی‌ترین موقعیت در یک ربع دوم ضربه سر بازیکن نیجریه‌ای بود که راهی به دروازه نبرد.
10	الدحیل در 15 دقیقه پایانی به دنبال اداره کردن بازی بود.
11	تا جایی که توپ را به پرسپولیس داده بود و بازیکنان در نیمه زمین خود در حال دفاع کردن بودند".
12	الوطن در پایان آورده است: "سرمربی الدحیل در دقایق پایانی برای کنترل و اداره بازی دو تعویض انجام داد.
13	الدحیل به جای اینکه به ضد حملات روی آورد و دفاع باز شده پرسپولیس را تهدید کند تنها به دنبال حفظ نتیجه بود.
14	پرسپولیس بازی عادی را به نمایش گذاشت.
15	الدحیل می‌توانست در نیمه دوم با توجه به فضاهای زیادی که داشت بازهم به گل برسد و با اختلاف زیادی پیروز شود.
16	الدحیل بیش از حد به پرسپولیس احترام گذاشت و نماینده ایران با وجود آنکه توپ را در اختیار داشت اما یک بازی معمولی را به نمایش گذاشت.
17	با وجود آنکه الدحیل در نیمه دوم خوب بازی نکرد اما منطقی بود چرا که مهم کسب سه امتیاز بود که به آن دست پیدا کرد".
