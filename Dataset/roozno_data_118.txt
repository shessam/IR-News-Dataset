roozno_data###ادعای جاسوسی آمریکا و آلمان از ایران؛ ۹۰ درصد مکالمات جنگ ایران و عراق خوانده می‌شد!###http://roozno.com//fa/news/413120/ادعای-جاسوسی-آمریکا-و-آلمان-از-ایران-۹۰-درصد-مکالمات-جنگ-ایران-و-عراق-خوانده-می‌شد###[]###2020-02-12 10:50:00###۴۱۳۱۲۰###['ادعای جاسوسی', 'آمریکا']
1@@@2
1	در اوایل دهه هشتاد میلادی عربستان بزرگترین مشتری این شرکت سوئیسی بوده و بعد از آن ایران، ایتالیا، اندونزی، عراق، لیبی، اردن، کره جنوبی و دیگران قرار داشتند.
2	بر اساس این گزارش دولت دونالد ریگان با همین دستگاه‌ها، دست داشتن معمر قذافی در بمب گذاری دریک باشگاه شبانه تفریحی در آلمان غربی در سال 1986 را کشف کرده بود.
3	یک روزنامه اطلاعاتی گزارش داده سازمان اطلاعات مرکزی آمریکا برای چند دهه به صورت مخفیانه مالک یک شرکت مهم فروشنده تجهیزات رمزگذاری بوده است.
4	یک رسانه آمریکایی و یک رسانه آلمانی با انتشار نتایج یک تحقیق مشترک مدعی شده‌اند «سازمان اطلاعات مرکزی آمریکا» (سیا) به صورت مخفیانه مالک یکی از بزرگترین شرکت‌های تولید تجهیزات رمزگذاری بوده و این شرکت تجهیزات خود را به کشور‌های مختلف از جمله ایران فروخته است.
5	به گزارش روز نو ، روزنامه آمریکایی واشنگتن‌پست و تلویزیون «زد دی‌اف» آلمان ادعا کرده‌اند شرکت سوئیسی «کریپتو ای.
6	جی» به صورت مخفیانه متعلق به سیا بوده و همکاری محرمانه‌ای هم با دستگاه اطلاعات آلمان داشته است.
7	روزنامه واشنگتن‌پست در گزارشی با عنوان «کودتای اطلاعاتی قرن» نوشته است: «دولت‌های سراسر دنیا طی بیش از نیم قرن برای محرمانه نگاه داشتن ارتباطات جاسوس‌ها، سرباز‌ها و دیپلمات‌هایشان تنها به یک شرکت اعتماد کرده‌اند.
8	»شرکت کریپتو ای.
9	جی طی چند دهه گذشته با پشت سر گذاشتن موج‌های مختلف فناوری تولیدکننده اصلی تجهیزات رمزگذاری بوده است.
10	این شرکت سوئیسی با فروش تجهیزاتش به بیش از ۱۲۰ کشور میلیون‌ها دلار درآمد کسب کرده است.
11	از مشتری‌های کریپتو می‌توان ایران، دسته‌های نظامی در آمریکای لاتین، پاکستان و هند به عنوان کشور‌های رقبای هسته‌ای و حتی واتیکان نام برد.
12	اما هیچ‌یک از مشتری‌های کریپتو خبر نداشتند که این شرکت به صورت مخفیانه تحت مالکیت سیا است و شراکتی فوق سری با دستگاه اطلاعات آلمان غربی دارد.
13	این نهاد‌های جاسوسی تجهیزات شرکت کریپتو را به گونه‌ای دستکاری کردند که بتوانند رمز‌های مورد استفاده کشور‌ها برای ارسال پیام‌های رمزدار را به آسانی بشکنند.
14	روزنامه واشنگتن‌پست نوشته این تحقیق نشان می‌دهد ایالات متحده و متحدانش چطور سال‌ها از ساده‌لوحی کشور‌ها سوءاستفاده کرده و ضمن گرفتن پول از آنها، اسرارشان را سرقت کرده است.
15	اسم رمز این عملیات، «Thesarus» و «Rubicon» بوده است.
16	روزنامه واشنگتن‌پست و «زد دی‌اف» می‌گویند این تحقیق را بر اساس گزارشی محرمانه از سیا که به رویت این رسانه‌ها رسیده انجام داده‌اند.
17	در بخشی از گزارش محرمانه «سیا» درباره این عملیات نوشته شده است: «این، کودتای اطلاعاتی قرن بود.
18	دولت‌های خارجی به آمریکا و آلمان غربی پول پرداخت می‌دادند و در ازای آن محرمانه‌ترین ارتباطاتشان حداقل توسط دو کشور (و شاید تا ۵ یا ۶ کشور) قرائت می‌شد.
19	»طبق گزارش واشنگتن‌پست از سال ۱۹۷۰ به بعد، سیا و یک نهاد جاسوسی دیگر در آمریکا (آژانس امنیت ملی) تقریباً تمامی عملیات‌های کریپتو را تحت کنترل داشتند.
20	در اوایل دهه هشتاد میلادی عربستان بزرگترین مشتری این شرکت سوئیسی بوده و بعد از آن ایران، ایتالیا، اندونزی، عراق، لیبی، اردن، کره جنوبی و دیگران قرار داشتند.
21	بر اساس این گزارش دولت دونالد ریگان با همین دستگاه‌ها، دست داشتن معمر قذافی در بمب گذاری دریک باشگاه شبانه تفریحی در آلمان غربی در سال ۱۹۸۶ را کشف کرده بود.
22	به ادعای واشنتگتن پست، ایران بعد از این حادثه به امنیت استفاده از دستگاه‌های رمزنگاری شرکت سوئیسی مظنون شد، اما تا شش سال بعد استفاده از این دستگاه برای مکالمات محرمانه را ادامه داد.
23	بر اساس ادعای واشنگتن پست آمریکایی‌ها حدود ۱۹ هزار پیام محرمانه ایران در دوره جنگ با عراق را با همین روش بازخوانی کردند و تا ۹۰ درصد کل مکالمات سری ایران در این دوره توسط آمریکا خوانده می‌شد.
24	تجیهزات طوری دستکاری می‌شدند که به دستگاه‌های اطلاعاتی امکان رمزشکنی می‌داد.
