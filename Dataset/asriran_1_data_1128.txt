asriran_1_data###چرا شانس بایدن برای پیروزی در انتخابات بیشتر از ترامپ است؟###https://www.asriran.com/fa/news/734993/چرا-شانس-بایدن-برای-پیروزی-در-انتخابات-بیشتر-از-ترامپ-است###['بین الملل']###2020-06-27 10:11:00###۷۳۴۹۹۳###['آمریکا', 'انتخابات']
6@@@7
1	با قطعی شدن انتخاب جو بایدن به عنوان کاندیدای دموکرات ها، رقابت ریاست جمهوری 2020 وارد فاز نهایی خود و دوئل دو نفره میان کاندیدای دموکرات ها و دونالد ترامپ شده است.
2	مهمترین سوالی که مطرح می شود این است چه کسی برنده انتخابات می شود؟ قطعاً نمی شود گفت صد در صد فلان کاندیدا برنده خواهد شد، اما با توجه به فاکتورهایی نظیر نظرسنجی، اوضاع کشور و وضعیت الکترال کالج ایالت ها می توان در این رابطه پیش بینی انجام داد.
3	اگر انتخابات امروز برگزار شود، قطعاً بایدن برنده انتخابات خواهد بود.
4	شرایط بد اقتصادی، میزان بیکاری بالا، اوضاع نابسامان مدیریت کرونا و عقب بودن در نظرسنجی ها، همگی نشانه های شکست ترامپ در مقطع فعلی هستند.
5	در نظرسنجی سی ان بی سی، بایدن 9 درصد، نظرسنجی اکونومیست، بایدن 8 درصد، نظرسنجی نیویورک تایمز، بایدن 14 درصد، نظرسنجی هاروارد، بایدن 12 درصد، نظرسنجی فاکس نیوز، بایدن 12 درصد، نظرسنجی کوئینیپیاک، بایدن 8 درصد و نظرسنجی سی ان ان، بایدن 12 درصد جلوتر از ترامپ است.
6	میانگین نظرسنجی های انجام شده توسط آر سی پی، در ماه اخیر نشان می دهد که بایدن با 9.
7	5 درصد اختلاف پیشتاز است.
8	در میانگین نظرسنجی های نیت سیلور هم بایدن با 9.
9	6 درصد جلوتر است.
10	بیان این نکته که در سال 2016 هم کلینتون در همه نظرسنجی ها جلوتر بود ولی شکست خورد، درست است، اما باید به چند نکته دقت کرد.
11	به طور مثال در نظرسنجی نیویورک تایمز در مقطع مشابه در سال 2016، کلینتون و ترامپ در 40 درصد با هم برابر بودند، اما نظرسنجی امسال بایدن 14 درصد فاصله دارد.
12	درست است در سال 2016 هم کلینتون 4 تا 10 درصد در نظرسنجی ها از ترامپ جلوتر بود، امروز هم میانگین رضایت از عملکرد ترامپ 41 درصد است و بایدن 9 تا 10 درصد از وی جلوتر است.
13	اما فرق مهم امسال با سال 2016 این است که ترامپ دیگر یک شخص غیرسیاسی نیست که بتواند از اوضاع سیاسی و فساد واشینگتن انتقاد کند، امروز باید در رابطه با عملکردش پاسخگو باشد.
14	فرق دیگر انتخابات امسال با دوره قبل این است که در آن زمان نسبت محبوبیت کلینتون به عدم محبوبیت در نظرسنجی کوئینیپیاک، منفی 20 درصد بود.
15	اما امروز بیشترین حد نسبت برای بایدن منفی 4 درصد است.
16	همچنین براساس نظرسنجی نیویورک تایمز، 50 درصد از رای دهندگان دیدی بسیار منفی نسبت به ترامپ دارند، این درحالی است که این میزان برای بایدن 25 درصد است.
17	این یعنی ترامپ نمی تواند همانند سال 2016، بایدن را مانند کلینتون، منفور نشان دهد.
18	شرایطی که کرونا در آمریکا به وجود آورده و بیکاری بیش از 40 میلیون نفر موجب شده تا شانس ترامپ برای پیروزی بسیار کاهش پیدا کند، چون تنها نقطه قوت ترامپ در اوضاع اقتصادی و ایجاد شغل بود که آنها هم از دست رفتند.
19	یعنی رشد اقتصادی مثبتی که در این ده سال وجود داشت و مشاغلی که در این دوره ایجاد شده بود، همگی با ویروس کرونا از بین رفتند.
20	به اعتقاد نگارنده، حتی قبل از اوضاع اقتصادی فعلی هم شانس بایدن برای پیروزی بیشتر بود.
21	اما چرا؟ مهمترین نکته در انتخابات آمریکا بحث الکترال کالج است.
22	دلیل پیروزی ترامپ در انتخابات 2016 با وجود این که اکثریت مردم به وی رای ندادند و وی حدوداً 3 میلیون رای کمتر از هیلاری کلینتون داشت، کسب اکثریت آرای الکترال بود.
23	همان طور که قبلاً گفته ام، هر ایالت با توجه به جمعیتش رای الکترال دارد.
24	538 الکترال کالج بین 50 ایالت تقسیم شده است.
25	هر کاندیدایی که بتواند 270 رای الکترال کسب کند، برنده انتخابات خواهد بود.
26	هر کاندیدایی که برنده یک ایالت شود تمام آرای الکترال آن ایالت را از آن خود خواهد کرد، به طور مثال بایدن با پیروزی در کالیفرنیا تمام 55 رای الکترال آن ایالت را به دست می آورد و ترامپ با پیروزی در تگزاس، تمام 38 رای الکترال آن ایالت را کسب می کند.
27	علت شکست کلینتون در انتخابات 2016، شکست وی در سه ایالت مهم پنسیلوانیا (20 الکترال)، میشیگان (13 الکترال) و ویسکانسین (10 الکترال) بود.
28	دموکرات ها در 6 انتخابات اخیر در هر سه ایالت پیروز شده بودند.
29	یعنی بیل کلینتون دو بار، ال گور و جان کری یک بار و باراک اوباما دو بار این ایالت ها را برده بودند.
30	اما کلینتون به طرز عجیبی و البته با فاصله بسیار کم (کمتر از 1 درصد) در این سه ایالت رقابت را به ترامپ واگذار کرد.
31	پس اگر کلینتون در این سه ایالت برنده شده بود، در انتخابات 2016 پیروز می شد.
32	بنابراین با پیروزی بایدن در تمام ایالت هایی که کلینتون در 2016 به دست آورد (که امری بسیار محتمل است) و پیروزی در این سه ایالت وی برنده انتخابات خواهد بود.
33	اما چرا معتقدم شانس بایدن برای پیروزی در این سه ایالت بالا است؟فضای این سه ایالت پس از سال 2016 تغییر کرده است و هر سه مجدداً به سمت دموکرات ها متمایل شده اند، نشانه آن هم پیروزی کاندیداهای دموکرات در انتخابات فرمانداری، مجلس نمایندگان و سنا در سال 2018 است.
34	6 ایالت مهم انتخابات امسال که بسیار نزدیک و رقابتی هستند، ایالت های میشیگان، ویسکانسین، پنسیلوانیا، فلوریدا، آریزونا و کارولاینای شمالی هستند.
35	ترامپ در سال 2016 در هر 6 ایالت پیروز شد.
36	در سه ایالت اول با فاصله ای کمتر از 1 درصد و در سه ایالت دیگر به ترتیب بیشتر از 1 درصد و 4 درصد.
37	براساس نظرسنجی ها بایدن در هر 6 ایالت جلوتر است.
38	پیشتازی بایدن در سه ایالت اول، دو رقمی است و این نشانه اوضاع خوب وی در آن ایالت ها و به تبع آن پیروزی در انتخابات نهایی است.
39	بحث جزئی تر ایالت ها و سناریوهای آرای الکترال را در مقاله های بعدی بررسی خواهم کرد.
40	*کارشناس آمریکا
