roozno_data###مخالفت دلواپسان و بلاتکلیفی پزشکان بدون مرز در ایران###http://roozno.com//fa/news/419576/مخالفت-دلواپسان-و-بلاتکلیفی-پزشکان-بدون-مرز-در-ایران###[]###2020-03-24 12:54:00###۴۱۹۵۷۶###['پزشکان بدون مرز در ایران']
1
1	علیرضا وهاب‌زاده مشاور وزیر بهداشت، در حساب توییتر خود نوشت: ضمن تشکر از پزشکان بدون مرز، با اجرای طرح بسیج ملی مقابله با کرونا و نیز استفاده از تمام ظرفیت درمانی نیروهای مسلح، فعلا نیازی به برپایی تخت بیمارستانی توسط نیروهای خارجی نیست و این حضور منتفی است.
2	تاکنون سایر مسئولان وزارت بهداشت نسبت به حضور پزشکان بدون مرز در ایران واکنش رسمی نشان نداده‌اند.
3	سازمان پزشکان بدون مرز اعلام کرده بود که تیمی متشکل از ۹ متخصص مراقبت‌های ویژه پزشکی کادر درمان در یک مرکز درمان کرونا که در مرکز استان اصفهان دایر شده، مستقر خواهد کرد.
4	به نوشته خبرگزاری ایرنا، میشل اولیویه لاشاریته، یکی از مسئولان سازمان پزشکان بدون مرز در این رابطه گفته بود: تجهیزات پزشکی و لوازم مورد نیاز برای برپایی این بیمارستان سیار توسط بخش لجستیک سازمان پزشکان بدون مرز به ایران ارسال شد.
5	یک گروه ۹ نفره متشکل از پزشکان و متخصصان، به منظور راه‌اندازی بیمارستان سیار و کمک به مداوای بیمارانی که در شرایط ویژه و وخیم قرار دارند، به ایران اعزام شده است.
6	این بیمارستان سیار به منظور افزایش ظرفیت درمانی ایران در بخش مراقبت‌های ویژه راه‌اندازی می‌شود.
7	بامداد یکشنبه نخستین هواپیمای چارتر پزشکان بدون مرز شامل یک بیمارستان صحرایی، دارو، ماسک، لباس‌های مخصوص کادر پزشکی و دیگر اقلام مورد نیاز از شهر بوردو فرانسه به تهران ارسال شد.
8	آرش نجیمی، سخنگوی دانشگاه علوم پزشکی اصفهان نیز روز دوشنبه در این رابطه اظهار کرد: سازمان پزشکان بدون مرز در حال احداث و راه‌اندازی بیمارستان صحرایی مقابله با کرونا با ظرفیت ۴۸ تخت در بیمارستان امین در کلانشهر اصفهان است.
9	نجیمی گفته بود: کارشناسان سازمان پزشکان بدون مرز، چند روز گذشته با حضور در مرکز پزشکی امین در کلانشهر اصفهان، وضعیت و شرایط موجود را بررسی و تمهیدات لازم برای استقرار بیمارستان صحرایی مجهز ۴۸ تختخوابی را پیش بینی کردند.
10	وی همچنین اظهار کرد: این بیمارستان با هزینه سازمان پزشکان بدون مرکز احداث می‌شود و بیمارستان امین زیرساخت‌هایی مانند شبکه برق را برای آن تامین می‌کند.
11	پزشکان بدون مرز (MSF) یک سازمان مردم‌نهاد برای کمک‌های انسان دوستانه است که از سال ۱۹۹۱ میلادی فعالیت خود را در ایران آغاز کرد و از آن زمان تاکنون در برخی حوادث مانند زلزله بم و سیل‌های لرستان، گلستان و خوزستان فعالیت داشته است.
12	همچتین مسئولان سازمان پزشکان بدون مرز در گفت‌وگو با رادیو فرانسه گفتند که پیشنهاد کمک به ایران از سوی این سازمان داده شد و مسئولان ایرانی نیز با قبول آن خواستند که تجهیزات در استان اصفهان مستقر شود.
13	استان اصفهان یکی از آلوده‌ترین استان‌های ایران از نظر تعداد افراد مبتلا به ویروس جدید کرونا است.
14	به نوشته یورونیوز؛ میشل اولیویه لاشاریته، مسئول فوریت‌های پزشکی سازمان پزشکان بدون مرز در توئیتر رسمی این سازمان درباره این کمک‌ها توضیح داده و گفته بود این کمک‌ها در راستای مقابله با ویروس کرونا در ایران به‌عنوان یکی از کشورهایی که شمار بالای مبتلایان و جانباختگان را دارد، است.
15	برخی از چهره‌ها و رسانه‌های جریان اصولگرا خواستار اخراج پزشکان بدون مرز از ایران شده بودند.
16	این افراد پزشکان بدون مرز را «جاسوس» دانسته و مدعی شدند که تجهیزات پزشکی ارسالی آن‌ها ممکن است «آلوده» باشد.
17	حسین شریعتمداری، مدیر مسئول روزنامه کیهان نیز در واکنش به این موضوع گفت: «سئوال این است که این خطا و یا دستکم این بی احتیاطی خطرناک نسبت به جان و سلامت مردم را چه کسانی مرتکب شده‌اند و این پزشکان ظاهراً “بدون مرز“!
18	از کدام مرز اجازه ورود گرفته اند و آیا با غرض همراه نیستند ؟!»(جزئیات بیشتر)حسینعلی حاجی دلیگانی، نماینده استان اصفهان در مجلس نیز گفت: «ورود این پزشکان دارای ابهام است و چه بسا این پزشکان اجیر شده برخی سازمانهای جاسوسی غربی باشند.
19	»(جزئیات بیشتر)این در حالی است که بهرام قاسمی، سفیر ایران در فرانسه روز دوشنبه در حساب توییتری خود از ارسال دومین محموله پزشکان بدون مرز به تهران خبر داد و نوشت: این محموله علاوه بر دارو و اقلام مورد نیاز پزشکان و پرستاران، تجهیزات یک بیمارستان صحرایی که با هماهنگی وزارت بهداشت نصب و آماده کمک‌رسانی به بیماران خواهد شد، بخش مهمی از محموله این ۲ هواپیماست.
20	اولین محموله یکشنبه به تهران رسید.
