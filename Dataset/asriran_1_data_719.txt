asriran_1_data###تعطیلی نیوریورک و لس‌آنجلس / بانک‌های مرکزی جهان به دنبال کاهش اثرات کرونا###https://www.asriran.com/fa/news/719011/تعطیلی-نیوریورک-و-لس‌آنجلس-بانک‌های-مرکزی-جهان-به-دنبال-کاهش-اثرات-کرونا###['بین الملل']###2020-03-16 16:02:00###۷۱۹۰۱۱###['اقدامات مراکز مالی جهان', 'بانک مرکزی آمریکا', 'بانک ژاپن', 'تعطیلی', 'نیویورک', 'لس انجلس', 'کرونا ویروس']
21
1	کافه‌، رستوران‌، تئاتر و سینماهای نیویورک و لس‌آنجلس به دستور مقامات تعطیل شدند و مرزهای آمریکا و کشورهای جنوبی‌اش به دلیل مقابله با شیوع کرونا بسته شده تا یکی دیگر از شهرهای جهان نیز به شهر اشباح تبدیل شود.
2	"بیل د بلازیو" شهردار نیویورک در روز یکشنبه دستور تعطیلی رستوران‌ها، کافه و بارهای شهر را صادر کرد.
3	این مغازه‌ها تنها می‌توانند غذا را به خارج از رستوران ارسال کنند.
4	او همچنین از دستور خود برای بستن کلوپ‌های شبانه، سینماها، مراکز تئاتر، مراکز کوچک نمایش و کنسرت‌ها خبر داد.
5	شهردار نیویورک در بیانیه‌اش اعلام کرد: این تصمیم قلبی و شخصی من نیست.
6	این مراکز قلب و روح شهر ما هستند.
7	اما اینک شهر ما با تهدید بی‌سابقه‌ای مواجه است و ما باید مانند شرایط جنگی با آن مقابله کنیم.
8	نیویورک همچنین در این شرایط مانند بسیاری از کشورهای جهان مدارس دولتی این کشور را تعطیل کرد.
9	"اریک گارستی" شهردار لس‌‌آنجلس نیز دستورات مشابهی را از روز یکشنبه صادر کرد.
10	مقامات اعلام کردند که هر رستوران و کافه‌ای تعطیل خواهد بود و تنها ارسال غذا برای برخی از رستوران‌ها ممکن است.
11	این ویروس در 31 دسامبر سال 2019 در چین ظاهر و با سرعتی فوق‌العاده به کوچک شدن اقتصاد چین منجر شد.
12	انقباض 2 ماهه اول سال 2020 در تاریخ 30 سال گذشته قتصادی چین بی‌سابقه بوده است.
13	فدرال رزرو (بانک مرکزی ایالات متحده) نرخ بهره بانکی را با توجه به اعلام شرایط اضطراری کاهش داد و آن را نزدیک به صفر رساند.
14	سایر بانک‌های مرکزی ایالتی نیز اقدامات مشابهی برای کاهش اثرات اقتصادی این بیماری انجام داده‌اند.
15	این در حالیست که بازاهای مالی و سهام آسیا همچنان به روند نزولی خود در روز دوشنبه (25 اسفند) ادامه دادند.
16	کاهش بهره بانکی آمریکا در هماهنگی با بریتانیا، ژاپن، منطقه یورو و سوییس صورت گرفته است.
17	براساس پیش‌بینی‌ها بازارهای اروپایی نیز روند کاهشی در پیش خواهند گرفت.
18	بانک ژاپن نیز در نشستی اضطراری به تسهیل سیاست‌های مالی برای خرید یا تبادل تجاری پرداخت.
19	بانک مرکزی استرالیا نیز نقدینگی بزرگی را به سیستم مالی پرتنش خود تزریق کرد و تصمیم در مورد سیاست‌گذاری‌های بیشتر را به روز پنج شنبه موکول کرد.
20	مقامات گروه 7 نیز در ساعت 14:00 روز دوشنبه به وقت گرینویچ کنفرانس ویدئویی را برای واکنش مشترک به شیوع ویروس کرونا برگزار کردند.
21	اقدامات سیاسی مشترک یادآور گام‌های گسترده‌ای است که حدود یک دهه پیش برای مهار فروپاشی سیستم‌های مالی جهان برداشته‌ شد.
22	اما این بار هدف یک دشمن کاملا ناآشناست.
23	دشمنی که با سرعت شیوع می‌یابد، بحران سلامتی می‌آفریند و هر گوشه و کنار جهان را تعطیلی کرده است.
24	کشورها برای مقابله با این بیماری همه‌گیر ممنوعیت تجمعات گسترده در امور مذهبی، ورزشی، فرهنگی را صادر کرده‌اند.
25	بیماری‌ای که تا کنون بیش از 169 هزار نفر در سراسر جهان را مبتلا و بیش از 6500 نفر را کشته است.
26	فرانسه و اسپانیا در راه مقابله با کرونا به ایتالیا پیوستند و ده‌ها میلیون نفر از مردم را قرنطینه کردند.
27	استرالیا نیز دستور خودقرنطینگی مسافران خارجی به این کشور را صادر کرد.
28	بانک مرکزی نیوزلند پس از جلسه اضطراری روز دوشنبه نیز نرخ بهره بانکی را کاهش داد.
29	بانک ژاپن و 4 بانک دیگر این کشور برای تبادل آسان و کاهش استرس، سیاست‌های خود برای تهیه و ارائه دلار در موسسات مالی را آسان کردند.
30	"ری‌آتریل" رئیس بخش استراتژی FX در "بانک ملی استرالیا" در سیدنی با اشاره به روش‌های به کار‌گیری بسیاری از کشورها در مقابله با مهار کرونا گفت: این روش‌ها نمی‌تواند مانع از بین رفتن آسیب‌های اقتصادی ناشی از شیوع بیماری شود.
31	وی افزود: دولت با حمایت‌های مالی از شرکت‌های کوچکتر باید از سرمایه‌ شرکت‌های کوچک محافظت کند.
