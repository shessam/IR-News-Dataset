tabnak_data###هافبک برزیلی تیم ایرانی تا پایان فصل را از دست داد###https://www.tabnak.ir/fa/news/963966/هافبک-برزیلی-تیم-ایرانی-تا-پایان-فصل-را-از-دست-داد###['ورزشی', 'ورزشی']###2020-03-05 19:24:00###۹۶۳۹۶۶###['مگنو باتیستا', 'مصدومیت شدید', 'تابناک ورزشی']
3
1	هافبک برزیلی تیم پارس جنوبی جم در بازی دوستانه غیر ضروری امروز مقابل نساجی قائمشهر به شدت مصدوم شد.
2	به گزارش تابناک ورزشی، بازیکنان پارس جنوبی جم با توجه به لغو بازی‌های لیگ برتر به خاطر شیوع ویروس کرونا امروز به جای مسابقات لیگ، یک بازی تدارکاتی مقابل نساجی را طبق نظر کادرفنی در دستور کار داشتند که این بازی را با نتیجه یک بر صفر به حریف شمالی خودشان واگذار کردند.
3	مگنو باتیستا هافبک برزیلی تیم پارس جنوبی جم در نیمه اول مسابقه امروز از ناحیه زانو دچار مصدومیت شدید شد و طبق معاینات اولیه او به احتمال زیاد تا آخر فصل قادر به همراهی تیم پارس جنوبی جم نخواهد بود.
4	با توجه به اعلام سازمان لیگ مبنی بر لغو مسابقات لیگ برتر به خاطر شیوع ویروس کرونا تمرینات تیم پارس جنوبی نیز از امروز تعطیل شد و بازیکنان این تیم تمرینات‌شان را از اواخر هفته آینده از سر خواهند گرفت.
