tabnak_data###۱۷ کشته و زخمی در پی انفجار خودروی بمب‌گذاری شده در عفرین سوریه###https://www.tabnak.ir/fa/news/958208/۱۷-کشته-و-زخمی-در-پی-انفجار-خودروی-بمب‌گذاری-شده-در-عفرین-سوریه###[]###2020-02-10 15:38:00###۹۵۸۲۰۸###['سوریه', 'عفرین', 'بمب گذاری']
1
1	یک منبع در اداره محلی شهر عفرین سوریه از کشته شدن شش تن و زخمی شدن ۱۱ تن دیگر در پی انفجاری در شهر "عفرین" واقع در استان حلب در شمال غرب سوریه خبر داد.
2	به گزارش ایسنا، به نقل از سایت شبکه روسیا الیوم، این منبع اعلام کرد، در نتیجه انفجار یک دستگاه خودروی بمب گذاری شده در مسیر "راجو" در مرکز شهر عفرین واقع در حومه شمالی حلب شش تن کشته و ۱۱ تن دیگر زخمی شدند.
3	در همین راستا، فعالان اعلام کردند، انفجار مهیبی در شهر عفرین تحت کنترل نیروهای ترکیه و گروه‌های وابسته به آن رخ داد که برخی فعالان می‌گویند، گشتی وابسته به ارتش ترکیه هدف قرار گرفته شده بود و در نتیجه آن شش تن کشته و دست کم ۲۰ تن دیگر زخمی شدند.
4	وزارت دفاع ترکیه نیز گزارش داد، در انفجار کامیون بمب‌گذاری شده در عفرین هشت تن کشته و هفت تن دیگر زخمی شدند.
