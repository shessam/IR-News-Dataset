roozno_data###توصیه‌های مهم برای دوره قرنطینه/ چه غذایی بخوریم، از چه ویتامین‌هایی استفاده کنیم؟###http://roozno.com//fa/news/417890/توصیه‌های-مهم-برای-دوره-قرنطینه-چه-غذایی-بخوریم-از-چه-ویتامین‌هایی-استفاده-کنیم###[]###2020-03-11 15:51:00###۴۱۷۸۹۰###['دوره قرنطینه', 'ویتامین ها']
1@@@2
1	در روزهایی که افراد برای پیشگیری از ابتلا به ویروس کرونا در قرنطینه خانگی هستند، یکی از دغدغه‌ها تغذیه مناسب و تنظیم سوخت و ساز بدن است.
2	یک مشاور تغذیه می‌گوید: با توجه به وضعیت فعلی ترجیح بر این است هر ورزشی در منزل انجام شود و بهترین آن، ورزش هوازی سبک به مدت نیم ساعت و به هر طریق است.
3	تغذیعه قرنطینه خانگیبه گزارشش روز نو :ویروس کرونا باعث شده افراد زیادی خود را خانه‌هایشان قرنطینه کنند.
4	یکی از پزشکان می‌گوید درست است که قرنطینه افراد را ار ویروس کرونا محافظت می‌کند اما مشکل جدیدی ایجاد کرده که سوخت و ساز بدن به سبب بی‌تحرکی بسیار پایین آمده و اضافه وزن بالاتر از حد نرمال احتمال مرگ و میر جامعه را بیشتر از حد استاندارد جهانی خواهد کرد.
5	شهاب اولیایی متخصص تغذیه درباره راه‌هایی برای پیشگیری از مشکلات جدید در ایام قرنطینه با رویداد۲۴ گفت‌وگو کرده است.
6	او می‌گوید: تغذیه صحیح، خواب کافی و باکیفیت و پرهیز از استرس می‌تواند در تقویت سیستم ایمنی بدن در مبارزه با کرونا موثر واقع شود.
7	این مشاور تغذیه می‌گوید: در خصوص مواد مغذی و مواردی که در تقویت سیستم ایمنی بدن نقش مهمی دارند می‌توان به کفایت ویتامین دی، روی، آهن، سلنیوم، اسید چرب امگا ۳، ویتامین ا، ویتامین ای، ویتامین بی۶، پروتئین، ویتامین سی (در مقادیر معمول روزانه و به‌صورت طبیعی)، عدم‌مصرف دخانیات و مصرف کافی مایعات اشاره کرد.
8	اولیایی با بیان اینکه ویتامین دی یکی از ویتامین‌هایی است که افراد جامعه باید به آن توجه بیشتری داشته باشند، گفت: اینکه کمبود ویتامین دی از دیرباز در ایران سابقه داشته است، وجود دارد.
9	ضمن اینکه باید برای دوری از بیماری با تقویت سیستم ایمنی بدن حتماً به خوردن این ویتامین و منابع آن مبادرت کرد.
10	این مشاور تغذیه ادامه داد: هر فردی که سابقه کمبود ویتامین دارد باید نسبت به مصرف آن به‌صورت طبیعی (ترجیحاً) و یا مکمل مبادرت کند زیرا کمبود ویتامین دی در ایران شایع است، خصوصاً اینکه بیشتر افرادی که به بیماری کرونا مبتلا می‌شوند و یا وضعیت بیماری آن‌ها وخیم می‌شود احتمالاً دچار سابقه کمبود ویتامین دی و همچنین بیماری‌های زمینه‌ای بوده‌اند.
11	بیشتر بخوانید: قرنطینه چیست و چگونه انجام می‌شود؟/ توصیه‌های برای خرید از مغازه و دیدن اعضای خانوادهاولیایی در خصوص برطرف کردن کمبود ویتامین دی گفت: اگر افراد کمبود این ویتامین را دارند می‌توانند از مکمل‌های ویتامین دی استفاده کنند.
12	نحوه استفاده به این‌صورت است که اگر تاکنون مکمل ویتامین دی مصرف می‌کردند به همان‌صورت ادامه دهند.
13	کسانی که از کمبود ویتامین دی مطلع هستند و مکمل مصرف نمی‌کردند می‌توانند دوز ۱۰۰۰ یا ۲۰۰۰ واحد را روزانه تا متعادل‌شدن وضعیت ویتامین دی بدن مصرف کنند.
14	افرادی هم که از وضعیت ویتامین دی بدن‌شان مطلع نیستند فعلاً مگادوز ۵۰ هزار واحد را به‌صورت هفتگی مصرف کرده (یک عدد تک دوز ۵۰ هزار واحد در هفته) و بعد از چهار هفته به‌صورت تک مگادوز ماهیانه مصرف کنند (یک عدد قرص ۵۰ هزار واحد در ماه).
15	همچنین باید توجه داشت که مصرف افراطی مکمل ویتامین دی می‌تواند بسیار خطرناک باشد لذا باید اصول صحیح مصرف و پرهیز از افراط را مورد توجه قرار داد.
16	وی در خصوص حفظ سوخت و ساز بدن در ایام قرنطینه گفت: با توجه به وضعیت فعلی ترجیح بر این است هر ورزشی در منزل انجام شود و بهترین آن، ورزش هوازی سبک به مدت نیم ساعت و به هر طریق است.
17	بیشتر بخوانید: قاتلان ویروس کرونا این مواد غذایی هستنداولیایی ادامه داد: گرم کردن، نرمش کردن ساده یا استفاده از تردمیل یا دوچرخه ثابت یا هر فعالیت ورزشی هوازی برای ورزش در خانه کفایت می‌کند و از طرفی می‌تواند برای جلوگیری از اضافه وزن افراد موثر واقع شود.
18	این متخصص تغذیه در خصوص تغذیه بیش از حد در منزل هم اظهار کرد: به‌دلیل اینکه افراد در منزل قرنطینه هستند بیش از کمیت باید به کیفیت غذای مصرفی توجه کنند، زیرا نیاز بدن به کالری به‌دلیل تحرک کم، کاهش پیدا می‌کند.
19	اولیایی با بیان اینکه باید به تنوع، تعادل و تناسب به‌عنوان اصول اساسی تغذیه توجه شود، گفت: اگر فعالیت در طول روز کم شده است، کمیت (مقدار) غذا هم کم می‌شود، بنابراین با خوردن سبزیجات و میوه‌جات تازه، لبنیات کم‌چرب، پروتئین و مایعات کافی باید کیفیت غذا را بالا برد که به سیستم ایمنی بدنی کمک شود.
