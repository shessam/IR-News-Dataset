asriran_1_data###کشته شدن ۷ نفر در درگیری هواداران مقتدی صدر با معترضان عراقی###https://www.asriran.com/fa/news/712471/کشته-شدن-۷-نفر-در-درگیری-هواداران-مقتدی-صدر-با-معترضان-عراقی###['بین الملل']###2020-02-06 10:15:00###۷۱۲۴۷۱###['عراق', 'مقتدی صدر']
13
1	درگیری میان هواداران مقتدی صدر و معترضان به هیات حاکمه عراق شامگاه چهارشنبه در شهر نجف ۷ کشته بر جای گذاشت.
2	به گزارش یورونیوز در جریان درگیری میان این دو گروه ده‌ها نفر زخمی شدند.
3	بسیاری از قربانیان به دلیل اصابت مستقیم گلوله‌های جنگی به سر و سینه جان خود را از دست داده اند.
4	از زمان معرفی محمد علاوی به مقام نخست وزیری، مقتدی صدر، رهبر ائتلاف سائرون، هواداران خود را از مشارکت در تظاهرات ضد دولتی بازداشته است.
5	هوادارن مقتدی صدر شامگاه چهارشنبه به سوی خیمه‌های مخالفان دولت یورش بردند.
6	به گزارش خبرگزاری فرانسه چادرهای معترضان از ماه اکتبر سال ۲۰۱۹ (چهار ماه پیش) در این شهرِ مقدسِ شیعیان برپا شده بود.
7	درگیری‌های مرگ‌بار تا زمان مداخله نیروهای امنیتی ادامه پیدا کرد.
8	محمد علاوی، نخست وزیر منصوب عراق که تا زمان رای اعتماد پارلمان به کابینه رسما مسئولیتی ندارد، با انتشار یک پیام توئیتری از دولت مستعفی عادل عبدالمهدی خواست تا زمان تصدی قدرت، از معترضان دفاع کند.
9	علاوه بر نجف، مخالفان نظام سیاسی عراق در شهر دیوانیه در جنوب این کشور علیه هوادران «کلاه آبی» مقتدی صدر شعار دادند.
10	دیوانیه یکی از کانون‌های اصلی تظاهرات ضد دولتی در عراق در ماه‌های اخیر به شمار می‌رود.
11	مقتدی صدر، رهبر پرنفوذ و رادیکال شیعیان عراق در روزهای گذشته از هوادران «کلاه آبی» خود خواسته بود تا با تکیه بر قدرت نیروهای نظامی و انتظامی، امکان بازگشایی مدارس و ادارت تعطیل شده در جریان تظاهرات ماه‌های اخیر را فراهم کنند.
12	صدر خطاب به هوادارانش گفته بود که وظیفه آن‌ها «دفاع از شخص وی و سرکوب کسانی که علیه مقتدی صدر شعار می‌دهند» نیست.
13	از زمان آغاز موج اخیر تظاهرات ضد دولتی در عراق در ماه اکتبر تاکنون نزدیک به ۵۰۰ نفر جان خود را از دست داده اند.
