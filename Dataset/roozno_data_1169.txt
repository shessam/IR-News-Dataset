roozno_data###پیاده روی نمایشی ترامپ از کاخ سفید تا کلیسا (+عکس)###http://roozno.com//fa/news/429604/پیاده-روی-نمایشی-ترامپ-از-کاخ-سفید-تا-کلیسا-عکس###[]###2020-06-02 12:00:00###۴۲۹۶۰۴###['ترامپ', 'پیاده روی نمایشی']
1@@@2
1	کشیش کلیسای سنت‌جان هم از این اقدام ترامپ و معرکه‌گیری او در مقابل کلیسا با انجیل انتقاد کرده است.
2	ترامپ دیروز (دوشنبه) در میانه اعتراضات در شهر واشنگتن د‌ی‌سی و در اطراف کاخ سفید به یکباره در حلقه جمعی از منصوبان کابینه و محافظان سرویس مخفی آمریکا از در کاخ سفید بیرون آمد و با پیاده‌روی در "لافایت پارک" به مقابل کلیسای تاریخی"سنت جان" در نزدیکی کاخ سفید رسید.
3	به گزارش روز نو، در حالی که خبرهای تایید نشده 2 روز گذشته حاکی از استقرار ترامپ در پناهگاه های زیر زمینی کاخ سفید بود، او دیروز در اقدامی غیرمنتظره دست به یک نمایش خیابانی جدید زد و پس از یک نطق کوتاه چند دقیقه‌ای در محوطه "باغ رُز " کاخ سفید با پیاده‌روی به سمت کلیسای سنت‌جان رفت.
4	ترامپ در طول مسیر بدون اعتنا از مقابل دیوارهایی رد شد که شعارهای تندی علیه او روی آنها نوشته شده بود.
5	او در مقابل کلیسا "سنت جان" که شب گذشته از سوی گروهی از معترضان مورد هجوم قرار گرفته بود انجیلی به دست گرفت و سوگند یاد کرد که به عنوان رییس جمهوری ایالات متحده آمریکا با ارسال نیروهای نظامی به خیابان‌ها و شهرهای درگیر آشوب، بار دیگر نظم و قانون را حاکم خواهد کرد.
6	ناظران و منتقدان مستقل این اقدام ترامپ را در کنار بسیاری دیگر از اقدامات و اظهارات او طی 3.
7	5 سال گذشته یک " شو تبلیغاتی" و با هدف جلب آرای حامیانش برای انتخابات بعدی دانسته‌اند.
8	کشیش کلیسای سنت‌جان هم از این اقدام ترامپ و معرکه‌گیری او در مقابل کلیسا با انجیل انتقاد کرده و گفته است چند دقیقه پیش از حضور ترامپ، ماموران سرویس مخفی آمریکا با کتک زدن معترضان، آنها را از مقابل این کلیسا تارانده‌اند تا شرایط را برای حضور نمایشی ترامپ در مقابل این کلیسا فراهم کنند.
9	رسانه‌های آمریکایی نیز گزارش داده‌اند ساعاتی پیش از پیاده‌روی غیرمنتظره ترامپ ماموران سرویس مخفی و نیروهای پلیس با کتک زدن معترضان و پرتاب گاز اشک آور آنها را از خیابان‌های اطراف کاخ سفید و مسیر پیاده روی ترامپ و از جمله از مقابل کلیسای سنت جان دور کرده‌اند، تا ترامپ بتواند این پیاده‌روی نمایشی را بدون مزاحمت معترضان انجام دهد.
