roozno_data###دیگر نمی‌توانیم برای نفی یک فرد، به گزینه دیگری رأی دهیم/ به ترکیبی از «گفت‌وگو» و «مقاومت» نیاز داریم/ اصلاح‌طلبان برای ائتلاف در انتخابات آینده به توافق می‌رسند/ هنوز وارد مصادیق نشدیم###http://roozno.com//fa/news/433132/دیگر-نمی‌توانیم-برای-نفی-یک-فرد-به-گزینه-دیگری-رأی-دهیم-به-ترکیبی-از-گفت‌وگو-و-مقاومت-نیاز-داریم-اصلاح‌طلبان-برای-ائتلاف-در-انتخابات-آینده-به-توافق-می‌رسند-هنوز-وارد-مصادیق-نشدیم###[]###2020-06-27 10:27:00###۴۳۳۱۳۲###['مرعشی', 'اصلاح طلبان', 'انتخابات آینده']
1@@@2
1	سخنگوی حزب کارگزاران سازندگی، گفت: کارگزاران به این موضوع توجه دارد که هیچکدام از شعارها و راهکارهای قدیمی جوابگوی نیازهای فعلی ایران و مردم ایران نیست.
2	باید این واقعیت را بپذیریم که اکنون ایران و مردم در شرایط بسیار سختی هستند و هر حزب و جبهه‌ای که بخواهد موفقیت کسب کند، قاعدتاً با این معیار سنجیده خواهد شد که راهکارهایش برای عبور ایران از این مشکلات فعلی چیست.
3	به گزارش روز نو :حسین مرعشی عضو شورای مرکزی و سخنگوی حزب کارگزاران در خصوص آخرین وضعیت شورایعالی سیاستگذاری اصلاح‌طلبان و تصمیم‌گیری در خصوص ادامه فعالیت این شورا به خبرنگار ایلنا، گفت: من نمی‌توانم از طرف کل اصلاح‌طلبان صحبت کنم، اما تا امروز در سطح جبهه اصلاحات برای سازوکار فعالیت در انتخابات ۱۴۰۰ هیچ بحث جدی‌ مطرح نشده و هر بحثی وجود دارد، درون احزاب است.
4	اصلاح‌طلبان حتما در مورد تشکیل ائتلاف برای انتخابات آینده به توافق می‌رسندوی ادامه داد: از همین جهت تاکنون در خصوص تشکیل شورایعالی یا تعبیه‌ یک نهاد جدید هیچ بحثی صورت نگرفته است، ولی حتماً این امر اتفاق خواهد افتاد و مجموعه احزاب و شخصیت‌های اصلاح‌طلب حتماً در مورد سازوکارهایی که منجر به تشکیل یک ائتلاف برای انتخابات آینده شود، به توافق خواهند رسید.
5	موج جدید کرونا جلسات کارگزاران را عقب انداختمرعشی همچنین در خصوص موضع‌گیری حزب کارگزاران در خصوص انتخابات آینده، اظهار داشت: درخصوص این موضوع اکنون درون حزب در حال رایزنی هستیم، اما به دلیل شرایط شیوع کرونا و همچنین احتیاطی که در خصوص استفاده از نرم‌افزارهای مجازی، به دلیل تسلط خارجی بر این سیستم‌ها داریم، روند کار سخت و تاحدودی مختل شد، در هفته‌های اخیر در حال آماده شدن برای برگزاری جلسات در کمیته سیاسی و شورای مرکزی بودیم که این موج جدید کرونا یک مقدار کار را عقب انداخت.
6	بررسی راهکارهای هماهنگی کارگزاران با جبهه اصلاحاتوی ادامه داد: اما اکنون چند نفر از دوستان بر اساس توافقی که بین من به عنوان رئیس کمیته سیاسی با آقای کرباسچی به عنوان دبیرکل صورت گرفت، مشغول بررسی راهکارهایی هستند که با حفظ هویت کارگزاران به عنوان حزبی که خود را نسبت به توسعه کشور مسئول می‌داند، ببینیم راهکارها برای هماهنگی با جبهه اصلاحات چگونه خواهد بود، در حال حاضر یک گروه روی این موضوع کار می‌کنند که وقتی آماده شد در کمیته سیاسی حزب و بعد ان‌شاءالله در سطح جبهه اصلاحات مطالب خود را پیگیری خواهیم کرد.
7	هنوز برای انتخابات آینده وارد مصادیق نشدیمسخنگوی حزب کارگزاران در ادامه پیرامون مطرح شدن برخی اسامی برای انتخابات ریاست جمهوری آینده و منتسب کردن آن‌ها به کارگزاران، گفت: تا امروز در مورد اشخاص و گزینه‌ها هیچ بحثی صورت نگرفته است و اشخاص و مصادیق مراحل بعدی کار هستند، ما هنوز در مرحله‌ای نیستیم که وارد بحث اشخاص شویم.
8	آنچه که دوستان اسم برده‌اند، بیشتر نظرات شخصی‌شان است و نظرات تشکیلات نیست.
9	هیچکدام از شعارها و راهکارهای قدیمی جوابگوی نیازهای فعلی ایران نیستوی در ادامه اظهار داشت: به هرحال کارگزاران به این موضوع توجه دارد که شرایط به گونه‌ای است که هیچکدام از شعارها و راهکارهای قدیمی جوابگوی نیازهای فعلی ایران و مردم ایران نیست.
10	ما باید این واقعیت را بپذیریم که اکنون ایران و مردم در شرایط بسیار سختی هستند و هر حزب و جبهه‌ای که بخواهد موفقیت کسب کند، قاعدتاً با این معیار سنجیده خواهد شد که راهکارهایش برای عبور ایران از مشکلات فعلی چیست.
11	امروز به راه‌حل‌های ترکیبی نیاز داریمعضو شورای مرکزی حزب کارگزاران سازندگی با تاکید بر لزوم ارائه راهکارهای ترکیبی برای حل مشکلات فعلی ایران، تصریح کرد: آنچه که محرز است این است که تاکنون هیچ یک از احزاب و چهره‌های سیاسی راهکارهایی که با مسائل روز ایران سازگاری داشته باشد و بتواند معضلات ایران را حل کند، ارائه نداده است.
12	ما از یک طرف در حال مقاومت در مقابل فشارهای بین‌المللی هستیم و مردم هم تحت فشار بسیار سنگینی قرار دارند و این خطر وجود دارد که اساساً طاقت مردم در مقابل این فشارها به نقطه خطرناکی برسد و شرایطی رقم بخورد که نه به نفع مردم خواهد بود و نه حاکمیت، لذا اگر اکنون سیاستمدار یا مجموعه‌ای از سیاستمداران در قالب حزب یا در قالب جبهه سیاسی بخواهند راهکاری ارائه کنند، این راهکار باید کاملاً واقع‌گرایانه باشد و نمی‌شود به نظرات روشن رهبری در خصوص تقویت و حفظ مقاومت بی‌توجه بود.
13	در نتیجه امروز به راه‌حال‌های ترکیبی نیاز داریم که هم بتوانیم با دنیا گفت‌وگو کنیم و همزمان صلابت خود را در عرصه حفظ کنیم و مقاومت شکسته نشود.
14	وی افزود: ایجاد ترکیبی از گفت‌وگو و مقاومت و همچنین راه‌حل‌هایی که جامعیت داشته باشند و بتوانند مشکلات ایران را حل کنند، کار پیچیده‌ای است.
15	معادلات ایران بسیار پیچیده شده و راه‌حل‌های ساده‌ای ندارندمرعشی در خصوص نگاه حزب کارگزاران به مشکلات روز ایران و راه‌های عبور از آن‌ها، ابراز داشت: ما در کارگزاران فکر می‌کنیم که معادله یک معادله یک مجهولی یا دو مجهولی نیست بلکه معادلات ایران بسیار پیچیده شده و مشکلات امروز راه‌حل های ساده‌ای ندارند.
16	وی ادامه داد: اکنون کشور ما با بحران‌هایی در عرصه بین‌الملل مانند مسائل خاورمیانه، وضعیت داخلی آمریکا، نوع رفتار سیاست خارجی آمریکا، رفتارهای اتحادیه اروپا، کاهش رشد اقتصاد جهانی، بحران چین و همچنین مشکلات داخلی مانند کسری بودجه، توقف صادرات نفت، مشکلات شدید ارزی برای تامین نیازهای حداقلی و گرانی نظام گسیخته مواجه است.
17	مجموعه این‌ها مسائل بسیار پیچیده‌ای هستند که کارگزاران در خصوص آن‌ها به این فکر می‌کند که راه‌حل جامع چیست.
18	انتخابات ریاست جمهوری آینده نباید بر اساس الگوهای سنتی رقابت‌های اصلاح‌طلب و اصولگرا باشدعضو شورای مرکزی کارگزاران سازندگی در ادامه اظهار داشت: آن حداقلی که درخصوص راه حل می‌توانم به شما بگویم، این است که انتخابات ریاست جمهوری آینده اگر بخواهد مسئله‌ای از مسائل ایران را حل کند، دیگر نمی‌تواند با الگوهای سنتی رقابت‌های اصلاح‌طلب و اصولگرا باشد.
19	یعنی ما به یک راه حل فراگیر و همه جانبه نیاز داریم که همه ظرفیت‌های کشور در صحنه باشند؛ مانند آنچه که پیش از این می‌گفتیم، هم آقای ظریف باید در عرصه حاضر باشند و هم شهید سلیمانی عزیز به عبارت دیگر باید همه دیپلمات‌ها و توان دیپلماسی کشور و هم فرماندهان نظامی به صحنه بیایند و البته قانع باشند و چارچوب را بپذیرند، اقتصاددانان ما و بخش خصوصی هم باید قانع باشند و به صحنه بیایند تا هم بتوانیم صادرات را به خوبی فعال کنیم، هم منابع به صورت بهینه تخصیص پیدا کند و هم با فساد مبارزه شود.
20	وی ادامه داد: امروز کشور نیاز به یک برنامه‌ جامع دارد و شخصیت‌هایی می‌توانند به میدان بیایند که جامعیت داشته باشند، اینکه آدم‌هایی بیایند که صرفاً سیاست‌های نظام را با صدای بلند بیان کنند بدون توجه به خواسته‌های حداقلی مردم راهگشا نیست، همچنین این که افرادی بیایند که بخواهند با نارضایتی فراگیر مردم همراه شده و به سیاست‌های کلی نظام بی‌توجه باشند هم راهکار مناسبی نیست.
21	دیگر نمی‌شود برای نفی یک نفر از ریاست جمهوری برویم به فرد دیگری رای دهیممرعشی در ادامه با تاکید بر لزوم بسیج شدن توان کارشناسی کشور، اظهار داشت: برای انتخابات آینده به یک جامعیت نیاز داریم که هم سیاست‌های کلی نظام و نظرات رهبری در آن مورد توجه باشد و هم توان کارشناسی کشور بسیج شود یعنی همه متخصصان چه آن‌ها که در داخل کشور و چه آن‌ها که در خارج از کشور هستند اما دلسوز ایران و جمهوری اسلامی هستند، فراخوان شوند تا در انتخابات آینده یک جامعیتی عرضه شود.
22	معتقدم که دیگر نمی‌شود برای نفی و ممانعت از ریاست جمهوری یک نفر برویم و به فرد دیگری رای دهیم.
23	امروز باید راهکارهای کاملاً واقعی روی میز باشد و مردم ببینند که دولت آینده چگونه بُردارهای این تضادها و این تقابل‌های جناحی، اختلاف‌نظرهای کارشناسی و تقابل‌های بین مردم و نهادهای حکومتی را هم‌جهت و هم‌راستا خواهد کرد تا در یک تفاهم ملی بتوانیم مسیری را به سمت موفقیت ترسیم کنیم.
24	وی ادامه داد: بر همین اساس اگر حزب یا جبهه‌ای نتواند حرف واقعی و به‌روز ارائه کند، باقی ماندن در مدل‌های قدیمی و تکرار شعارهای قدیمی هیچکدام از مسائل ما را حل نمی‌کند، اگر ما در گذشته اصلاح‌طلبان را موفق دیدیم و مردم در ۷۶ به خاتمی و در ۷۸ به همفکران او اقبال نشان دادند و یا پیش از آن از افکار و برنامه‌های آقای هاشمی استقبال کردند، دلیل آن مساله همین نکته بود که در آن مقاطع دوستان متناسب با واقعیت‌های جامعه و براساس مسائل واقعی حرف می‌زدند، در نتیجه امروز فرد یا جریانی می‌تواند موفق باشد که بتواند اجماع ایجاد کند و همه توان جمهوری اسلامی را به صحنه بیاورد.
25	همه موضوعاتی که دغدغه کشور است اعم از استقلال، آزادی، توسعه مبارزه با فساد و عدالت همه باید مدنظر قرار گیرد و هر گروهی که راه‌کارهای جامعی در خصوص این موضوعات ارائه کند، برنده رقابت خواهد بود و می‌تواند به مردم و کشور خدمت کند.
