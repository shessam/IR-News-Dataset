asriran_1_data###سرپرست باشگاه استقلال: با فرهاد مجیدی دربی را می‌بریم / فتح‌الله‌زاده گزینه مدیرعاملی است###https://www.asriran.com/fa/news/710895/سرپرست-باشگاه-استقلال-با-فرهاد-مجیدی-دربی-را-می‌بریم-فتح‌الله‌زاده-گزینه-مدیرعاملی-است###['ورزشی']###2020-01-27 11:19:00###۷۱۰۸۹۵###['فتح الله زاده', 'استقلال']
20@@@21@@@22
1	سرپرست مدیرعاملی استقلال در مورد اتفاقات چند روز اخیر پیرامون این باشگاه توضیحاتی ارائه داد.
2	به گزارش ایلنا، اسماعیل خلیل زاده این روزها یکی از چهره های مورد توجه رسانه ها قلمداد می شود، مردی که بعد از اتفاقات رخ داده پیرامون آندره آ استراماچونی و برکناری فتحی از مدیرعاملی حضور چشمگیرتری در مسائل اجرایی باشگاه استقلال داشت و الان هم برای شنیدن آخرین اخبار و حواشی این تیم کسی بهتر از او نمی تواند پاسخگو باشد.
3	خلیل زاده امروز در برنامه سه کنج از صبح بخیر ایران شبکه سوم سیما پاسخگوی سئوالات بسیار زیادی بود از جمله تهدید فتح ا.
4	.
5	زاده، گلایه های فرهاد مجیدی، کری خوانی برای دربی و حضور در آسیا با توافق لحظه آخری که در ای اف سی صورت گرفت.
6	حدود 10 روز پیش برخی از خبرگزاری های عربی خبر زدند که ایران کشور امنی نیست و ما نمی توانیم بازی های پلی آف را آنجا برگزار کنیم.
7	سه شنبه بود و هنوز نامه ای به فدراسیون فوتبال در این زمینه نیامده بود.
8	باشگاه اطلاعیه ای صادر کرد و ما نسبت به خبرهای کشورهای عربی موضع گرفتیم.
9	فردای آن روز یعنی چهارشنبه همین نامه با مضمون اینکه ایران کشور امنی نیست از AFC آمد و همه را ناراحت کرد.
10	بله به این دلیل که تمام بازی های گروهی و پلی آف قرار بود خارج از کشور برگزار شود و هیچ بازی قرار نبود در کشور برپا شود اما وقتی ما فشار آوردیم و صداوسیما، مردم، رسانه ها، مجلس، دولت و وزارتخانه کمک کرد، همه دنیا دیدند ایران نسبت به این موضوع یکپارچه و متحد شده است و اعتقاد دارد نباید بازی کند.
11	مدیران 4 باشگاه هم محکم ایستادند و بیانیه صادر کردند که شرکت نمی کنند.
12	بعد از مدتی یکی از مدیران باشگاه پیشنهاد داد برای مذاکره برویم.
13	می دانستیم اگر نرویم اتفاقاتی برایمان رخ می دهد اما تا آنجا نرفته بودیم، از شدت و حدت این اتفاقات مطلع نبودیم.
14	فدراسیون بلافاصله نامه نوشت 4 باشگاه به همراه دبیر کل برای مذاکره می آید.
15	آنجا بعد از دو ساعت مذاکره اثبات کردیم ایران کشور امنی است و آن چیزی که دارند علیه ایران تبلیغ می کنند درست نیست و آنها هم پذیرفتند بازی های برگشت گروهی در ایران برگزار می شود و این معنایش این است که چیزی که کمیته امنیت کنفدراسیون آسیا اعلام کرده بود از درجه اعتبار ساقط شد.
16	فکر می کنم ما 10، 12 روز دیگر که مجمع داریم هم تکلیف این موضوع مشخص می شود هم تکلیف عضو دیگر هیات مدیره که در چند روز آینده به ما اضافه می شود.
17	بله ایشان یکی از گزینه ها است و دوستان دیگر هم می توانند کاندید شوند.
18	او تهدید نکرد.
19	فکر می کنم که او آدم بسیار استقلالی است که 20 سال استقلالی بوده و این تیم را دوست دارد و آن را خانه خودش می داند و به اندازه زندگی خودش برای استقلال غصه می خورد.
20	من با وکیل استراماچونی و پسرش دیدار کردم.
21	در هتل رحمان رضایی و آقای خطیر بودند که دیدار و مذاکره داشتیم.
22	این دیدار در حضور وکیل ما که سوئیسی است انجام شد.
23	حدودا همین پول را به او داده ایم.
24	کل قرارداد او با ما 750 هزار یورو با سه تا از دستیارانش است و به غیر از 160 هزار یورویی که به حسابش زدیم و گفت اگر این پول را واریز کنید من برمی گردم اما برنگشت، ما آنجا اعتقاد داشتیم 108 هزار یورو باشد اما او می گفت 160 هزار یورو باشد و ما هم پذیرفتیم و پرداخت کردیم.
25	رقم دقیق اش را نمی دانم.
26	استراماچونی اخطار و هشداری داد و ما بلافاصله به وکیل مان گفتیم و اقدام انجام داد.
27	او یک حسابی در یکی از بانک های دبی دارد و پول را برای او واریز کردیم.
28	متاسفانه در قرارداد او آمده بود بابت حق الزحمه باشگاه استقلال باید به کشورش در ایتالیا یا هرجایی که او معرفی کند واریز شود.
29	هرجایی او معرفی می کرد واریز پول کار سختی بود.
30	تا اینکه بالاخره به کمک بانک مرکزی و دوستان دیگر و وزارتخانه و سفارتخانه عینا به حساب ایشان در ایتالیا پول واریز کردیم.
31	او بچه استقلال است.
32	به هر حال باشگاه بزرگی داریم و ممکن است مشکلاتی پیش بیاید.
33	آمدن برف هم تاثیر داشت.
34	از قبل نظر فرهاد این بود که اگر قرار است بازی های گروهی خارج از ایران برگزار شود و ما می خواهیم بازی کنیم بهتر است در دوبی باشد چون مجیدی آنجا بازی کرده است و دیدید که چقدر تماشاگر آمده بود.
35	ما تلاشمان را کردیم اما نتوانستیم این بند را عوض کنیم و کنفدراسیون با همین یک بند مخالفت کرد.
36	ما تا زمانی که آنجا نرفته بودیم اصلا نمی دانستیم شرط های ما را خواهند پذیرفت؟ ما آنجا چند بند را عوض کردیم، بحث جریمه سنگین، بحث محرومیت دو ساله ایران، باطل کردن پروانه باشگاه ها، مشکل آفرینی برای تیم ملی و حضور در ایرانغیره مطرح بود و همه را پذیرفتند.
37	ما 5 روز بازی را عقب انداختیم و دیگر نمی شد کاری کرد.
38	هر بازیکنی که آقای مجیدی بخواهد انتخاب کند بررسی می شود و وارد استقلال می شود.
39	کری نمی خواهم بخوانم اما فکر می کنم آقای مجیدی موفق خواهد شد و با او دربی را می بریم.
