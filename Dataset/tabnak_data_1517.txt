tabnak_data###از «جلسات شرکت سهامی تجارتی ایران» تا «صدور فرمان ترخیص نسیه کالاها توسط گمرک»###https://www.tabnak.ir/fa/news/980801/از-جلسات-شرکت-سهامی-تجارتی-ایران-تا-صدور-فرمان-ترخیص-نسیه-کالاها-توسط-گمرک###['اقتصادی', 'داخلی']###2020-05-28 07:00:00###۹۸۰۸۰۱###['اقتصاد در گذر زمان', 'اقتصاد ایران', 'تاریخ اقتصاد', 'دلار', 'بانک']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی هشتمین روز خرداد ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	، شرکت سهامی تجارتی ایران در لیست خبرهای مهم اقتصادی قرار دارد.
4	به گفته گزارشگر روزنامه در این روز جلسه عمومی تجار در منزل امین‌الضرب تشکیل شد.
5	در این جلسه وزیر دربار، وزیر عدلیه و رییس اداره کل تجارت حضور داشتند.
6	دستوری هم که برای این جلسه تعیین شده، تصویب اساسنامه شرکت و سپس انتخاب هیات ‌مدیره بود.
7	در این روز همچنین خبری از وزارت مالیه آن زمان منتشر شده است.
8	بر اساس این خبر که از طرف این وزارت، به تمام مالیه ‌های ادارات و ولایات، متحدالمالی فرستاده شده مطابق مقررات قانون مالیات بر شرکت‌ ها و عایدات تجار، شرکت ‌های تجارتی و اصناف بایستی نیم درصد علاوه بر مالیات خود را برای تامین مخارج اتاق‌ های تجارت بپردازند.
9	، قانون اجازه تاسیس دانشگاه در تهران تصویب شد.
10	، شمس ‌الدین میرعلائی وزیر اقتصاد ملی با حفظ سمت به ‌عنوان مامور فوق‌ العاده دولت در خوزستان و استاندار استان ششم تعیین شد.
11	، بنگاه آبیاری ایران اعلام کرد عملیات ساختمانی احداث تونل انحرافی سد کرج پایان یافت.
12	همچنین در این روز، دو تن از نمایندگان موسسه خیریه «فورد» که وارد تهران شده بودند اعلام کردند قصد دارند که از طرف موسسه متبوع خود و از نظر ارزی به ایران کمک کنند.
13	بنگاه «فورد» در نظر داشت100 نفر از آسیا انتخاب کرده و برای آشنا ساختن آنها به رشته ‌های مختلف با هزینه‌ خود به آمریکا اعزام نماید تا پس از مراجعه به کشورهای خود بتوانند مورد استفاده واقع شوند.
14	، محمدرضا پهلوي ضمن ابراز حمايت از «كانون مترقي» آن را «دفتر مطالعات اقتصادي» خود ناميد.
15	، ورود اتومبیل ‌های خارجی به ایران در سال جدید روزانه به 200 دستگاه افزایش یافت.
16	، مجلس نمایندگان آمریکا تصویب کرد: شرکت‌هایی که در یک سال بیش از ۲۰ میلیون دلار در بخش انرژی ایران سرمایه‌گذاری کنند، تحریم خواهند شد.
17	، محسن اسماعیلی مدیرعامل شرکت فرودگاه‌های کشور گفت: از ۵۴ فرودگاه کشور ۵۱ فرودگاه اقتصادی نیستند اما غیراقتصادی بودن فرودگاه‌ها دلیلی برای تعطیلی آنها نیست.
18	، به فاصله یک روز پس از خداحافظی بهروز مرادی با سازمان هدفمندسازی یارانه‌ها، دومین تغییر مدیریتی در سطح اول مدیریت اجرایی قانون یارانه‌ها به وقوع پیوست و محمدرضا فرزین، دبیر ستاد هدفمندی یارانه‌ها به عنوان رییس هیات عامل صندوق توسعه ملی منصوب شد؛ به این ترتیب در کمتر از ۲۴ ساعت، محمود احمدی‌نژاد با صدور دو حکم برای مقامات ارشد اجرای قانون یارانه‌ها، مسوولیت‌های دیگری را به آنان سپرد.
19	، حدود یک سال پس از شکست طرح «خودانصرافی» دولت برای کاهش شمار یارانه‌بگیران، مجلس شورای اسلامی در مصوبه‌ای ناگهانی، حکم به «اختصاص سهم یارانه نقدی دهک‌های بالا به دهک‌های پایین درآمدی» داد.
20	بر اساس مصوبه مجلس، دولت موظف شد در مقاطع سه ماهه به مددجویان تحت پوشش کمیته امداد امام خمینی (ره) و سازمان بهزیستی «سبدهای‌کالایی» اختصاص دهد و باید منابع مالی این طرح را از محل «سهم دهک‌های درآمدی بالا از یارانه‌ها» تامین می کرد.
21	، بزرگ‌ترین هیات اقتصادی امارات بعد از ۸ سال در این روز وارد تهران شد.
22	این هیات که در قالب گروه‌های پنج‌گانه نفت و گاز، بانکداران، صنایع غذایی، تجار خودرو و شرکت‌های سرمایه‌گذاری به ایران سفر می‌کردند، قرار بود علاوه‌بر دیدار با همتایان بخش خصوصی، دیدارهای مشابهی با مقامات دولتی کشورمان از جمله وزیر اقتصاد، وزیر صنعت، معدن و تجارت و رئیس‌کل بانک‌مرکزی نیز داشته باشند.
23	، محمدرضا پورابراهیمی رئیس کمیسیون اقتصادی مجلس با تاکید بر اینکه زمینه برای ادغام بانک‌ها مهیا است، فقدان کفایت سرمایه بانک‌های ایرانی را از دلایل عدم همکاری بانک‌های بزرگ خارجی با شبکه بانکی داخلی دانست.
24	، نشست خبری سخنگوی دولت به ارائه گزارش آماری در مورد ثبت‌سفارش کالا از ابتدای سال ۹۷ اختصاص یافت که حاوی نکات قابل‌توجهی بود.
25	براساس اطلاعاتی که محمدباقر نوبخت اعلام کرد از اول فروردین‌ماه تا ششم خرداد ۹۷، برای بیش از ۱۸۲هزار قلم کالا ثبت‌سفارش صورت گرفت که ارزش آن به مرز ۲۰ میلیارد دلار رسید.
26	آمار این مقام دولتی در حالی اعلام شد که پیش از این یکی از معاونان رئیس‌جمهوری میزان ثبت‌سفارش‌ها را از ابتدای امسال تا ۲۶ اردیبهشت‌ماه حدود 9.
27	8 میلیارد دلار اعلام کرده بود.
28	مقایسه این دو آمار نشان می‌داد در عرض ۱۰ روز، روزانه حدود یک میلیارد دلار ثبت‌سفارش صورت گرفته است.
29	کارشناسان در تحلیل این آمار معتقد بودند یکی از عوامل اصلی افزایش ثبت‌سفارش‌ها، نرخ یارانه‌ای دلار بود، نه نیاز بازار.
30	با توجه به اجرای سیاست‌های جدید ارزی و اعلام نرخ ۴۲۰۰ تومان برای دلار به‌عنوان نرخ رسمی، عطش واردات کالا رو به افزایش یافت.
31	، رفع حبس ماشین‌آلات تولیدی، مواد اولیه و قطعات وارده صنعتی کلید خورد و گمرک ایران فرمان ترخیص نسیه این کالاها را صادر کرد.
32	این گام جدید در راستای «حمایت از تولید داخلی»، «بهبود فضای کسب‌‌وکار» و «تسهیل تشریفات گمرکی برای واحدهای تولیدی معتبر» برداشته شد تا کالاهای مورد نیاز به جای انباشت در گمرکات، در مدار تولید قرار گیرد.
33	منابع: آرشیو روزنامه دنیای اقتصاد و موسسه مطالعات و پژوهش های سیاسی
