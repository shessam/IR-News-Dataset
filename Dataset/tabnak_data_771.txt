tabnak_data###واکنش بورس به درج نام ایران در لیست سیاه FATF / سهامداران در انتظار شاخص ۶۰۰ هزار واحدی###https://www.tabnak.ir/fa/news/960646/واکنش-بورس-به-درج-نام-ایران-در-لیست-سیاه-fatf-سهامداران-در-انتظار-شاخص-۶۰۰-هزار-واحدی###['بورس', 'اقتصاد کلان']###2020-02-21 18:27:00###۹۶۰۶۴۶###['بورس', 'سهامداران بورس', 'بازار سرمایه', 'لیست سیاه FATF']
1
1	کارشناس بازار سرمایه گفت: کرونا تاثیری بر روند شاخص کل و جنبه واقعی اقتصاد نخواهد داشت، لیکن درج نام ایران در لیست سیاه AFTF تاثیر بیشتری خواهد داشت و البته با توجه به اینکه اقتصاد ما در برابر تحریم‌ها تاب آوری پیدا کرده، تنها در جابجایی پول با مشکلاتی مواجه خواهیم بود که همچون گذشته، شرکای ما محصولات را در بازار‌های جهانی خواهند فروخت.
2	محمدرضا قاسمی در گفت‌وگو با ؛ افزایش سرمایه شرکت های بزرگ از محل تجدید ارزیابی را برای تداوم رشد بازار و جذب نقدینگی و جلوگیری توقف رشد یا کاهش قیمت سهام موثر دانست.
3	کارشناس بازار سرمایه با بیان اینکه متاثر از صدور کدهای حقیقی و سهامداران جدید، بورس با ورود ماهانه ۴ تا ۶ هزار میلیارد تومان نقدینگی مواجه شده که این نقدینگی عمدتاً از منابع بیرونی به این بازار هدایت شده، ادامه داد: نقش پس اندازهای خرد در سرازیر شدن نقدینگی به بورس قابل توجه نیست، بلکه حدود ۶۰ تا ۷۰ درصد از این نقدینگی مربوط به سپرده های کلان بانکی یا نقدینگی بخش مسکن بوده که با توجه به سقف رسیدن قیمت ها در بازار مسکن، بازیگران این بازارها به بورس رو آورده اند.
4	قاسمی در خصوص میزان تاثیرگذاری ویروس کرونا با اشاره به واکنش منفی بازار به شهادت سردار سلیمانی و بلافاصله سبزپوشی شاخص کل بورس علیرغم اقدام متقابل و بیانیه نیروهای مسلح، تاکید کرد: بازار عوامل اصلی را رصد می کند، کرونا هم این گونه بوده و تاثیری بر جنبه واقعی اقتصاد نخواهد داشت.
5	فعلاً جو روانی دارد و در صورتی که حجم آن افزایش پیدا نکند، تاثیری بر بازار نخواهد داشت.
6	وی با اشاره به تطابق ارزش شرکت های بورسی با دلار ۱۲ هزار تومانی گفت: قرار گرفتن نام ایران در فهرست سیاه FATF و تاب آوری اقتصاد ما در مواجهه با عمده تحریم ها، تاثیر آنچنانی ندارد؛ فقط این موضوع می‌تواند جابجایی پول را سخت تر کند که با توجه به شرکای ما که حاضرند محصولات را با تخفیف از طرف ما بفروشند، مبادلات ادامه پیدا می کند.
7	قاسمی با بیان اینکه شاخص بورس در اسفند ماه معمولا روند نزولی داشته، ادامه داد: فقط در سالهای ۹۷ و ۹۱ به دلیل افزایش نرخ ارز، روند شاخص در اسفند ماه منفی نبوده اکنون نیز با توجه به قیمت ۱۴ هزار تومانی دلار نیمایی و ۱۶ هزار تومانی دلار آزاد، دستیابی شاخص به ارتفاع ۵۵۰ تا ۶۰۰ هزار واحدی با توجه به eps شرکت ها و تورم ۳۰ درصدی سال آتی محتمل است یعنی شاخص همچنان پتانسیل افزایش ۱۵ درصدی را خواهد داشت.
8	وی افزود: حدود ۴۰ هزار واحد رشد شاخص کل از محل سود تقسیمی شرکت هاست، شاخص می تواند به سطوح ۵۷۰ تا ۶۰۰ هزار واحدی برسد.
9	این موضوع و حرکت به سمت اعداد بالاتر مستلزم دو نکته است؛ یکی کاهش نرخ سود بانکی به ۱۷ درصد که p/e بازار را افزایش می دهد و دیگری ورود پول جدید که حباب منطقی را در بازار ایجاد خواهد کرد.
10	سود سازترین نماد بازار سرمایه در هفته پایانی بهمن ماه مادیرا بوده، صنایع ماشین سازی مادیران توانسته با بازدهی مثبت ۳۲.
11	۲ درصدی در راس بیست شرکت پر بازده قرار بگیرد، دو نمادی که به تازگی در فرابورس عرضه اولیه شده اند، کلر ایران(کلر) و گروه توسعه مالي مهر آيندگان (ومهان) در رتبه های دوم و سوم قرار داشتند.
12	به گزارشدر مقابل نماد معاملاتی حق تقدم سیمان خزر (سخزرح) با ثبت زیاندهی ۲۱.
13	۷ درصدی در صدر لیست ۲۰ شرکت زیان‌ده بوده و ريل پردازسير (حريل) در جایگاه دوم، حق تقدم صنايع‌ريخته‌گري‌ايران‌ (خريختح) در جایگاه سوم قرار داشت، در قعر جدول بیست نماد زیانده بازار در هفته پایانی بهمن ماه حق تقدم سیمان ایلام (سیلامح) با ۸.
14	۵ درصد زیاندهی قرار داشت.
