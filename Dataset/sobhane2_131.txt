sobhane2###nan###http://sobhanehonline.com/fa/news/204618/دستگیری-قاتل-پس-از-۶-سال-در-آستانه‌اشرفیه###گوناگون###2019-11-20 23:09:00###۲۰۴۶۱۸###['استانه اشرفیه', 'قاتل', 'پلیس آگاهی']
1
1	فرمانده انتظامی آستانه‌اشرفیه از شناسایی و دستگیری قاتل پیرزن ۶۱ ساله پس از شش سال در این شهرستان خبر داد.
2	سرهنگ حمید محمدی‌نسب در جمع خبرنگاران با اعلام این خبر گفت: در پی کشف جسد پیرزنی ۶۱ ساله در بهمن ماه سال ۱۳۹۳که پس از سرقت طلاجات توسط قاتل به قتل رسیده بود دستگیری قاتل در دستورکار ماموران پلیس آگاهی شهرستان آستانه‌اشرفیه قرار گرفت.
3	این مقام انتظامی با بیان اینکه با انجام تحقیقات میدانی و پایش دوربین‌های خیابان‌های اطراف محل سکونت متوفی هیچگونه سرنخی پیدا نشد، اضافه کرد: با توجه به حساسیت موضوع و اهمیت سرقت به عنف که منجر به قتل شده بود ماموران پلیس آگاهی مراتب را به صورت ویژه در دستورکار قرار دادند.
4	وی ادامه داد: قاتل ۴۲ ساله این پرونده که به اتهام سرقت‌های متعدد و مظنونیت به قتل به طور موقت از زندان عمومی رشت در اختیار پلیس آگاهی استان بود با به دست آمدن سرنخ‌هایی از این متهم در خصوص قتل پیرزن در شش سال پیش، پلیس آگاهی شهرستان آستانه‌اشرفیه با هماهنگی مقام قضائی وی را برای تحقیقات بیشتر در اختیار گرفت که متهم در تحقیقات فنی پلیس و وجود دلایل و مدارک، به قتل پیرزن اعتراف کرد.
5	فرمانده انتظامی آستانه‌اشرفیه با بیان اینکه متهم به همراه پرونده متشکله برای سیر مراحل قانونی تحویل مراجع قضائی شد، خاطرنشان کرد: انگیزه قاتل برای سرقت و شناسایی وی توسط مقتول باعث بروز قتل شده بود لذا شهروندان با رعایت هشدارهای انتظامی و مجهز کردن منازل به دزدگیر می‌توانند از بروز چنین اتفاقاتی جلوگیری کنند.
