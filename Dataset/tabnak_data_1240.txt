tabnak_data###وضعیت شیوع کرونا در فیلم‌ها و سریال‌ها###https://www.tabnak.ir/fa/news/965598/وضعیت-شیوع-کرونا-در-فیلم‌ها-و-سریال‌ها###['فرهنگی', 'سینما']###2020-03-13 18:17:00###۹۶۵۵۹۸###['شیوع کرونا', 'سریال', 'شاهرگ', 'ویروس کرونا', 'کرونا ویروس']
15
1	کارگروه مدیریت بحران ویروس کرونا در خانه سینما با ابراز نگرانی دوباره از خطر انتشار ویروس در پروژه‌های تصویری فعال، فهرست فیلم‌ها و سریال‌های متوقف‌شده و مشغول کار را منتشر کرد.
2	به گزارش تابناک به نقل از روابط عمومی خانه سینما، در اطلاعیه تاریخ ۲۳ اسفندماه کارگروه مدیریت بحران ویروس کرونا در خانه سینما آمده است:«متأسفانه به‌رغم اقدامات فردی و اجتماعی بسیاری از هم‌میهنان‌مان، انتشار ویروس کرونا همچنان در ابعادی گسترده‌تر و روزافزون ادامه دارد و بسیج امکانات و زحمات و فداکاری‌های شبانه‌روزی کارکنان مراکز درمانی به قدر کافی حریف این بیماری مهلک نشده است.
3	چاره‌ای نیست جز رعایت جدیِ نکاتی که در سطح ملی و جهانی توصیه می‌شود؛ از جمله، پرهیز از تجمع در محیط‌ها و شرایطی که مستعد انتقال این ویروس هستند.
4	پیش از این نیز مصرانه درخواست کرده‌ بودیم تا با توقف تمامی پروژه‌های سینمایی و سریال‌های تلویزیونی از خطر ابتلای همکاران‌مان و به تبع آن، خانواده‌های‌شان و افراد دیگر به این بیماری بکاهیم.
5	برخلاف این ادعا که مراقبت‌های ویژه بهداشتی و اقدامات معمول، تضمینی برای رفع این خطر است و می‌توان محیط‌های فیلمسازی و تولید سریال را تحت کنترل داشت، معتقدیم هشدارهای جناب آقای دکتر زالی، فرمانده عملیات مدیریت بیماری کرونا در تهران، مبنی بر خطرناک بودن چنین شرایط و محیط‌هایی، کاملاً به‌جا، ضروری و لازم‌الاجراست.
6	ضمن اظهار نگرانی دوباره از خطر انتشار این بیماری در میان همکاران حاضر در پروژه‌های متعددی که همچنان به کار خود ادامه می‌دهند، به منظور آگاهی افکار عمومی، خود را موظف دانستیم نمونه‌هایی از بروز این بیماری و احتمال شیوع آن در میان اهالی شاغل در این عرصه را به صورت مستند گزارش کنیم.
7	با این امید که شاهد موارد حادتری نباشیم که حاصلش افسوس و دریغ باشد و بس.
8	«گزارش اول»در جریان تولید یک سریال تلویزیونی، یکی از اعضای گروه که موظف بود هر روز در صحنه حاضر باشد از تاریخ ۷ اسفند احساس بیماری می‌کند.
9	پس از مراجعه به پزشک و تشخیص مشکلات گوارشی ناشی از یک‌ نوع ویروس، تحت درمان قرار می‌گیرد و از این به بعد یک روز در میان به محل فیلمبرداری می‌رود.
10	۱۴ اسفند بیماری شدت می‌گیرد و ناگزیر از استراحت در خانه می‌شود.
11	۱۶ اسفند به دلیل سرفه‌های شدید دوباره به بیمارستان مراجعه می‌کند و پس از انجام سی‌تی‌اسکن ریه و اعلام ابتلا به بیماری کرونا بستری می‌شود.
12	پس از دو روز به خانه منتقل می‌شود و در قرنطینه خانگی درمان ادامه می‌یابد.
13	تهیه‌کننده همزمان با بستری شدن او در بیمارستان از بیماری‌اش مطلع می‌شود.
14	فیلمبرداری بدون وقفه ادامه پیدا می‌کند، درعین حال ضدعفونی کردن لوکیشن و معاینه روزانه افراد نیز انجام می‌شود که گویا محدود است به سنجش حرارت بدن و بررسی نشانه‌های بالینی.
15	با توجه به این‌که ویروس کرونا در صورت انتقال ممکن است تا حدود دو هفته به صورت نهان در بدن افراد باقی بماند و سپس آشکار شود، این احتمال وجود دارد که به رغم اقداماتِ مراقبتی، بیماری کرونا از طریق همکاری که قبلاً مبتلا به بیماری شده است و یا حتی از سوی افراد دیگری خارج از گروه، برخی از عوامل را گرفتار سازد.
16	در این گزارش به درخواست همکاری که شرح مختصر ابتلایش به بیماری کرونا داده شد نام او و سریالی که در تولید آن حضور داشت ذکر نشده است.
17	اسناد و مدارک مرتبط با این گزارش در ستاد موجود است و در صورت لزوم منتشر خواهد شد.
18	در پی انتشار این اطلاعیه، کارگروه مدیریت بحران کرونا در خانه سینما گزارش دیگری را نیز منتشر کرد.
19	در این گزارش آمده است:کارگروه مدیریت بحران کرونا خانه سینما پیرو اطلاعیه مهمی که در مورد مساله ابتلای قطعی بعضی از همکاران‌مان به بیماری کرونا منتشر کرد، برای تنویر افکار عمومی ، گزارشی از تولیدات صنعت فیلم ایران را به پیوست انتشار می‌دهد.
20	این کارگروه همچنان و با قاطعیت از کلیه تهیه‌کنندگان و مدیران فرهنگی خواستار توقف هرچه سریع‌تر تمامی تولیدات در هر مرحله‌ای است.
21	بدیهی است که این آخرین فهرست کارگروه نیست و زین پس، به شکل مستمر و بدین‌وسیله افکار عمومی در جریان تولیدات تصویری قرار خواهند گرفت.
22	پروژه‌های دایر در پیش‌تولید:۱مرحله پیش‌تولیدنام فیلم : "بی‌وقتی"تهیه‌کننده : محمد قاسمی، کارگردان: نرگس آبیار۲مرحله پیش‌تولیدنام فیلم : غیره.
23	.
24	تهیه کننده و کارگردان: سعید سهیلی۳مرحله پیش تولید نام فیلم : بی همه چیز کارگردان : محسن قرایی، تهیه‌کننده : جواد نوروزبیگی۴ مرحله پیش‌تولید سریال خانگینام سریال : غیرهغیره تهیه کننده و کارگردان: عباس رافعی۵ مرحله پیش‌تولید نام سریال خانگی : "اکسترنال " کارگردان : سالار تهرانی، تهیه‌کننده آقای قدیانیمتوقف‌شده در مرحله فیلمبرداری:١ نام سریال : سیاووش کارگردان: نیما اقلیما تهیه‌کننده : مهدی یاری٢ نام سریال : ٨٧ مترتهیه کننده و کارگردان: کیانوش عیاری٣نام سریال : نون خکارگردان : سعید آقاخانی تهیه‌کننده: مهدی فرجی٤ نام سریال خانگی: "ماهور " تهیه‌کننده : آرمان زرین‌کوب کارگردان : سعید سلطانی٥ نام سریال خانگی : "آقازاده" تهیه‌کننده : حامد عنقا کارگردان : بهرنگ توفیقی٦ نام سریال "شاهرگ"تهیه کننده : محمدرضا شفیعی کارگردان : جلال اشکذری ٧ نام فیلم : "چپ راست"تهیه کننده : منوچهر محمدی کارگردان : حامد محمدی٨نام سریال : "خانه امن" کارگردان : احمد معظمی تهیه کننده : ابوالفضل صفری٩ نام فیلم : "جوجه تیغی" تهیه کننده و کارگردان مستانه مهاجر١٠نام سریال : "میجان "تهیه‌کننده : سعید پروینی کارگردان : مرجان اشرفی زادهپروژه‌های دایر در مرحله فیلمبرداری:۱.
25	نام سریال : "میانبر"کارگردان: یزدان فتوحی تهیه‌کننده: محمد صالحیان۲.
26	نام سریال : "زمین گرم" کارگردان : سعید نعمت اللهتهیه‌کننده: محمدرضا شفیعی۳ .
27	سریال "بچه مهندس"کارگردان : یعقوب غفاریتهیه‌کننده :سعید سعدی۴ نام سریال : "کامیون"کارگردان : مسعود اطیابیتهیه‌کننده :شهرام دانشپور۵ نام سریال : "پایتخت "کارگردان: سیروس مقدمتهیه‌کننده: الهام غفوری۶پروژه ترکیبی "یک گام تاغیره" با اجرای علی ضیاءکارگردان :احمد پایداریتهیه‌کننده: ایران نوین۷فصل چهارم از سری جدید «شام ایرانی» کارگردان و تهیه‌کننده: سعید ابوطالب۸نام سریال "گیلدخت "کارگردان: مجید اسماعیلیتهیه‌کننده: محمدرضا شفیعی۹ نام سریال : "بیگانه با من است" کارگردان: احمد امینی تهیه‌کننده : بهروز مفید۱۰نام سریال: "زیر خاکی"تهیه‌کننده : رضا نصیری‌نیاکارگردان: جلیل سامان۱۱ نام سریال : "ایل دا"تهیه‌کننده : علیرضا سبط احمدیکارگردان : راما قویدل۱۲ نام سریال : "نفوذ"کارگردان: جواد شمقدریتهیه‌کننده: محسن علی‌اکبری۱۳ نام سریال : "سلمان فارسی"کارگردان: داوود میرباقری تهیه‌کننده :صدا و سیما۱۴ نام فیلم : "روشن"کارگردان: روح‌الله حجازیتهیه‌کننده: جواد نوروزبیگی۱۵ نام سریال : "رعد و برق"تهیه کننده: داوود هاشمیکارگردان: بهروز افخمی۱۶ نام سریال : غیرهغیرهکارگردان : حاجی غلامیتهیه‌کننده: رضا جودی۱۷نام سریال : "جشن سر برون"کارگردان: مجتبی راعیتهیه‌کننده: حسن نجاریان۱۹ نام فیلم : "کلاه‌سبزها"کارگردان: مسعود تکاورتهیه کننده :حسن هاشمی نسب۲۰ نام مینی‌سریال : غیرهغیرهغیرهتهیه‌کننده و کارگردان :بهادر اسدی۲۱ نام تله فیلم غیرهغیره کارگردان :سامان حسینی تهیه‌کننده :سعید مرادیتوقف در مرحله پیش‌تولید:۱.
28	نام فیلم : "پدری" کارگردان : حسین دارابی تهیه‌کننده: محمدرضا شفاه ( باشگاه فیلم سوره )٢نام فیلم "یدا" کارگردان : مهدی جعفریتهیه‌کننده: محمدرضا مصباح٣نام سریال "جیران"کارگردان : حسن فتحیتهیه‌کننده : اسماعیل عفیفه
