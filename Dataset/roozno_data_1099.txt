roozno_data###سرلشکر سلامی: در مقابل هیچ دشمنی کرنش نمی‌کنیم / عملیات و تاکتیک‌ تهاجمی داریم / روزی دشمنان آتش اصلی نیروهای مسلح ایران را در دریا و آسمان خواهند دید###http://roozno.com//fa/news/428776/سرلشکر-سلامی-در-مقابل-هیچ-دشمنی-کرنش-نمی‌کنیم-عملیات-و-تاکتیک‌-تهاجمی-داریم-روزی-دشمنان-آتش-اصلی-نیروهای-مسلح-ایران-را-در-دریا-و-آسمان-خواهند-دید###[]###2020-05-28 10:15:00###۴۲۸۷۷۶###['سرلشکر سلامی', 'نیروهای مسلح ایران']
1
1	فرمانده کل سپاه پاسداران گفت: جمهوری اسلامی صاحب اراده‌ است در برابر هیچ دشمنی کرنش نمی‌کنیم و عقب نمی‌نشینیم پیشروی ذات کار ماست، دفاع منطق ما در جنگ است اما دفاع به مفهوم انفعال در برابر دشمن نیست.
2	صبح امروز با حضور سرتیپ امیر حاتمی وزیر دفاع و پشتیبانی نیروهای مسلح، سردار سرلشکر پاسدار حسین سلامی فرمانده‌کل سپاه پاسداران، سردار تنگسیری فرمانده نیروی دریایی سپاه، استاندار هرمزگان، نماینده ولی فقیه در استان و جمعی زیادی از مسئولان لشکری و کشوری مراسم الحاق 112 فروند شناور موشک انداز به ناوگان مدافعان امنیت خلیج فارس در بندرعباس برگزار شد.
3	به گزارش روز نو ، فرمانده کل سپاه پاسداران انقلاب اسلامی در این مراسم ‌اظهار داشت: جمهوری اسلامی صاحب اراده‌ است در برابر هیچ دشمنی کرنش نمی‌کنیم و عقب نمی‌نشینیم پیشروی ذات کار ماست، دفاع منطق ما در جنگ است اما دفاع به مفهوم انفعال در برابر دشمن نیست، عملیات و تاکتیک ما تهاجمی است و این را در میدان نشان دادیم.
4	بیشتر بخوانید:سرلشکر سلامی: ارتش و سپاه در تقویت بازدارندگی و اقتدار کشور لحظه‌ای درنگ نخواهند کردسرلشکر سلامی: برای جلوگیری از وقوع جنگ ، راهی جز قوی شدن نداریمفرمانده کل سپاه: دشمنان ما بیکار ننشسته‌اند / دشمن در صورت انجام اقدام نظامی پشیمان خواهد شدوی با تاکید بر استحکام عرصه مواجه با دشمن در دریا افزود: عرصه مواجه ما با دشمنان عرصه مستحکم شده است، راهبرد ما در دریا برگرفته و الهام یافته از فرمایشات رهبری حکیم است.
5	سرلشکر سلامی گفت: این اراده با حکمت همراه است، معادله‌ای منسجم و آرمان‌های بلند به کار گرفته می‌شود، اراده و حکمت است که قوی شدن ما را شکل می‌دهد ما در شرایط کنونی علاوه بر تولید قدرت با تولد قدرت مواجه هستیم، یعنی نسل‌های حدید از قدرت در عرصه دفاع متولد شده‌اند.
6	وی تصریح کرد: آنچه می‌بینیم عرصه‌ای از تولید و تولد قدرت است و روز به روز با آرایه‌های جدید از قدرت روبرو می‌شویم قلمرو دفاعی خود را تا دوردست امتداد می‌دهیم نیروی دریایی ما ماموریت دارد با تاثیرگذاری و دفاع امنیت بخش به حفظ منافع ملی و تعقیب و انهدام دشمن در دور دست بپردازد.
7	فرمانده کل سپاه با اشاره به عجز دشمنان انقلاب اسلامی در برابر ویروس کرونا تاکید کرد: امروز در شرایط سخت که قدرت‌ها در برابر کرونا نتوانستد نمایش آبرومندی داشته باشند اما ملت ایران بیماری را مهار می‌کند و مجلس یازدهم که مجلسی انقلابی و استکبار ستیز است را با نشاط و شور انقلابی افتتاح و این مجلس نقطه آغاز یک جهش جدید می‌شود.
8	وی ادامه داد: این مسئله نشان دهنده شکوه و عظمت یک انقلاب بزرگ و نیروی قدرتمند است آنچه که امروز می‌بینیم در فضای تحریم به دست آمده، شکستن تحریم و طراحی و ساخت سیستم‌ها و بومی کردن آنها است.
9	سرلشکر سلامی گفت: بخش مهمی از قدرت نظامی دریایی ما ناشناخته است، جز مهم و خطرناک این قدرت پنهان است، دشمنان ما این قدرت را روزی خواهند دید که نیت و نگاه بد به این سرزمین داشته باشند و آن روز آتش اصلی نیروهای ما را در دریا و آسمان خواهند دید و میدان جنگ، جهنمی برای دشمنان ایران و اسلام خواهد شد.
10	وی افزود: اعتماد به نفس قوی داریم، رهبر معظم انقلاب این اعتماد را به ما تعلیم داده است ایشان رهبری دوراندیش، دشمن شناس و الهام یافته از وحی هستند که با اتکا به ایشان راه را به پیش می‌بریم ملت ایران هم اطمینان داشته باشند ما از هویت و کرامت آنها پشتیبانی خواهیم کرد.
11	فرمانده کل سپاه تاکید کرد: حرف ما با عمل هیچ تفاوتی ندارد، هیچ وعده بی‌عملی نداریم امروز ملت ایران در اوج عزت و کرامت قرار دارد این در حالی است که دشمن اضطراب سیاسی دارد اما در ایران در اوج سخت‌ترین شرایط انتخابات با شکوه برگزار شد و در بستر آرامش و امنیت افتتاح یک مجلس انقلابی را شاهد بودیم، این مجلس با نشاط و انقلابی با روحیه استکبار ستیزی به پیش خواهد رفت و ما هم حامی آنها هستیم به ملت اعلام می‌کنیم ما پیشمرگان شما هستیم و اجازه تسلط دشمن به کشور را نخواهیم داد و آنها راهی جز عقب نشینی در برابر ملت ایران را ندارند.
