roozno_data###چالش لیست در اردوگاه اصلاح‌طلبان###http://roozno.com//fa/news/413078/چالش-لیست-در-اردوگاه-اصلاح‌طلبان###[]###2020-02-12 09:26:00###۴۱۳۰۷۸###['اردوگاه اصلاح طلبان', 'چالش لیست']
1@@@2
1	این روزها برای اصلاح‌طلبان ارائه یا عدم ارائه لیست بحثی فرعی تلقی شده و گمانه‌زنی‌های زیادی پیرامون این مسأله وجود ندارد؛ زیرا با توجه به نتیجه نهایی بررسی صلاحیت‌ها که طی روزهای گذشته از سوی شورای نگهبان قانون اساسی اعلام شد، اولا کاندیدایی از جریان اصلاح‌طلب در بسیاری از حوزه‌ها وجود ندارد و ثانیا افراد باقی مانده در عرصه رقابت‌ها قادر به نمایندگی جریان اصلاحات و پیگیری مطالبات مردم در شرایط کنونی نیستند.
2	به همین دلیل نیز شورای عالی سیاستگذاری اصلاح‌طلبان با در نظر گرفتن موانع موجود بر سر راه اصلاح‌طلبان اعلام کرد که برای یازدهمین دوره انتخابات مجلس شورای اسلامی لیستی ارائه نخواهد کرد و احزاب اصلاح‌طلب مختارند تا جداگانه برای ارائه یا عدم ارائه لیست تصمیم بگیرند.
3	به گزارش روز نو :با این وجود برخی دیگر از اصلاح‌طلبان هنوز معتقد به ارائه لیست هستند.
4	آذر منصوری، عضو شورای عالی سیاستگذاری اصلاح‌طلبان و قائم مقام حزب اتحاد ملت در این باره معتقد است که این بار اصلاح‌طلبان نه انتخابات را تحریم می‌کنند و نه در پی «تَکرار» بر می‌آیند.
5	او به «ایرنا پلاس» می‌گوید: «اینکه جریان سیاسی لیست نمی‌دهد یعنی ما کاندیدای مشخصی در این انتخابات نداریم؛ ما ممکن‌ترین موضع‌گیری را داشتیم و تأکید می‌کنم رویکرد و واژه تحریم در مشی اصلاح‌طلبانه جایی ندارد».
6	به گفته آذر منصوری، اصلاح‌طلبان به دلیل تهدیدهای خارجی علیه کشور حاضر به تحریم انتخابات نمی‌شوند؛ چراکه عده‌ای مترصددند کاهش مشارکت عمومی را بهانه‌ای برای افزایش فشار خارجی کنند.
7	از همین رو نیز به رغم عدم ارائه لیست از مردم خواسته‌اند تا به پای صندوق‌های رأی بیایند؛ موضعی که بسیاری دیگر از شخصیت‌های اصلاح‌طلب از آن حمایت کرده و ضمن تأکید بر «امکان ناپذیری ارائه لیست»، بر پایبندی جریان اصلاحات به انقلاب و مقام معظم رهبری تأکید کرده‌اند.
8	دبیرکل مجمع پیروان خط امام(ره) با اشاره به همین موضوع تصریح می‌کند: «برنامه‌ای برای حمایت از لیست خاصی در انتخابات نداریم».
9	سیدهادی خامنه‌ای می‌افزاید: «ما هنوز در راه رسیدن به آرمان‌های انقلاب مسیر زیادی را در پیش داریم اما انقلاب و حرکت مردمی آن ادامه دارد.
10	همه گروه‌ها و احزاب سیاسی معتقد به حمایت از نظام و کشور هستند.
11	رهبر معظم رهبری اسلامی نیز بارها فرمودند اختلاف نظر مساله‌ای خالی از اشکال است و این مسائل همواره در بین اندیشمندان و علما وجود داشته است».
12	محمدرضا عارف، رئیس شورای عالی سیاستگذاری نیز روز سه‌شنبه گفت: «متاسفانه جریان اصلی اصلاحات در بسیاری از حوزه‌ها عملا نمی‌تواند لیست کیفی خودش را ارائه کند ولی در عین حال سیاست کلی ما مشارکت جدی و حضور جدی پای صندوق‌های رأی است.
13	وی افزود: «در استان‌ها تلاش داریم لیست ارائه کنیم اما در تهران چون ما مشکل جدی در معرفی افراد و لیست واحد داشتیم، شورای عالی اصلاح‌طلبان اختیار را به احزاب داد و خوشبختانه احزاب امروز فعال شده‌اند تا ان‌شاءاغیره حدالامکان لیست خوبی را ارائه کنند».
14	او همچنین به انتقاد از وضعیت بررسی صلاحیت‌ها پرداخت و افزود: «ردصلاحیت‌ها دیگر از ناراحتی گذشته ‌است.
15	ما انتظار داشتیم که به مر قانون عمل شود اما احساس می‌شود که در برخی موارد سلیقه‌ای عمل شده است».
16	نمونه این موضع‌گیری‌ها در احزاب، گروه‌ها و شخصیت‌های اصلاح‌طلبان اندک نیست اما نمی‌توان آن را موضع همه اصلاح‌طلبان توصیف کرد؛ چرا که هنوز برخی اصلاح‌طلبان تلاش می‌کنند که در قالب ائتلاف بین‌الاحزاب لیستی برای انتخابات ارائه کنند.
17	لیست ائتلافی احزاب؟اصلاح‌طلبانی که سعید حجاریان برای توصیف آنان واژه «رقیق» را به کار می‌برد و توانسته‌اند از سد نظارت شورای نگهبان عبور کنند، تلاش زیادی به خرج می‌دهند که بتوانند لیستی برای ارائه به مردم آماده کرده و از فرصت لیست برای پیروزی در انتخابات مجلس شورای اسلامی بهره ببرند.
18	مصطفی کواکبیان از اعضای کنونی فراکسیون امید مجلس شورای اسلامی که توانسته مجوز حضور در رقابت‌های انتخاباتی را از شورای نگهبان اخذ کند بر خلاف دیگر اصلاح‌طلبان معتقد است که در تهران امکان ارائه لیست وجود دارد اما برای شهرستان‌ها چنین نیست.
19	او روز 22 بهمن در حاشیه راهپیمایی سالگرد انقلاب اسلامی تأکید کرد: «ما در تهران به اندازه کافی نامزد داریم تا اینجا که بتوانیم لیست بدهیم اما در استان‌ها نمی‌توانیم رقابت کنیم زیرا نامزدی نداریم».
20	او یک روز قبل نیز تصریح کرده بود: «در حال رایزنی برای بستن لیست انتخاباتی هستیم و در لیست ما نمایندگان فعلی مجلس و دبیران کل احزاب، شخصیت‌های اجرایی اصلاح‌طلب، زنان، جوانان و شخصیت‌های تشکیلاتی مطرح اصلاح‌طلب حضور دارند.
21	البته حزب کارگزاران گفته که می‌خواهد لیست مستقل بدهد و ما بنا داریم با این حزب وارد مذاکره و گفت‌وگو شویم».
22	کواکبیان همچنین گفت که لیست احزاب اصلاح‌طلب همزمان با روز آغاز تبلیغات انتخاباتی، نهایی و اعلام خواهد شد.
23	علی صوفی اما معتقد است که این رفتارها ایجاد «رقابت صوری» است.
24	او به «ایرنا» می‌گوید: «عده‌ای به نحوی عمل می‌کنند که نامزدهایی که رای‌آوری و اقبالی ندارند را به‌نام اصلاح‌طلبان به صحنه بیاورندکه بگویند اصلاحات شکست خورده است.
25	رویکردی که برخی احزاب اصلاح‌طلب در جهت تهیه لیست با عنوان اصلاح‌طلبی در پیش گرفته‌اند بار آن بر دوش مجموعه اصلاح‌طلبی خواهد بود که توصیه می‌کنم برای جلوگیری از این خسارت دوستان با نام و هویت حزبی خود وارد شوند، مشکلی نداریم بار تصمیمات بر دوش خود احزاب بیفتد».
26	دبیرکل حزب پیشرو اصلاحات، درباره درخواست «مصطفی کواکبیان» رئیس دوره‌ای شورای هماهنگی جبهه اصلاحات برای تهیه و ارائه لیست انتخاباتی در تهران، گفت: آقای کواکبیان با چه مجوزی چنین درخواستی دارند؟ باید اول نظرش را در شورای هماهنگی مطرح کرده و در صورت تصویب و اجماع چنین رویکردی را اعلام کند.
27	آرمان
