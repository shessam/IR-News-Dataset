asriran_1_data###اسکوچیچ: با آغوش باز از صحبت های مربیان فوتبال ایران استفاده می کنم/ رفته رفته تزریق افکار و شخصیت من را در تیم ملی مشاهده خواهید کرد###https://www.asriran.com/fa/news/713889/اسکوچیچ-با-آغوش-باز-از-صحبت-های-مربیان-فوتبال-ایران-استفاده-می-کنم-رفته-رفته-تزریق-افکار-و-شخصیت-من-را-در-تیم-ملی-مشاهده-خواهید-کرد###['ورزشی']###2020-02-15 14:49:00###۷۱۳۸۸۹###['اسکوچیچ', 'فوبتال']
42@@@43
1	سرمربی تیم ملی فوتبال ایران گفت:انتخاب من به عنوان سرمربی تیم ملی ایران افتخار بزرگی است.
2	به گزارشفارس، دراگان اسکوچیچ سرمربی جدید تیم ملی فوتبال ایران در اولین نشست خبری که با اصحاب رسانه برگزار کرد پاسخگوی سوالات خبرنگاران بود.
3	متن صحبت‌های سرمربی تیم ملی را در زیر می‌خوانید:اسکوچیچ در بخش ابتدایی صحبت‌های خود اظهار داشت: می خواهم در ابتدا در مورد برنامه های آماده سازی تیم ملی صحبت کنم.
4	انتخاب من به عنوان سرمربی تیم ملی ایران افتخار بزرگی است.
5	وی ادامه داد: فکر می‌کنم این اولین بار است که یک مربی خارجی پس از 5 سال حضور در فوتبال ایران به عنوان سرمربی تیم ملی انتخاب می‌شود و این بار مسئولیت من را بیشتر می‌کند.
6	در مورد موقعیت فعلی تیم ملی در بازی‌های مرحله انتخابی جام جهانی شاید این تیم در مسیر درستی قرار نگرفته و من اینجا هستم که با تمام انرژی مثبتی که منتقل می‌کنم و دانش و تجربه‌ای که دارم در راستای موفقیت تیم ملی قدم بردارم.
7	اسکوچیچ تصریح کرد: دوست دارم پیرو صحبت‌هایی که در رسانه‌ها مطرح شد به طور شفاف و واضح در مورد اهدافم صحبت کنم.
8	هدف ما این است که بازی به بازی مسابقات را با پیروزی پشت سر بگذاریم.
9	یک انرژی مثبت به تیم ملی و فوتبال ایران تزریق کنیم و پس از آن این منجر به صعود ما به جام جهانی خواهد شد.
10	اسکوچیچ افزود: مطمئنا ارتباط بسیار خوبی با باشگاه‌ها خواهیم داشت و با آغوش باز از صحبت‌های مربیان شاغل در فوتبال ایران استفاده می‌کنم.
11	مطمئن باشید تعامل خوبی بین ما و مربیان حاضر در ایران خواهد بود.
12	یکی از فوایدی که وجود من در تیم ملی دارد این است که با فضای فوتبال ایران آشنا هستم و با توجه به کارکرد 5 ساله‌ام ذهنیت بازیکنان ایرانی را می‌شناسم.
13	قطعا این موضوع می‌تواند به پیشبرد اهداف ما کمک کند.
14	وی تصریح کرد: در مرحله اول کار خودم را با تیم ملی فوتبال ایران شروع کرده و ابتدا به تجزیه و تحلیل و آنالیز مسابقات لیگ برتر و مسابقات قهرمانان آسیا پرداختیم.
15	این اولین اقدام ما بود که صورت گرفت و البته تمام نکات مثبت و منفی و نمایش‌های بازی‌های اخیر تیم ملی را استخراج کرده‌ایم.
16	در حال حاضر اولویت ما روی لژیونرهای فوتبال ایران خواهد بود و قصد داریم مسابقات آنها را مورد ارزیابی قرار دهیم.
17	از همین جا یک پیام به بازیکنان شاغل در فوتبال ایران می‌دهم و به آنها می‌گویم همگی شانس حضور در تیم ملی را دارند اما این موضوع به آمادگی آنها در مسابقات مختلف ربط دارد.
18	وی گفت: طی 5 روز آینده برنامه‌های ما به این شکل است که تمرکزمان روی بازیکنان لژیونر باشد.
19	با توجه به پراکندگی لیگ‌هایی که بازیکنان لژیونر در آنها بازی می‌کنند برایم میسر نیست که بازی‌های همه آنها را در این بازه زمانی کم از نزدیک ببینم اما سعی می‌کنم از طریق تماس تلفنی، تماس تصویری و تماشای مسابقاتشان با آنها ارتباط بگیرم.
20	سعی می‌کنم انرژی مثبت خودم را به آنها به اشتراک بگذارم و در مورد برنامه‌های آتی تیم ملی با آنها صحبت کنم.
21	اسکوچیچ افزود: همان‌طور که گفتم بررسی‌های ما ادامه خواهد داشت تا به مرحله بعدی کارمان برسیم.
22	در یک بازه زمانی کوتاه‌مدت و با توجه به بازی‌های تیم ملی در مرحله قبل نمی‌توان انتظار تغییر خیلی بزرگ داشته باشیم اما رفته رفته تغییر شکل می‌گیرد و تزریق افکار و شخصیت من را در تیم ملی مشاهده خواهید کرد.
23	بعد از این که ‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌به مرحله انتخاب بازیکن برای مسابقات آتی رسیدیم، مدل بازی تیم را انتخاب می‌کنیم.
24	ساماندهی تیم را به طور دقیق زیر نظر می‌گیریم و بعد یک تیم ملی توانا و پویا را مشاهده خواهید کرد.
25	سرمربی تیم ملی فوتبال با اشاره به ارتباط باشگاه‌های ایرانی عنوان کرد: یک بازیکن ممکن است در باشگاه خودش خواسته‌های متفاوتی داشته باشد.
26	از آن درخواست‌ها و نیازهایی که ممکن است در تیم ملی داشته باشد.
27	این نیاز به یک ارتباط مستمر و پایدار بین کادر فنی تیم ملی و کادر فنی باشگاه‌ها دارد.
28	نمی‌خواهم در مورد ارتباط باشگاه‌ها و تیم ملی در زمان کی‌روش صحبت کنم، اما چیزی که در زمان من اتفاق خواهد افتاد، یک ارتباط سازنده و مستمر خواهد بود، به این شکل که سرمربی باشگاهی که بازیکن در تیم ملی دارد در هر حال می‌داند که من در حال انجام چه کاری هستم و من هم از برنامه‌های آنها مطلع خواهم بود تا به این شکل یک برنامه مشترک را پیش ببریم.
29	البته این را هم بگویم بعضی از لژیونرهای ما مربیانی دارند که آنها دوستان من هستند و ما می‌خواهیم به نحو احسن از این ارتباطاتمان برای تیم ملی استفاده کنیم.
30	وی در خصوص اینکه در زمان کی‌روش تیم ملی دو بار به جام جهانی صعود کرد و آیا وی برنامه‌ای دارد که تیم ملی برای سومین بار در یک دهه اخیر راهی جام جهانی شود، گفت: ما همه در اینجا هستیم که به بهترین شکل از تیم ملی حمایت کنیم.
31	با شناختی که از بازیکنان فوتبال ایران دارم و می‌دانم آنها چه تعهدی دارند قول می‌دهم از هیچ تلاشی دریغ نکنم.
32	قطعا بازیکنان تیم ملی نیز پیام من را می‌خوانند و می‌شوند و به مردم می‌گویم که ما باید نتایج گذشته تیم ملی را فراموش کنیم و فصل جدیدی را برای فوتبال ایران رقم بزنیم.
33	از اصحاب رسانه هم می‌خواهم که به ما کمک کنند، زیرا یک نفر نمی‌تواند تمامی خواسته‌ها را جامه عمل بپوشاند.
34	اسکوچیچ در پاسخ به این سوال که چه برنامه‌ای برای مدیریت کردن لژیونرها در تیم ملی دارد، گفت: هدف من این است که انگیزه بازیکنان را در قالب توانایی آنها بالا ببرم.
35	قطعا آنها آگاه هستند که پوشیدن پیراهن تیم ملی چه افتخار بزرگی است و ما دوست داریم همه به یک هدف مشترک برسیم.
36	طبیعتا در این راه باید دست به دست هم بدهیم و برای موفقیت تیم ملی به هم کمک کنیم.
37	سرمربی تیم ملی فوتبال در خصوص اینکه آیا دستیارانش را برای حضور در تیم ملی انتخاب کرده و آیا از وحید هاشمیان استفاده می‌کند یا خیر، اظهار داشت: ما این روزها درگیر مسائل گوناگون هستیم اما قطعا از تجربه و دانش مربیان قبلی استفاده خواهیم کرد.
38	اینکه قرار است چه کسانی دستیار من باشند طی روزهای آینده مشخص خواهد شد اما در کرواسی ضرب‌المثلی داریم که می‌گویند هر سری یک عقلی دارد.
39	بنابراین معتقد به مشورت هستم و از نظرات همه استفاده می‌کنم.
40	وی در پاسخ به این سوال که از انتخاب شما خیلی انتقاد شده و حتی از نقش افراد غیرفوتبالی در این انتخاب صحبت می‌شود و الان فرصت خوبی است که از این انتخابش به عنوان سرمربی تیم ملی ایران دفاع کند، تاکید کرد: من نمی‌دانم، در مورد موضوعات پشت صحنه فدراسیون باید صحبت کند، اما می‌دانم به خاطر دانش و شناخت من از فوتبال ایران فدراسیون به این جمع‌بندی رسیده و این نکته بسیار مهمی بوده که فدراسیون فوتبال روی آن تاکید داشته است.
41	اسکوچیچ در مورد اینکه به عنوان پنجمین مربی کروات در ایران مشغول کار است و سایر مربیان کرواتی که در ایران بودند از او حمایت کردند و آیا با آنها مشورتی داشته یا خیر، خاطر نشان کرد: در ابتدا باید بگویم افتخار می‌کنم ارتباط تنگاتنگی بین ایران و کرواسی از لحاظ فوتبالی وجود دارد و این موضوع را چند روز پیش که در خدمت سفیر بودم به او هم اعلام کردم.
42	همچنین افتخار می‌کنم به عنوان یک مربی کروات در رأس تیم ملی ایران فعالیت دارم.
43	قبل از انتخابم صحبتی با مربیان هموطنم نداشتم اما می‌توانم بگویم برانکو اولین کسی بود که بعد از خبر انتصابم به من تبریک گفت، البته بلاژوویچ هم در رسانه‌ها صبحت کرد و از من حمایت کرد، اما من شخصا با او هنوز صحبتی نداشته‌ام.
44	سرمربی تیم ملی فوتبال افزود: خبر انتصابم در کشور کرواسی بسیار خبرساز بوده چون برای اصحاب رسانه‌های کرواسی هم مهم است که هموطنشان در ایران فعالیت می‌کند.
45	وی در پاسخ به این سوال که با مربیان زیادی از کروات در ارتباط است و آیا این ارتباط‌ها می‌تواند باعث کمک به فوتبال ایران شود، توضیح داد: ما تقویم فصل جاری را مشخص کرده‌ایم ولی همانطور که شما گفتید ارتباطات خوبی دارم که بیشتر این ارتباطات در ایتالیا و اسپانیا است.
46	مطمئنا از این ارتباطات برای پیشبرد برنامه‌های تیم ملی استفاده خواهم کرد و بدون شک فدراسیون هم از هیچ تلاشی برای موفقیت تیم ملی فروگذار نخواهد بود.
47	اسکوچیچ در خصوص نحوه جدایی‌اش از نفت آبادان و اینکه این مربی را با کارلوس کی روشی قیاس می‌کنند که افتخارات زیادی داشته و حتی منتقدان می‌گویند تیم ملی به اسکوچیچ وزن داده است نه این مربی به تیم ملی، عنوان کرد: من طی هفته‌های اخیر در رسانه‌ها خوانده‌ام که مشکل قلبی دارم، در حالی که این موضوع را از طریق رسانه‌ها شنیده‌ام و مشکل قلبی‌ ندارم.
48	من یک بیماری آلرژی داشتم که در آبادان جدی شده بود و البته خوشبختانه برطرف شد.
49	وقتی نفت آبادان را ترک کردم هیچ خبری از اینکه به تیم ملی می‌روم نداشتم و اصلا قرار نبود چنین اتفاقی بیفتد.
50	سرمربی جدید تیم ملی تاکید کرد: حتی مدیرعامل باشگاه نفت آبادان ادعا کرد حالا که قراردادم با این باشگاه تمام شده به تیم ملی بروم و در آنجا کار کنم، ولی آن زمان که خواستار جدایی بودم بحثی در مورد حضورم در تیم ملی مطرح نشده بود.
51	آن زمان 65 باشگاه مهم و صاحب نام برای حضور من در تیمشان با من تماس گرفتند که من هم به مدیریت باشگاه نفت آبادان اعلام کردم قول می‌دهم که به هیچ باشگاه ایرانی دیگری نروم.
52	اما وقتی بحث تیم ملی مطرح شد، قضیه فرق کرد و طبعا این پیشنهاد برایم متفاوت بود.
