tabnak_data###از "ورود رئیس بانک چیس نیویورک به تهران" تا "پیشنهاد وام قرض الحسنه 3 میلیون تومانی برای تولد فرزند"###https://www.tabnak.ir/fa/news/953310/از-ورود-رئیس-بانک-چیس-نیویورک-به-تهران-تا-پیشنهاد-وام-قرض-الحسنه-3-میلیون-تومانی-برای-تولد-فرزند###['اقتصادی', 'داخلی']###2020-01-21 07:00:00###۹۵۳۳۱۰###['اقتصاد در گذر زمان', 'تاریخ اقتصاد', 'اقتصاد ایران', 'وام ازدواج', 'قرض الحسنه', 'هواپیما', 'تحریم', 'رئیس کل بانک مرکزی']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی اولین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	1 بهمن 1352، ديويد راكفلر رئيس بانك چيس منهتن نيويورك وارد تهران شد و در طول اقامت خود در تهران با مقامات بانك صادرات ايران ديدار و گفت وگو كرد.
4	حاصل اين گفت وگوها توافق طرفين براي ايجاد يك بانك مشترك با سرمايه دو ميليارد ريال بود.
5	1 بهمن 1354، سازمان سيا در گزارشي محرمانه راجع به اشرف پهلوي به فساد مالي و اخلاقي گسترده وي اشاره كرد.
6	1 بهمن 1359، بانك انگليس اعلام كرد: دارايي هاي مسدودشدة ايران در آمريكا به حساب مخصوص الجزاير ريخته شد.
7	1 بهمن 1391، اولین روز بهمن با حاشیه ‌های فراوانی برای محمود بهمنی رییس‌کل بانک مرکزی آغاز شد؛ تصویب طرح تحقیق و تفحص از این بانک در مجلس شورای اسلامی با چهار محور و اعلام خبر بازنشستگی او از سوی برخی سایت‌ های خبری دومین ماه زمستان را برای رییس‌کل بانک مرکزی پر‌حاشیه ‌تر از قبل کرد؛ در اولین ساعت اولین روز بهمن، مجلس به انجام تحقیق و تفحص از بانک مرکزی رای داد.
8	1 بهمن 1392، شرکت بازرسی کیفیت و استاندارد ایران نتایج میزان رضایت مشتریان از فروش خودروهای سواری کشور را برای یازدهمین دوره متوالی اعلام کرد و مشخص شد باز هم شرکت ‌های واردکننده و مونتاژی، بهترین عملکرد را در این ماجرا داشته ‌اند.
9	1 بهمن 1393، باراک اوباما رئیس جمهور آمریکا در سخنرانی سالانه خود در کنگره اعلام کرد که هر گونه لایحه تحریمی علیه ایران را بی درنگ وتو خواهد کرد.
10	1 بهمن 1394، شرکت هواپیمایی آلمانی (TUIfly) اعلام کرد که مذاکراتی را با ایران برای اجاره هواپیماهای خود به این کشور به انجام رسانده است.
11	1 بهمن 1397، مرکز پژوهش‌های مجلس پیشنهاد داد وام ازدواج به ۲۵ میلیون تومان افزایش یابد و وام قرض‌الحسنه حداقل ۳ میلیون تومانی برای تولد فرزند پرداخت شود.
12	منابع: موسسه مطالعات و پژوهش های سیاسی و روزنامه دنیای اقتصاد
