roozno_data###استیضاح ترامپ منتفی شد###http://roozno.com//fa/news/412213/استیضاح-ترامپ-منتفی-شد###[]###2020-02-06 12:35:00###۴۱۲۲۱۳###['منتفی', 'استیضاح ترامپ']
1
1	سنای آمریکا در جلسه‌ای که برای رأی‌گیری در خصوص استیضاح رییس‌جمهور این کشور برگزار کرد، رأی به عدم استیضاح داد و بدین ترتیب دونالد ترامپ از اتهامات وارد شده تبرئه شد و همچنان رییس جمهور آمریکا ماند.
2	به گزارش روز نو ، اتهامات مطرح شده علیه ترامپ در ماجرای استیضاح در قالب دو بند "سوءاستفاده از قدرت" و" اخلال در روند رسیدگی کنگره" مطرح شده بود.
3	سناتورهای آمریکا مجرم بودن ترامپ بر اساس این دو بند را به رأی گذاشتند که در جریان آن رییس‌جمهوری آمریکا به ترتیب با ۵۲ و ۵۳ رأی جمهوری‌خواهان تبرئه شد.
4	رای‌گیری در مجلس سنای آمریکا در خصوص اولین بند استیضاح ترامپ انجام شد که در آن ۵۲ سناتور به گناهکار نبودن ترامپ رای دادند و ۴۸ سناتور او را گناهکار دانستند.
5	بر این اساس ترامپ از بند اول استیضاح تبرئه شد.
6	بند دوم استیضاح ترامپ هم رای نیاورد.
7	در پایان رای‌گیری در خصوص بند دوم استیضاح، ۵۳ سناتور آمریکایی ترامپ را گناهکار ندانستند و ۴۷ سناتور او را گناهکار خواندند.
8	ترامپ از دومین بند استیضاح هم تبرئه شد.
9	با رأی‌گیری سنا بدین ترتیب پرونده استیضاح رییس‌جمهوری آمریکا بسته شد.
10	نتایج رأی‌گیری حاکی است سناتورهای جمهوری‌خواه به اتفاق رأی به عدم استیضاح داده‌اند.
11	اکثریت سنای آمریکا در حال حاضر در اختیار هم‌حزبی‌های ترامپ است و پیش‌بینی می‌شد که دموکرات‌ها در چنین شرایطی، بخت چندانی برای برکنار کردن رییس‌جمهوری این کشور نداشته باشند.
12	نتایج رأی‌گیری در سنا نشان‌ می‌دهد تمامی جمهوری‌خواهان رأی به عدم استیضاح ترامپ داده‌اند؛ به استثنای میت رامنی که تنها در بند نخست رأی به استیضاح داده است.
13	ترامپ در واکنش به این رأی‌گیری، ویدئویی را در توییتر منتشر کرده است.
14	در این ویدئو او رییس‌جمهور «همیشگی» آمریکا معرفی می‌شود.
