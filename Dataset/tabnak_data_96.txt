tabnak_data###ترامپ به پاکستان می‌رود###https://www.tabnak.ir/fa/news/953671/ترامپ-به-پاکستان-می‌رود###['صفحه نخست', 'بین\u200cالملل']###2020-01-22 10:34:00###۹۵۳۶۷۱###['ترامپ', 'رئیس جمهور آمریکا', 'پاکستان', 'عمران خان', 'رئیس جمهور پاکستان']
1
1	وزیر امور خارجه پاکستان پس از سومین دیدار نخست وزیر این کشور با رییس جمهوری آمریکا در داووس، اعلام کرد که دونالد ترامپ بزودی به پاکستان سفر خواهد کرد.
2	به گزارش «تابناک» به نقل از ایرنا، رسانه های پاکستان روز چهارشنبه این اظهارات را به نقل از گفت وگوی «شاه محمود قریشی» با خبرنگاران پس از دیدار رسمی "عمران خان" و ترامپ در حاشیه مجمع جهانی اقتصادی عنوان کردند.
3	وزیر امور خارجه پاکستان افزود: دیدار سران پاکستان و آمریکا سازنده بود و ترامپ اطمینان داد که بزودی از پاکستان بازدید خواهد کرد.
4	وی گفت: نخست وزیر پاکستان در این نشست از رییس جمهوری آمریکا تقاضای همکاری در زمینه گروه ویژه اقدام مالی (FATF) کرد و ترامپ را در جریان اقدامات اسلام آباد برای عمل به تمهیدات گروه اف ای تی اف قرار داد.
5	قریشی اظهار کرد: عمران خان با ترامپ درباره اوضاع خاورمیانه، فرآیند صلح افغانستان، وضعیت کشمیر و گسترش مناسبات بازرگانی میان پاکستان و آمریکا نیز گفت وگو کرد.
6	عمران‌خان و دونالد ترامپ پیش از این دو بار دیدار دوجانبه برگزار کرده‌اند.
7	سران پاکستان و آمریکا ۳۱ تیرماه امسال در کاخ سفید و پس از آن اول مهرماه در حاشیه مجمع عمومی سازمان ملل در نیویورک دیدار کردند.
