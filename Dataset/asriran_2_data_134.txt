asriran_2_data###واتس‌اپ، مقصر افت شارژ گوشی‌های اندرویدی!###https://www.asriran.com/fa/news/698160/واتس‌اپ-مقصر-افت-شارژ-گوشی‌های-اندرویدی###['اجتماعی ']###2019-11-13 13:12:00###۶۹۸۱۶۰###['واتس آپ', 'اندرویدی']
3
1	به نظر می‌رسد که واتس‌اپ در بسیاری از گوشی‌های اندرویدی، موجب افت شدید میزان شارژ دستگاه می‌شود.
2	به گزارش ایسنا، بر اساس گزارش‌های منتشر شده از سوی کاربران در فضای مجازی و شبکه های اجتماعی، می‌توان دریافت که مشکل شارژدهی و افت شدید و ناگهانی در میزان شارژ باتری گوشی های اندرویدی تقصیر اپلیکیشن واتس‌اپ بوده است به گونه‌ای که این کاربران اعلام کردند.
3	واتس‌اپ به عنوان یکی از محبوب‌ترین اپلیکیشن‌های پیام‌رسان در جهان، به تازگی با چالش جدیدی روبرو شده است و آن نیز مصرف بالای باتری در برخی از گوشی‌های اندرویدی است.
4	بر اساس گزارشی که در وب سایتphonearena آمده است، بسیاری از کاربران گوشی‌های گلکسی اس ۱۰ ای و گلکسی اس ۹ سامسونگ، پیکسل ۳ و ۴ گوگل و وان پلاس ۶ در شبکه اجتماعی ردیت از میزان مصرف سرسام آور شارژ باتری گوشی توسط اپلیکیشن پیام‌رسان واتس‌اپ گله و شکایت کرده و خاطرنشان کرده اند که بعد از دریافت آپدیت جدید این نرم افزار که به قابلیت باز کردن با اثرانگشت (Unlock with fingerprint) مجهز است، شارژ گوشی آنها به شدت کاهش یافته است.
5	به گونه ای که در صورت استفاده از واتس‌اپ تنها به مدت یک دقیقه، شارژ گوشی آنها به قدری کاهش می‌یابد که انگار یک ساعت و نیم از آن استفاده کرده‌اند.
6	همچنین این انتقادات در بخش نظردهی دانلود واتس‌اپ بر روی پلتفرم گوگل پلی استور نیز به چشم می‌خورد.
7	یکی از کاربران گوشی شیائومی ردمی نوت ۵ نیز می‌گوید: باز بودن واتس اپ در برنامه‌های پس زمینه گوشی موجب شده میزان شارژ دستگاه من از ۷۴ درصد به ۱۹ درصد کاهش یابد.
8	این بدان معناست که بسیاری از کاربران از کاهش حداقل ۳۰ درصد میزان شارژ گوشی‌های هوشمند اندرویدی خبر داده و از شرکت توسعه دهنده واتس اپ درخواست کرده اند که هرچه سریعتر به مشکل مربوطه رسیدگی کرده و به برطرف سازی هرچه سریعتر آن بپدازد.
9	اپلیکیشن پیام‌رسان واتس‌اپ که یکی از محبوب‌ترین و پرطرفدارترین پیام‌رسان‌های جهان است نیز از قابلیت Encryption End to End یا رمزنگاری پیشرفته پشتیبانی می‌کند و از پروتکل‌های پیشرفته‌ای برای حفظ حریم شخصی کاربرانش برخوردار است.
10	این اپلیکیشن که برای تمامی سیستم‌های عامل اندروید، iOS و ویندوز قابل استفاده است، در سال ۲۰۱۶ میلادی لقب پرکاربردترین پیام‌رسان جهان را گرفت.
11	واتس‌اپ از آن جهت ضریب امنیت سایبری بالایی دارد که مکالمات و اطلاعات مبادله شده میان کاربران و مخاطبان به صورت کامل محافظت شده بوده و مکالمات و اطلاعات شخصی و خصوصی آن‌ها از سوی نهادهای دیگر قابل رصد و ردگیری نخواهد بود.
