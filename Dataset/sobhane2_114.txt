sobhane2###nan###http://sobhanehonline.com/fa/news/204067/سرانجام-تکلیف-برق-استخراج-ارزهای-مجازی-مشخص-شد###نبض بازار###2019-11-13 19:13:00###۲۰۴۰۶۷###['برق', 'استخراج', 'ارز']
1
1	سخنگوی صنعت برق با اشاره به اینکه ماینرها نسبت به تعیین قیمت صادراتی برق اعتراضی ندارند، گفت:قیمت برق مراکز استخراج رمز ارزها به ازای هر کیلووات ساعت در 8 ماه از سال 480 تومان و برای چهار ماه گرم سال دو برابر متوسط قیمت صادراتی برق خواهد بود.
2	مصطفی رجبی مشهدی با اشاره به اینکه ماینرها از امروز می توانند برای دریافت مجوز فعالیت رسمی در استخراج رمز ارزها اقدام کنند گفت: مقررات تامین برق مراکز استخراج رمز ارزها مشخص شد و براساس این مقررات قیمت برق مراکز استخراج رمز ارزها به ازای هر کیلووات ساعت معادل متوسط قیمت صادراتی برق 965 تومان خواهد بود که در 8 ماه از سال این مقدار 50 درصد مبلغ متوسط قیمت صادراتی یعنی 480 تومان خواهد بود و برای چهار ماه گرم سال دو برابر متوسط قیمت صادراتی برق خواهد بود.
3	وی افزود: البته این مراکز امکان استفاده از برق را برای 300 ساعت از سال که ساعات اوج بار مصرف است و در ماه‌های تیر و مرداد خواهد بود ندارند و در این ساعات استفاده از برق برای آنها ممنوع است.
4	رجبی مشهدی گفت: هزینه‌های انشعاب عمومی برق برای این استخراج کنندگان رمز ارزها دریافت نخواهد شد و در صورتی که این مراکز به صورت مجتمع و میزان مصرفی بالاتر باشند از تخفیفات بیشتری برخوردار خواهد شد.
5	وی گفت:‌آن مرکزی که به شبکه برق متصل می‌شوند میزان تخفیفات آنها 20 درصد خواهد بود و علاوه بر این تخفیف در صورتی که از تجهیزات داخلی استفاده کنند 15 درصد دیگر به این تخفیف اضافه می‌شود و جمعا تخفیفات 35 درصد خواهد بود.
6	*پاداش به معرفی کنندگان استخراج کنندگان رمز ارزهای متخلف
