tabnak_data###گفتگوی ۲+۲ وزرای دفاع و خارجه روسیه و فرانسه در نیمه دوم سال ۲۰۲۰###https://www.tabnak.ir/fa/news/957653/گفتگوی-۲-۲-وزرای-دفاع-و-خارجه-روسیه-و-فرانسه-در-نیمه-دوم-سال-۲۰۲۰###[]###2020-02-08 15:13:00###۹۵۷۶۵۳###['روسیه', 'فرانسه', 'اروپا']
1
1	مدیر بخش اروپای وزارت خارجه روسیه گفت، مسکو و پاریس ممکن است در نیمه دوم سال جاری میلادی نشست ۲+۲ وزرای خارجه و دفاع برگزار کنند.
2	به گزارش ایسنا، به نقل از خبرگزاری اسپوتنیک، نشست قبلی بین وزرای خارجه و دفاع روسیه و فرانسه در مسکو و در سپتامبر ۲۰۱۹ و پس از هفت سال وقفه برگزار شد.
3	دو طرف در نشست سال گذشته میلادی بر احیای نشست‌های منظم بر اساس همین فرمت توافق کردند.
4	الکسی پارامانوف، مدیر بخش نخست اروپای وزارت خارجه روسیه گفت: انتظار داریم که نشست بعدی شورای همکاری امنیتی روسیهفرانسه با حضور وزرای دفاع و خارجه دو کشور در نیمه دو سال جاری میلادی برگزار شود.
5	این مقام مسئول ادامه داد، فرمت مذکور به دو کشور برای بهبود و گسترش واکنش‌های هماهنگ شده به چالش‌های کنونی برای ثبات و امنیت که هم نگرانی دو کشور و نگرانی جهانی است، کمک می‌کند.
6	وی افزود: افزایش کنونی تماس‌های دوجانبه و گسترش دستور کار آنها، باعث می‌شود که به تدریج گفتگوی سیاسی با فرانسه را به سطح مطابق با وضعیت دو قدرت هسته‌ای و اعضای دائم شورای امنیت سازمان ملل برگردانیم.
