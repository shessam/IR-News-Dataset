roozno_data###روحانی: جلوگیری از ادامه سفر مردم در جاده ها، شاید خوشایند نباشد، اما این کار ضروری و به نفع جامعه است###http://roozno.com//fa/news/419434/روحانی-جلوگیری-از-ادامه-سفر-مردم-در-جاده-ها-شاید-خوشایند-نباشد-اما-این-کار-ضروری-و-به-نفع-جامعه-است###[]###2020-03-24 00:02:00###۴۱۹۴۳۴###['روحانی']
1
1	رییس جمهوری گفت: به مردم اطمینان می‌دهم که همه ارکان نظام و مسوولان از دولت و سایر قوا و نیروهای مسلح همگی اولین دغدغه خاطرشان سلامت شما و فرزندان شما و تامین نیازمندی زندگی شما است.
2	حجت الاسلام‌ والمسلمین حسن روحانی صبح دوشنبه در نخستین جلسه هیات وزیران در سال ۹۹ ضمن بیان این مطلب، از مردم برای رعایت همه دستورالعمل هایی که ستاد ملی کرونا و وزارت بهداشت، درمان و آموزش پزشکی داشتند و اکثریت مردم به آن عمل کردند، دید و بازدیدهای عید را در فضای غیرحضوری انجام دادند و سفرها را بسیاری از مردم لغو کردند، قدردانی کرد.
3	رییس جمهوری افزود: گزارش ها نشان می دهد که مردم و مسافران در محل سکونت جدید مانده اند و مساله قرنطینه شخصی و داوطلبانه را همه اجرا می کنند و این ماندن در منزل به عنوان بهترین راه برای این است که سریع تر به شرایط معمولی جامعه دست پیدا کنیم تا مردم بتوانند زندگی راحت خود را ادامه دهند.
4	روحانی گفت: از تولیدکنندگان و آنهایی که نیازمندی های مردم را اداره می کنند تشکر می کنم که در صحنه تامین نیازمندی های جامعه فداکاری می کنند.
5	البته فداکاری بالاتر برای آنهایی هستند که در بیمارستان‌ها مشغول هستند.
6	رییس جمهوری افزود: هم کادر درمانی کشور و هم نیروهای مسلح و همه آنهایی که داوطلبانه پای کار آمدند و امکانات خود را در اختیار سیستم بهداشت درمان قرار دادند.
7	نیروی انتظامی و بسیج همه آنهایی که در جاده ها به خاطر سلامت مردم از آنها می خواهند که با توجه به این که شرایط عادی نیست به سفر ادامه ندهند که شاید خوشایند نباشد، اما مردم بدانند که این کار ضروری و لازم است و به نفع جامعه است.
8	وی ادامه داد: شرایط ما با مقایسه با کشورهای دیگر حتی پیشرفته از نظر تامین نیازمندی‌های ضروری، بهداشتی، تخت بیمارستان و نقاهتگاه ها، بهتر است و این در سایه تلاش و کوشش همه است.
9	رییس جمهوری گفت: از رسانه ها و صدا و سیما هم تشکر می کنیم که آنها برای آگاهی و آموزش مردم تلاش کردند و همه کسانی که در فضای مجازی بچه ها را سرگرم می کنند و ورزش در درون خانه را به آنها یاد می دهند.
10	شادی را به داخل خانه می برند از آنها هم تشکر می کنم.
11	وی تاکید کرد: باید با همکاری و هماهنگی یکدیگر این روزهای سخت را بگذرانیم و خواهیم گذراند.
12	این یک بلیه جهانگیر و همه گیر است همه باید در این زمینه تلاش کنیم.
13	روحانی یادآور شد: امسال برخی سنت های ملی و دینی را کنار گذاشتیم و نتوانستیم به امکان مقدسه و هم به نمازهای جماعت و جمعه برویم.
14	نتوانستیم دید و بازدید معمولی و مرسوم هرساله را انجام دهیم، بنابراین برخی مناسک دینی و ملی را به خاطر هدف مهمتر و بالاتر که سلامتی بوده کنار گذاشتیم امیدوارم خداوند زندگی مردم را توام با سلامت کند و بعدا در فرصت های دیگر مردم جبران خواهند کرد.
15	وی اضافه کرد: قبل از همه اسلام دین بهداشت است یعنی آن دورانی که ۱۴ قرن پیش که اروپا و غرب اساسا خیلی با مسایل بهداشتی سروکار نداشتند و جزیره العرب هم به طریق اولی کاری به بهداشت نداشت یکی از اصول اولیه اسلام «النظافت من الایمان» بود و مردم را به پاکیزگی تشویق کرد و از مردم خواست برای پنج وقتی که برای نماز بایستند دست و صورت را بشویند و سرو پا را مسح بکشند یعنی اساس نظافت درون عبادت و دین ما است.
16	رییس جمهوری گفت: از لحاظ ملی هم مشخص است آن کسی که الکل را انتخاب کرد زکریای رازی دانشمند ایرانی بود.
17	اساسا بخش بزرگی از علم پزشکی را ایرانیان ترویج کردند یعنی بوعلی سیناها و دیگران، بنابراین جهان مرهون فرهنگ اسلام و فرهنگ ایرانی در بسیاری از زمینه های علمی و بهداشتی است و همه باید در این مقطع قدردان یکدیگر باشیم.
18	روحانی در ادامه به سال ۹۹ و شعار سال به عنوان «جهش تولید» اشاره کرد و افزود: در این سال جدید باید همه توان را برای توسعه و پیشرفت کار و کشور به کار گیریم.
19	رهبر معظم انقلاب در سال‌های اخیر همواره بر مسایل اقتصادی و تولید و جهش تولید تاکید کردند و دولت همه توان خود را در سال گذشته به کار گرفت که تولید رونق پیدا کند.
20	وی ادامه داد: این که در سال گذشته موفق شدیم ۷۵۰۰ واحد صنعتی را فعال کنیم، صدها طرح مهم را توانستیم افتتاح کنیم به معنای این بود که در مسیر تولید حرکت کردیم.
21	این که امسال مردم در هیچ مقطعی و حتی زمستان کمبود گاز احساس نکردند این اثر همان تولیدی بود که مردم مشاهده کردند.
22	این که مصرف بنزین ما در مقطعی تا ۱۰۰ میلیون لیتر پیش رفت اما در عین حال نیاز به بیگانگان نداشتیم و در داخل تولید کردیم این به معنای کار و تولید بود.
23	وی ادامه داد: این که بازار ما بازاری بود که شاید گاهی اوقات بعضی اجناس گران بود و بعضی ها متعادل، اما قفسه های ما خالی نبود این به معنای این بود که در مسیر تولید حرکت کردیم.
24	البته بعضی جاها تلاش ها و کوشش ها زمان می برد که به نتیجه ببرد که ممکن است مردم آن موارد را لمس نکنند که لمس آن موارد نیاز به جهش بزرگ دارد.
25	روحانی یادآور شد: این که رهبر معظم انقلاب بر آن تاکید دارند این است که مواردی که برای مردم ملموس نبوده تلاش مضاعفی را انجام دهیم برای این که تاپایان سال ۹۹ برای مردم ملموس شود.
26	دستور ایشان فرصت بسیار خوبی برای دولت، تولیدکنندگان، بخش خصوصی، عمومی غیردولتی و برای همه است که تلاشمان را مضاعف کنیم.
27	سال ۹۹ سال افتتاح طرح های مهم در ایران استروحانی گفت: اتفاقا من از وزیران خواستهام که در روزها و هفته های آینده و انشاالله در همین فروردین ماه طرح های مهمی که در سال ۱۳۹۹ تکمیل می کنند و تا پایان ۱۳۹۹ به افتتاح می رسد به مردم اعلام کنند و به مردم بگویند که امسال در زمینه آب، برق، احداث تصفیه خانه، در زمینه گاز، پتروشیمی، صنایع، کشاورزی، مسکن و راه، مسائل دفاعی هر مسئولیدر هر بخشی که مسئولیت به عهده دارد گزارش طرح ها را به مردم اعلام کند.
28	رییس جمهوری افزود: این که دولت در سال های اخیر توانسته است نزدیک به پنج هزار شرکت دانش بنیان و یا اینکه در فضای مجازی این همه کسب و کار فعال شده است و این که در زمینه « اقتصاد دیجیتال» تا پایان سال چه کار هایی را انجام می‌دهیم و آن را به چه صورت تداوم می دهیم باید به مردم اعلام شود.
29	رییس جمهوری تاکید کرد: اقدامات در زمینه روابط خارجی، تولید و صادرات و واردات مواد اولیه مورد نیاز کشور و اقدامات ضروری دستگاه دیپلماسی و روابط خارجی تا پایان سال در این بخش را باید به مردم اعلام کنیم.
30	روحانی سال ۹۹ را سال افتتاح طرح های مهم در ایران اعلام کرد و افزود: ما تا پایان سال شاهد افتتاح طرح های بسیار مهم در زمینه های مختلف در کشور خواهیم بود و از هم اکنون نیز باید فهرست این طرح‌ها به اطلاع مردم برسد و مسئولان هم باید همه توان خود را نیز بکار بگیرند تا این طرح به ثمر بنشیند.
31	جهش تولید با روابط خوب با همسایگان و دوستان در سطح جهان امکان پذیر استرییس جمهوری با اشاره به نام گذاری سال ۹۹ به نام سال «جهش تولید» از سوی رهبر معظم انقلاب اسلامی گفت: مطالبه ایشان تولید مضاعف است؛ و حرکت سریع تر و قوی تر در زمینه تولید را در کشور می خواهند، برای رسیدن این موضوع باید اقدامات زیربنایی سریع در همین ماه های اولیه سال انجام شود اصلاحات بانکی یکی از مسائل اساسی و موثر در زمینه فعال تر شدن تولید است.
32	روحانی بیان کرد: فعال‌تر شدن تولید به سرمایه نیازمند است؛ تولید به معنی علم و دانش و فناوری است؛ تولید به مفهوم روابط خارحی با دنیا است هر کدام از این سه مورد اگر حذف شود تولیدی به وجود نمی آید، جهش تولید در سایه روابط خوب با همسایگان و دوستان در سطح جهان برای واردات و صادرات امکان پذیر است.
33	رییس جمهوری گفت: با ارتباط با جهان می توانیم علم و دانش را بیاموریم و بیاموزانیم و هر تعلیم و هم تعلم مهم است؛ اگر می‌خواهیم سال جهش تولید باشد باید توجه کنیم که تولید بدون سرمایه گذاری ممکن نمی شود، هم به سرمایه‌گذاری اولیه و هم به سرمایه گذاری در گردش و هم به سرمایه برای تکمیل طرح های نیمه تمام نیاز داریم.
34	وی با تاکید بر اینکه اشتغال هم در سایه سرمایه بوجود می آید، گفت: در کنار سرمایه، فناوری و تکنولوژی هم نیاز داریم که اگر این ها هم آمدند اما نتوانستیم ماده اولیه مورد نیز را تامین کنیم تولید انجام نمی شود؛ اگر ماده اولیه هم تامین شد اما نتوانیم محصول را صادر کنیم باز هم جهش در تولید انجام نمی شود؛ پس سیاست خارجی روابط خارجی، علم و تکنولوژی و سرمایه اساس مسائل مربوط به تولید است.
35	رییس جمهوری بیان کرد: اصلاحات بانکی است که می تواند کمک اصلی به تولید را انجام بدهد، سرمایه‌های جامد است که باید فعال شود، دستگاه های دولتی باید سهام خود را به بازار بورس عرضه کنند، در سال گذشته شرایط خوبی در بورس داشتیم که امیدوارم در سال ۹۹ هم این شرایط تداوم داشته باشد.
36	روحانی با بیان اینکه رونق بورس به ارائه سهام و اموال دستگاه‌های دولتی و بخش های مختلف در بورس است، گفت: برای حرکت در تولید باید این نوع سهام در بازار بورس و فرابورس عرضه شود تا شاهد یک تحول در کشور بزرگ باشیم.
37	اصلاحلات گمرکی برای تحقق جهش تولیدرییس جمهوری با تاکید بر اینکه «اصلاحلات گمرکی یکی از مسایل مهم برای تولید است» گفت: در جلسه امروز دولت در مورد کاغذ بازی در گمرک صحبت کردیم، یک اموالی خریداری شده و مورد نیاز جامعه است؛ وارد انبار شده اما اکنون که می خواهیم از انبار کالا چه زمانی خارج می شود باید فردی یک محاسبات ریاضی قوی داشته باشد که بگوید چه مدت زمانی برای ترخیص کالا نیاز است.
38	روحانی بیان کرد: (تاییدیه) سازمان استاندارد یک طرف فرایند ترخیص کالا است از طرفی سازمان غذا و دارو باید تایید کند، بخش دامپزشکی و کشاورزی از یک سو و بهداشت و درمان و بانک مرکزی هم در طرف دیگر این فرایند قرار دارند، همه دستگاه های نقش دارند تا اینکه این جنس وارد شده به گمرک از انبار خارج نشود و بماند تا اموال متروکه شود تا بلای دیگری بر سر این اموال بیاید.
39	کاغذبازی در گمرک باید از میان برودرییس جمهوری بیان کرد: باید قوانین گمرک اصلاح شود، البته منظورم قطع نظارت دستگاه های مرتب بر موضوع واردات و گمرک نیست، بلکه کاغذبازی در گمرک باید از میان برود.
40	روحانی افزود: ما برای الکل و نیازمندی های مبارزه با کرونا یکی کالایی را می خواهیم خارج شود و از گمرک به اصفهان برود، چند روز است خود من ساعت ها با وزیران مختلف وقت گذاشتم تا موضوع حل شود از یک خوان عبور می کنیم گرفتار خوان دیگری می شویم؛ خوان بعدی را رد می کنیم گرفتار خوان بعدی می شویم.
41	عبور از ۷۰ خوان گمرک باید اصلاح شودروحانی افزود: این که می گویند «هفت خوان»، اشتباه گفته اند، در تشریفات گمرکی هفتاد خوان داریم که باید اصلاح شود که وظیفه دولت و مجلس و قوه قضاییه است همه مسئولیم که باید دست به دست هم دهیم و این مشکل را حل کنیم.
42	سیستم مالیاتی باید اصلاح شودرییس جمهوری تصریح کرد: سیستم مالیاتی را باید اصلاح کنیم هم مردم باید در کسب و کار خود مالیات بدهند و هم باید به گونه‌ای باشد که با کسب و کار آنها لطمه نخورد؛ اینکه چگونه و چه زمانی و بر چه مبنایی باید از کسب و کار ها مالیات گرفته شود باید بازبینی و اصلاح شود.
43	امنیت و بهبود فضای کسب و کار لازمه جهش تولیدروحانی تصریح کرد: اگر جهش تولید می خواهیم باید این زیربناها اصلاح شود، فضای کسب و کار باید بهبود پیدا کند، کارآفرینی که مجوز می خواهد بسیار معطل می شود تا این موضوع اصلاح نشود فضای کسب و کار بهبود پیدا نمی کند.
44	رییس جمهوری وجود امنیت کافی را در بهبود فضای کسب و کار مردم را ضروری دانست و افزود: اگر امنیت نباشد هر فردی دخالت می کند و نمی توانیم به نتیجه و جایی برسیم باید مردم احساس کنند در فضای عادلانه فعالیت می کنند.
45	وی گفت: اگر بنا باشد یک تولید در دست بخش خصوصی باشد یک جور باشد و بخشی که در اختیار نیروهای مسلح است به گونه دیگری باشد؛ و بخشی از تولید که دست نهادهای دیگر است به شکل دیگری باشد و با بخش تولید دولت است متفاوت عمل شود، رانت ایجاد می شود، این رانت ها باید برداشته شود کنار رود و شرایط مساوی و رقابت عادلانه بین همه دستگاه ها برقرار شود تا بتوانیم شاهد یک حرکت قابل قبول در زمینه تولید باشیم.
46	کمک آمریکا برای بیماری کرونا دروغ بزرگ تاریخ استروحانی با بیان این که کشور در یک شرایط سختی قرار دارد، افزود: ما در یک شرایط معمولی اقتصادی قرار نداریم، تحریم ظالمانه و غیر قانونی و تروریستی که از طرف آمریکا به مردم ایران تحمیل شده است و متاسفانه کشورهای دیگر هم از ترس مجازات آمریکا تسلیم شده اند و در برابر آمریکا سر فرود آورده اند، مشکلات بسیار زیادی برای کشور ما ایجاد کرده است.
47	روحانی بیان کرد: اینکه آمریکایی ها می گویند در شرایط سختی کرونا حاضریم به ایران کمک کنیم از دروغ های بزرگ تاریخ است مانند فردی است که آمده سرچشمه را گرفته و نمی گذارد کسی که به طرف آب زلال چشمه برود و آن را بسته است و یک لیوان آب گل آلود را گرفته و تعارف می‌کند و می گوید که من آمده ام کمک کنم و می دانم شما تشنه هستید.
48	رییس جمهوری گفت:‌ آمریکا اگر می خواهد کمک کند چکمه خود را از مسیر راه بردارد واز مسیر راه فعالیت ملت ایران کنار برود، چشمه آب را بسته است؛ برای فروش نفت ایران و گردش بانکی ایران مشکل ایجاد کرده و هم برای دارو و برای غدا و مواد اولیه و هم برای اشتغال مشکل ایجاد کرده است.
49	وی گفت: آمریکایی‌ها مسئول بخشی از بیکاری مردم ایران هستند، آنها مسئول ایجاد سختی ها و مشکلات در بخشی از زندگی مردم و مشکلات بر سر راه سرمایه در گردش برای کارخانه ها، هستندآمریکا چشمه را بسته و یک لیوان آب گل آلود تعارف می‌کندرییس جمهور گفت: آمریکا مسئول ایجاد کمبود برخی داروهای مورد نیاز مردم است، برخی از انسان هایی که بخاطر نداشتن شغل در یک شرایط فوق العاده در حال زندگی هستند به خاطر اقدامات آمریکا است.
50	وی بیان کرد: آنها که مسئول بزرگترین جنایات در این منطقه و ایران هستند و تروریست به معنای واقعی کلمه هستند، در این شرایط که افکار و زیربنای تفکر غلط و تروریستی آنهعا برای دنیا آشکارتر شده است می گویند ما حاضریم در کرونا کمک کنیم که مفهوم همان یک لیوان آب گل آلودی است تعارف می کنند، اما نمی گویند ما چشمه های اصلی را بر روی ملت ایران بسته است.
51	ملت ایران زودباور نیست و روی پای خود می ایستدروحانی تاکید کرد: ما لیوان آب گل آلود آمریکایی ها را نمی خواهیم، آنها کنار بروند و موانع را بردارند و ملت‌ها و شرکت ها، خریداران و واردکنندگان و صادرکنندگان را اذیت نکنند، ملت ما و تجار، پزشکان و دانشمندان ما خودشان خوب بلد هستند که چه کاری انجام دهند.
52	ریس جمهوری گفت: در این شرایط شیادان اصلی تاریخ امروز زبان باز کرده اند و سخنانی را بیان می کنند که فقط ماهیت افکار احمقانه خود را ظاهر می کنند این تفکر اشتباه آنها است و فکر می کنند مردم ایران آنقدر ساده و زودباور هستند که حرف‌های ناروای آنها گوش کنندروحانی گفت: ملت بزرگ و فهیم ایران تحت تاثیر حرف های ناروای آمریکایی‌ها قرار نمی گیرد؛ روی پای خود می ایستد و بر مبنای رهنمودی که در اختیار داریم همه توان خود را برای تولید بکار می بریم و به مردم عزیر قول می دهم که پزشکان و پرستاران و همه بخش های مختلف در زمینه درمان و تولید موادی که برای بهداشت مورد نیاز است با تمام وجود پای کار هستندرییس جمهوری بعثت پیامبر اسلام (ص)را تبریک گفت و آن را به معنای رحمت دانست و تصریح کرد: به امید و یاری خدا و همکاری و همراهی یکدیگر که در این ایام کاملا مشهود است، از بلا و بیماری کرونا عبور می کنیم و سال خوبی را تجربه خواهیم کرد و مشکلات را پشت سر می گذاریم.
