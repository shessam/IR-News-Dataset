tabnak_data###آمار جدید پنتاگون از تلفات نظامیان آمریکا در حمله موشکی ایران / درخواست چند کشور غربی برای خروج نظامیانشان از عراق / حمله قریب الوقوع ارتش ترکیه به ادلب / نشست امنیتی رئیس اطلاعات خارجی روسیه با حاکم دبی###https://www.tabnak.ir/fa/news/958288/آمار-جدید-پنتاگون-از-تلفات-نظامیان-آمریکا-در-حمله-موشکی-ایران-درخواست-چند-کشور-غربی-برای-خروج-نظامیانشان-از-عراق-حمله-قریب-الوقوع-ارتش-ترکیه-به-ادلب-نشست-امنیتی-رئیس-اطلاعات-خارجی-روسیه-با-حاکم-دبی###['صفحه نخست', 'بین\u200cالملل']###2020-02-11 08:00:00###۹۵۸۲۸۸###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا']
1@@@2
1	حمله قریب الوقوع ارتش ترکیه به ادلب، نشست امنیتی رئیس اطلاعات خارجی روسیه با حاکم دبی، موضع خصمانه پاریس در قبال پرتاب ماهواره از سوی ایران و آمار جدید پنتاگون از تلفات نظامیان آمریکا در حمله موشکی ایران، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به درخواست چند کشور غربی برای خروج نظامیانشان از عراق نیز اشاره کرد.
3	به گزارش «تابناک»؛ کمیسیون دفاعی پارلمان عراق اعلام کرد، سه کشور خارجی خواستار خروج نظامیانشان از عراق شده‌اند.
4	بر اساس این گزارش، کشورهای فرانسه،‌ آلمان و استرالیا درخواست خود برای خروج نظامیانشان از عراق را تقدیم فرماندهی عملیات مشترک (آمریکا) کرده‌اند.
5	گروه دیده بان حقوق بشر سوری ـ که مقر آن در لندن است ـ از یورش و حملات راکتی شدید ارتش ترکیه و تروریست‌های وابسته به آنکارا به مواضع ارتش سوریه در حومه شرقی ادلب خبر داد.
6	بر اساس این گزارش، این یورش با حملات توپخانهایو راکتی شدید بهسراقبو روستاهای مجاور آن و نیزالنیربدر شرق ادلب در شمال سوریه شروع شده است.
7	گروه دیده بان حقوق بشر سوری اعلام کرد: اطلاعاتی در دست است که از شروع عملیات نظامی زمینی ارتش ترکیه به همراهگروه هایتروریستی طی ساعات و روزهای آینده حکایت دارد.
8	این گروه همچنین از حملات توپخانهایسنگین ارتش ترکیه بهجبالرملهدر حومهحماهخبر دادند.
9	یک منبع نظامی در وزارت دفاع ترکیه نیز از آمادگی ارتش این کشور برای عملیات نظامی در استان ادلب در شمال سوریه خبر داد اما اعلام کرد که هنوز این نهایی نشده است.
10	این منبع نظامی گفت: ارتش ترکیه در ادلب دست به فعالیت‌ها، تقویت مواضع و نیرو زده است.
11	«محمد بن راشد آل مکتوم»، نخست‌وزیر (رئیس مجلس وزیران) و نایب رئیس امارات عربی متحده و همچنین حاکم دبی روز دوشنبه با «سرگئی ناریشکین» رئیس سازمان اطلاعات خارجی روسیه دیدار کرد.
12	خبرگزاری رسمی امارات (وام) نوشت: «آل مکتوم در این دیدار که در دبی برگزار شد، بر عمق روابط دوستی و همکاری میان امارات و روسیه که بر مبنای منافع مشترک دو ملت و احترام متقابل است، تأکید کرد».
13	بنا بر این گزارش، آل مکتوم و ناریشکین درباره شماری از مسائل امنیتی بین المللی و راه‌های تقویت همکاری‌های دوجانبه و بین المللی که امنیت و ثبات را در همه جوامع تقویت می‌کند، بحث و گفت‌وگو کردند.
14	به نوشته وام، این گفت‌‌وگوها در حضور «حمدان بن محمد بن راشد»، ولی‌‎عهد دبی و «مکتوم بن محمد بن راشد آل مکتوم» معاون حاکم دبی و تعدادی از مقامات امنیتی امارات برگزار شد.
15	احتمال می‌رود، یکی از موضوعات دیدار میان حاکم دبی با مسئول اطلاعاتی روسیه موضوع یمن باشد، به ویژه که طی روزهای اخیر اختلاف میان مزدوران عربستان و امارات در یمن بالا گرفته و هر یک دیگری را به نقض توافق ریاض بر سر تقسیم قدرت در جنوب یمن متهم می‌کنند.
16	محمد بن راشد آل مکتوم، حاکم دبی بارها از به دست نیامدن اهداف اعلام شده در یمن و طولانی شدن جنگ علیه این کشور انتقاد و اعلام کرده است که ابوظبی باید به دنبال راهی برای برون رفت از این شرایط باشد.
17	منابع اماراتی هم پیش از این اختلاف شدید محمد بن راشد با محمد بن زاید ولی‌عهد ابوظبی بر سر برخی دخالت‌های آن در کشورهای منطقه گفته بودند.
18	منابع اماراتی یکی از دلایل اختلاف این دو را به ماجراجویی‌های محمد بن زاید در مداخله نظامی در یمن اعلام کرده بودند و اینکه شکست امارات در صحنه جنگ یمن با توجه به اینکه عمده هزینه‌های جنگ یمن از سوی امارت دبی تامین می‌شود، برای این کشور سنگین تمام می‌شود.
19	وزارت خارجه فرانسه با صدور بیانیه‌ای در وبگاه رسمی خود، به پرتاب ماهواره فضایی در ایران واکنش نشان داد.
20	در این بیانیه، فرانسه اقدام ایران برای ارسال ماهواره به فضا را محکوم کرده و مدعی شده که پرتاب ماهواره از سوی ایران بر خلاف تعهدات بین‌المللی تهران است.
21	وزارت خارجه فرانسه همچنین مدعی شده است که ایران نمی‌تواند فعالیت‌هایی از جمله شلیک موشک و اقدامات مرتبط با موشک‌های بالستیک دارای توانایی حمل سلاح اتمی را دنبال کند.
22	فرانسه در بیانیه خود مدعی شد، بنا بر بخشی از تعهدات ایران ذیل قطعنامه ۲۲۳۱ شورای امنیت سازمان ملل متحد، این کشور نمی‌تواند، موشک پرتاب کند.
23	وزارت خارجه فرانسه همچنین در ادامه مدعی شد، توسعه برنامه موشک‌های بالستیک ایران ثبات منطقه‌ای را تضعیف کرده و بر امنیت اروپا اثر می‌گذارد.
24	در انتهای این بیانیه، فرانسه از ایران خواسته است به تعهدات بین‌المللی خود پایبند بماند.
25	یک منبع رسمی اعلام کرده است که تلفات نظامیان آمریکا در حمله موشکی ایران به بیش از صد تن رسید.
26	این خبر را رویترز به نقل از یک مقام رسمی آمریکا اعلام کرده و در این ارتباط گفته است که مسئولان نظامی آمریکا در حال آماده سازی گزارشی هستند که در آن تعداد آسیب دیدگان بر اثر حمله موشکی ایران به یک پایگاه نظامی در عراق بیش از صد تن اعلام شده است.
27	این مقام رسمی که نامش به درخواست خودش فاش نشده، گفته در این گزارش قرار است تعداد نطامیان ضربه مغزی شده آمریکا در عراق بیش از صد تن اعلام شود.
28	اعلام این آمار در حالی انجام شده که پیش از این وزارت دفاع آمریکا تعداد آسیب دیدگان در جریان حمله موشکی ایران را ۶۴ مورد اعلام کرده بود.
29	از زمان حمله موشکی ایران به پایگاه نظامی «عین الاسد آمریکا» در عراق در کمتر از یک ماه پیش، تا کنون مقاماتآمریکایی آمار متناقض و متفاوتی از این حمله را اعلام کرده‌اند.
30	در نخستین واکنش‌ها به حمله موشکی ایران، دونالد ترامپ، رئیس جمهور آمریکا اوضاع را خوب عنوان کرده و پس از آن پنتاگون آمار تلفات خود را یازده نظامی و پس از آن پنجاه تن اعلام نموده بود.
31	از سال ۲۰۰۰ تا به امروز، حداقل ۴۰۸ هزار تن از نظامیان آمریکایی دچار ضربات و حوادث مغزی شده‌اند.
32	سپاه پاسداران انقلاب اسلامی هجدهم دی در واکنش به ترور ناجوانمردانه سپهبد شهید حاج قاسم سلیمانی توسط نیروهای آمریکایی در نزدیکی فرودگاه بغداد، پایگاه عین الاسد را ـ که بزرگترین پایگاه نیروهای آمریکایی در عراق و یکی از بزرگترین پایگاه‌های آنها در منطقه به‌ شمار می‌رود ـ موشک‌باران کرد.
33	انتشار آمار متناقض از سوی مقامات آمریکایی در ارتباط با تلفات حمله موشکی ایران باعث شده تا برخی کارشناسان غربی به دیده تردید به این آمار نگاه کنند و از احتمال وجود تلفات گسترده در جریان حمله موشکی ایران خبر دهند.
