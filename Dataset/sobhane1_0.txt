sobhane1###nan###http://sobhanehonline.com/fa/news/208244/هوای-البرز-باز-هم-آلوده-می‌شود###گوناگون###2020-01-07 18:05:00###۲۰۸۲۴۴###['الودگی هوا', 'البرز', 'بحران']
1
1	مدیر کل مدیریت بحران استانداری گفت: با کاهش سطح کیفی هوای البرز ستاد مدیریت بحران درشهرستان‌های استان در حالت آماده باش قرار گرفتند.
2	محمد رضا فلاح نژاد اظهار کرد: با کاهش سطح کیفی هوای البرز؛ ستادهای مدیریت بحران در شهرستان‌های استان از امروز تا آخر هفته در وضعیت آماده باش قرار دارند.
3	وی ادامه داد: بر اساس اطلاعیه اداره کل هواشناسی استان از ۱۶ تا ۱۹ دی ماه شاهد افزایش غلظت آلاینده‌ها و به تناوب کاهش سطح کیفیت هوا در دشت البرز مرکزی هستیم.
4	فلاح نژاد گفت: بر این اساس، کاهش کیفیت سطح هوای البرز از سطح ناسالم برای گروه‌های حساس تا سطح ناسالم برای همه گروه‌ها در شهرهای صنعتی و پرجمعیت مورد انتظار است.
5	وی خاطرنشان کرد: با این اوصاف اجرای اقدامات بازدارنده از جمله آگاهی رساندن به شهروندان به ویژه کودکان و افراد مسن برای عدم خروج از منزل جز در موارد ضروری در دستور کار قرار گرفته است.
6	وی توضیح داد: از شهروندان به ویژه ساکنان شهرهای پرجمعیت و صنعتی و محدوده پرترافیک تقاضا می‌شود طی سه روز آینده کمتر از وسیله نقلیه شخصی استفاده کنند و تردد با سیستم حمل و نقل عمومی را جابگزین استفاده از خودروی شخصی کنند.
7	منبع:ایسنا
