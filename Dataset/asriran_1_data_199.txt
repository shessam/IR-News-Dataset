asriran_1_data###تعطیلی دفاتر گوگل در چین در پی ویروس کرونا###https://www.asriran.com/fa/news/711314/تعطیلی-دفاتر-گوگل-در-چین-در-پی-ویروس-کرونا###['بین الملل']###2020-01-30 08:30:00###۷۱۱۳۱۴###['گوگل', 'چین', 'کرونا']
3@@@4
1	شرکت گوگل به طور موقت همه دفاتر خود در چین، هنگ کنگ و تایوان را به علت شیوع ویروس کرونا تعطیل می‌کند.
2	شرکت گوگلبه گزارش گروه بین‌الملل باشگاه خبرنگاران جوان، به نقل از رویترز، شرکت گوگل اعلام کرد به طور موقت همه دفاتر خود را در چین به علت شیوع ویروس کرونا تعطیل می‌کند.
3	این تعطیلی شامل همه دفاتر در خاک چین، هنگ کنگ و تایوان می‌شود.
4	دفاتر گوگل در خاک چین، جایی که خدمات این شرکت قابل دسترسی نیست، بر فروش و مهندسی برای بخش تبلیغاتش تمرکز دارد.
5	پیش از این نیز شرکت‌های بزرگ تجاری از جمله اپل سفر کارکنان خود را به این کشور محدود کرده‌اند.
6	مدیر عامل اپل اعلام کرد با توجه به اینکه بیشتر امکانات تولیدی این شرکت در چین واقع است، شیوع بیماری کرونا بر فروش شرکت تاثیر می‌گذارد.
7	تیم کوک، مدیرعامل اپل در مصاحبه با شبکه سی‌ان‌بی‌سی آمریکا اعلام کرد: «سفر کارکنان ما به چین به دلیل شیوع ویروس کرونا محدود شده است.
8	»ویروس کرونا که چندی پیش ناشناخته بود نخستین بار در اواخر ماه دسامبر (اوایل دی) سال گذشته میلادی در شهر ووهان مشاهده شد، اما به سرعت به شهر‌های دیگر چین نیز گسترش یافت.
9	آخرین آماری که در خصوص میزان آلودگی به این ویروس امروز (۹ بهمن) منتشر شده نشان می‌دهد بیش از ۶۰۰۰ نفر تاکنون به آن آلوده شده‌اند و ۱۳۲ نفر نیز بر اثر ابتلا به کرونا جان خود را از دست داده‌اند.
10	تاکنون، به غیر از چین ۱۵ کشور دیگر نیز اعلام کرده‌اند که موارد ابتلا به این ویروس را در کشور خود مشاهده کرده‌اند.
11	این در حالی است که الحدث در گزارش جدید خود شمار جان باختگان ویروس کرونا در چین را به ۱۶۹ نفر افزایش داد.
