roozno_data###لیست‌های پاره‌پاره در راه بهارستان!###http://roozno.com//fa/news/413527/لیست‌های-پاره‌پاره-در-راه-بهارستان###[]###2020-02-15 10:39:00###۴۱۳۵۲۷###['بهارستان', 'لیست']
1@@@2@@@3
1	در کنار همه این قیل‌وقال‌های سهم‌خواهی، قالیباف هم فیلم ۱۳۰ ثانیه‌ای انتخاباتی خود را منتشر کرد.
2	او در این فیلم می‌گوید: «هرکسی به من می‌رسد می‌گوید، قالیباف چرا مجلس؟ مگر مجلس کاره‌ای هم هست؟ اگر کاره‌ای هم باشد مگر می‌شود درستش کرد؟ این اولین‌بار نیست که به من می‌گویند قالیباف اینجا درست نمی‌شود.
3	یادم هست زمان جنگ هم می‌گفتند درست نمی‌شود اگر هم بشود از دست شما جوانان حتما برنمی‌آید».
4	بعد از اینکه حداد‌عادل حاضر نشد به شرط جبهه پایداری مبنی بر کنارگذاشتن قالیباف از فهرست تن بدهد، ائتلاف رسما شکست خورد و تا اینجای کار، دو‌پاره‌شدن فهرست اصولگرایان تهران قطعی شده است.
5	این در حالی است که بعید نیست برخی دیگر از جریان‌های اصولگرایی هم که سهمی از هیچ‌یک از دو فهرست نبرده‌اند، اقدام به انتشار فهرست‌های جداگانه کنند.
6	به گزارش روز نو ، گفته می‌شود در کنار این دو تشکل داخلی اصولگرایان، گروهی کوچک‌تر با عنوان عدالت‌خواهان هم فعال شده که قرار است نقش جناح چپ جدید در میان جوانان اصولگرا را بازی کند.
7	چهره مشهور این گروه تا حالا، سعید زیباکلام است که رد صلاحیت شده است؛ اما ریاست ستاد انتخاباتی آن‌ها را برعهده دارد.
8	«شورای ائتلاف نیرو‌های انقلاب»، «جبهه پایداری» و «یاران قالیباف»، نام سه لیستی است که تا‌به‌حال از جریان اصولگرایان بیرون آمده و به احتمال زیاد لیست جبهه پیشرفت، رفاه و عدالت و لیست حاج منصور ارضی هم در راه است!با‌این‌حال شورای ائتلاف اصولگرایان تهران با ریاست غلامعلی حدادعادل و جبهه پایداری با ریاست مرتضی آقاتهرانی بالاخره لیست نهایی انتخاباتی خود را منتشر کردند.
9	قالیباف سرلیست شورای ائتلاف و آقاتهرانی سرلیست جبهه پایداری می‌شود.
10	اشتراک زیادی میان این دو لیست به جز چند چهره محدود دیده نمی‌شود.
11	محمدباقر قالیباف، عبدالحسین روح‌الامینی نجف‌آبادی، مصطفی میرسلیم، حجت‌الاسلام سیدرضا تقوی، سیدمحسن دهنوی، سیدمحمود نبویان، سیدمحمد آقامیری، زهره الهیان، فاطمه رهبر، سوده نجفی، عاطفه خادمی، فاطمه قاسم‌پور، سمیه رفیعی، مجتبی ثابتی، سید‌نظام‌الدین موسوی، احمد نادری، احسان خاندوزی، الیاس نادران، مالک شریعتی، مجتبی رضاخواه، محسن پیرهادی، علی شمسی‌پور، سعید کرمی، رضا تقی‌پور، سیدعلی یزدی‌خواه، کیومرث هاشمی، اقبال شاکری، مصطفی زمانیان، ابوالفضل عمویی و مجتبی توانگر اسامی نهایی فهرست شورای ائتلاف اصولگرایان تهران است.
12	مرتضی آقاتهرانی، سید‌محمود نبویان، محمد سلیمانی، وحید یامین‌پور، رضا تقی‌پور انوری، غلامحسین رضوانی، الیاس نادران، سید‌نظام‌الدین موسوی، سید‌محمد‌جواد ابطحی، رسول جلیلی، علی خضریان، سید‌مهدی زری‌باف، روح‌اله ایزدخواه، بیژن نوباوه‌وطن، علی جعفری، فاطمه آلیا، زهره‌سادات لاجوردی، آسیه کلاته بتول نامجو، زهرا ابوالحسنی، محمدصادق شهبازی‌راد، ابوالفضل عفت‌نژاد، مهدی صرامی، محمدحسین طاهری‌آکردی، محمدرضا باقرزاده اول، فیروز اصلانی، سعید کرمی، احمد سلطانی شیخ‌علائی، مجتبی ابراهیمی و سید‌محسن دهنوی هم اعضای لیست جبهه پایداری در تهران‌اند.
13	البته جبهه پایداری بعدا اعلام کرد به دلیل مخالفت شورای ائتلاف نیرو‌های انقلاب با حضور سیدمحسن دهنوی در فهرست جبهه پایداری، محمدحسن حسین‌زاده به‌عنوان نامزد جایگزین در لیست ۳۰‌نفره جبهه پایداری قرار گرفته است.
14	نکته دیگر این است که جبهه پایداری حاضر نشده حمید رسایی عضو سابق جبهه پایداری را در فهرست خود جای دهد و رسایی از هر دو لیست جا مانده است!جبهه پایداری هم‌زمان با انتشار فهرستش، بیانیه‌ای هم منتشر کرد تا به‌نوعی هم پاسخ بگو‌مگو‌های این چند وقت با حدادعادل و شورای ائتلاف را بدهد و هم خودش را از تقصیراتی که در زمینه وحدت‌شکنی متوجهش شده است، مبرا کند.
15	در این اطلاعیه آمده: «به اطلاع ملت شریف ایران می‌رساند جبهه پایداری انقلاب اسلامی، برای انتخابات مجلس یازدهم از ابتدا در راستای رسیدن به وحدت با دیگر گروه‌های مؤمن و انقلابی بر‌اساس مدل پیشنهادی چهار‌مرحله‌ای، مجدانه همت گمارد.
16	مهم‌ترین تفاوت این مدل، نفی سهمیه‌بندی احزاب و همچنین انتخاب نامزد‌ها صرفا بر مبنای شاخص‌های ایمانی و انقلابی و معیار‌های تخصصی بود.
17	متأسفانه این تلاش‌ها در برخی نقاط کشور ازجمله شهر تهران به علت تفاهم‌نداشتن در نفی سهم‌خواهی‌ها با شورای ائتلاف، به نتیجه نرسید و پس از مخالفت دوستان با مدل کارآمد یادشده برای رسیدن به فهرست واحد، جبهه پایداری درصدد به حداکثر رساندن افراد مشترک در دو فهرست ۳۰‌نفره برآمد و پیشنهاد ۱+۲۹ (یعنی ۲۹ نفر مشترک و یک نفر غیرمشترک) را به شورای ائتلاف داد که مورد موافقت دوستان ائتلاف قرار نگرفت.
18	سپس با تنازل، پیشنهاد‌های ۵+۲۵ و ۱۰+۲۰ را ارائه کرد که متأسفانه به دلایلی که اکنون لزومی ندارد بیان شود، باز هم مورد مخالفت شورای ائتلاف قرار گرفت.
19	البته در این مدت پیشنهاد‌هایی بر مبنای سهمیه‌بندی از ناحیه دوستان ائتلاف به ما داده شد؛ اما این پیشنهاد‌ها با اولویت قرار‌دادن شاخص‌ها و مبانی و اصول پایداری تطابق نداشت.
20	شورای ائتلاف در تهران برخلاف توصیه‌ها و قواعد عقلی و نقلی متأسفانه با اصرار عجیب بر تباین فهرست‌ها (منع حضور نامزد‌ها در بیش از یک فهرست) عملا مانع موفقیت جمعی نیرو‌های انقلاب در حداکثری‌کردن اشتراکات دو فهرست شد».
21	شرط حذف قالیبافبعد از انتشار لیست اولیه ائتلاف اصولگرایان، محمدباقر قالیباف اعلام کرد به خاطر شرایط اقتصادی کشور لازم است تعداد نامزد‌های اقتصادی در لیست بیشتر شود؛ بنابراین ائتلاف اصولگراها، مجددا با ترکیب ۹‌نفره وارد شور و تصحیح لیست قبلی شد.
22	قالیباف به فهرست قبلی اعتراض کرده و در توییتی نوشته بود که مورد تأییدش نیست.
23	در همین فاصله هم آقاتهرانی در مصاحبه‌ای اعلام کرد که جبهه پایداری حاضر است بر سر اصول مشترک و شاخص‌های اصولی با ائتلاف به وحدت برسد و در‌این‌صورت از انتشار لیست مجزا خودداری خواهند کرد.
24	پیرو این مصاحبه قالیباف در یک توییت از این موضع استقبال و اعلام کرد که لیست ائتلاف هنوز نهایی نشده است و برای وحدت آماده مذاکره‌ایم.
25	اگرچه جبهه پایداری در بیانیه خود اشاره مستقیمی به درخواستش مبنی‌بر حذف قالیباف نکرده است، اما بر اساس آنچه خبرگزاری فارس گزارش داده، نهایتا مشخص شده که مقصود آقاتهرانی از تأکید بر اصول مشترک برای رسیدن به وحدت، حذف قالیباف از فهرست بوده است.
26	اختلاف جبهه پایداری و جریان قالیباف قدیمی است.
27	زمان انتخابات ۹۲ حامیان قالیباف به حامیان سعید جلیلی؛ یعنی طرفداران جبهه پایداری و مصباح‌یزدی حمله می‌کردند که مقصر شکست انتخابات شما بودید که حاضر نشدید از سعید جلیلی به نفع شهردار دست بکشید.
28	آن‌ها هنوز هم بر همان موضع سابق خود ایستاده‌اند، به‌ویژه که آمدن قالیباف را مانع جدی بر سر برنامه‌های خود در مجلس و بدل‌شدن به جریان اصلی در پارلمان و تسخیر هیئت‌رئیسه می‌دانند.
29	بااین‌حال آن‌طور که مشخص است، حدادعادل با این پیشنهاد جبهه پایداری مخالفت می‌کند و پیشنهاد دیگری می‌دهد که در صورت لیست مشترک، ائتلاف با سرلیستی قالیباف منتشر شود و پایداری با سرلیستی آقاتهرانی که این پیشنهاد نیز از سوی محصولی و آقاتهرانی رد می‌شود.
30	در ادامه، محمدباقر قالیباف پیشنهاد دیگری می‌دهد و اعلام می‌کند حاضر است از لیست کناره‌گیری کند و به صورت مستقل و منفرد در انتخابات شرکت کند و لیست جبهه انقلاب نیز ۲۹ نفره منتشر شود که این نیز مورد موافقت ائتلاف قرار نمی‌گیرد و در نهایت نتیجه این می‌شود که اصولگرایان در انتخابات ۹۸ با دو فهرست شرکت کنند.
31	بی‌اثربودن نقش جامعه روحانیتغلامرضا مصباحی‌مقدم، سخنگوی جامعه روحانیت مبارز و نامزد کنار گذاشته‌شده شورای ائتلاف هم در گلایه از بی‌توجهی به نقش داوری جامعه روحانیت در جریان ائتلاف گفته است: «من واقعا از بابت این اتفاقی که افتاده است نگرانم.
32	جای تأسف دارد که چنین اتفاقی افتاده است، چراکه ما به‌عنوان عضو جامعه روحانیت مبارز، تمام همت و تلاشمان این بود که در مجموعه نیرو‌های انقلابی و ارزشی به یک لیست واحد برسیم و تمام سعی‌مان این بود که این موضوع را پیگیری کنیم.
33	خیلی تلاش شد و حضور دوستان ما هم در شورای ائتلاف، حضور نظارتی بود که به داوری منتج شود، اما با توجه به این موضوع و خروجی شورای ائتلاف، اصلا فرصتی برای نظارت و داوری پدید نیامد.
34	ما شاهد به‌هم‌ریختن اوضاع هستیم و ناراحتی خود را از اینکه این اتفاق افتاده است، ابراز می‌کنم و امیدوارم حتی شده در روز‌های پیش‌رو که خیلی هم محدود است، باز هم عقلایی رفتار شود و مجموعه قبول کند با کمک جامعه روحانیت مبارز به نتیجه برسند.
35	جامعه روحانیت مبارز می‌تواند ریش‌سفیدی و وساطت کند که اصولگرایان به لیست واحد برسند».
36	مهرداد بذرپاش، از مدیران دوران احمدی‌نژاد هم در نامه‌ای خطاب به حدادعادل و آقاتهرانی درخواست کرد در فرصت کوتاه باقی‌مانده به راه‌های وحدت حداکثری بیندیشند.
37	او نوشته: «همچون مادری دلسوز که فرزندش را در آستانه ذبح می‌دید، با اندکی اغماض از اختلافات اندک و توجه بر اشتراکات فراوان، بر سر یک فهرست واحد توافق نمایید تا دل مردم نگران را شاد نموده و در این شرایط سخت اقتصادی، کام آن‌ها را بیش از پیش تلخ نکنیم.
38	می‌دانم در محضر شما بزرگواران، توصیه با هم بودن برای ساختن ایران عزیز جسارت است، اما چه کنیم با ابراز دلواپسی‌های گسترده‌ای که طی این چند روز از متن مردم دریافت کرده‌ایم».
39	قالیباف با فیلم آمددر کنار همه این قیل‌وقال‌های سهم‌خواهی، قالیباف هم فیلم ۱۳۰ ثانیه‌ای انتخاباتی خود را منتشر کرد.
40	او در این فیلم می‌گوید: «هرکسی به من می‌رسد می‌گوید، قالیباف چرا مجلس؟ مگر مجلس کاره‌ای هم هست؟ اگر کاره‌ای هم باشد مگر می‌شود درستش کرد؟ این اولین‌بار نیست که به من می‌گویند قالیباف اینجا درست نمی‌شود.
41	یادم هست زمان جنگ هم می‌گفتند درست نمی‌شود اگر هم بشود از دست شما جوانان حتما برنمی‌آید».
42	قالیباف بعد از گفتن این جملات به فعالیت‌هایش در سپاه، نیروی انتظامی و شهرداری تهران اشاره می‌کند و می‌گوید: مجلس اگر کارآمد و قوی باشد، خیلی کار‌ها می‌تواند بکند، اگر مطمئن نبودم که می‌شود تغییر ایجاد کرد قطعا نمی‌آمدم، پس اگر به شما می‌گویم «می‌شود» خیالتان راحت، حتما می‌شود.
