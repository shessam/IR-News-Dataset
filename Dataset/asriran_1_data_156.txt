asriran_1_data###رئیس هیات مدیره نفت آبادان: اسکوچیچ به خاطر بیماری‌اش نمی‌خواهد بماند/ او برای بازی پرسپولیس روی نیمکت است###https://www.asriran.com/fa/news/710925/رئیس-هیات-مدیره-نفت-آبادان-اسکوچیچ-به-خاطر-بیماری‌اش-نمی‌خواهد-بماند-او-برای-بازی-پرسپولیس-روی-نیمکت-است###['ورزشی']###2020-01-27 13:17:00###۷۱۰۹۲۵###['اسکوچیچ', 'پرسپولیس']
5@@@6
1	رئیس هیات مدیره باشگاه صنعت نفت آبادان دلایل درخواست سرمربی تیم را اعلام کرد.
2	حسن نصر اصفهانی در گفت و گو با فارس درباره خداحافظی اسکوچیچ در رختکن با بازیکنان و دلایل این تصمیم ناگهانی عنوان کرد: او بیماری دارد و چون یک مسئله شخصی است نمی توانیم بیماری او را تشریح کنیم.
3	خودش هم دوست ندارد در موردش حرف بزند.
4	وی در پاسخ به این سوال که به نظر می رسد این بهانه است و اگر نیست چرا در تعطیلی لیگ این موضوع را مطرح نکرده است، گفت: این موضوع اصلا بهانه نیست.
5	اتفاقا از همان قبل از تعطیلات بحث هایی اسکوچیچ با باشگاه داشت اما ما نپذیرفته بودیم و اکنون بحث جدایی اش را جدی تر دنبال می کند.
6	ما هم تصمیم گیری را به بعد از بازی با پرسپولیس در هیات مدیره موکول کرده ایم.
7	رئیس هیات مدیره باشگاه نفت در خصوص اینکه آیا او با وجود خداحافظی از بازیکنان در بازی با پرسپولیس روی نیمکت است، تصریح کرد: بله او برای بازی با پرسپولیس قطعا روی نیمکت هست.
8	بعد از این مسابقه تصمیم گیری خود را اعلام می کنیم.
9	البته از شب گذشته اخباری در فضای مجازی می چرخد مبنی براینکه بین دو نیمه این خداحافظی صورت گرفته که اصلا صحت ندارد.
10	نمی دانم کدام خبرنگار در بین نیمه در رختکن بوده که چنین اخبار کذبی را منتشر می کنند.
11	ما دوست داریم اسکوچیچ بماند و خودش هم گفته با آبادان مشکلی ندارد اما به دلایل شخصی این تصمیم را گرفته و حتی گفته نمی خواهد به تیم دیگری در ایران برود.
12	نصراصفهانی تاکید کرد: او اگر قصد داشت از نفت آبادان برود همان موقع که بحث هایی در مورد حضورش در تیم ملی بود این صحبت ها را مطرح می کرد اما واقعا مسئله او تیم عوض کردن نیست.
