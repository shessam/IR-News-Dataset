asriran_2_data###انتخابات در ویرجینیا و کنتاکی؛ نقره داغ شدن ترامپ و جمهوری خواهان###https://www.asriran.com/fa/news/697443/انتخابات-در-ویرجینیا-و-کنتاکی-نقره-داغ-شدن-ترامپ-و-جمهوری-خواهان###['بین الملل']###2019-11-09 13:14:00###۶۹۷۴۴۳###['ترامپ', 'انتخابات']
76
1	روز سه شنبه انتخابات محلی در چند ایالت آمریکا برگزار شد.
2	رای دهندگان برای انتخاب فرماندار، سناتورها و نمایندگان مجالس ایالتی در ایالت های ویرجینیا، کنتاکی، میسی سیپی، واشینگتن، آریزونا و نیویورک به پای صندوق های رای رفتند.
3	از آن جایی که این انتخابات درست یک سال پیش از انتخابات ریاست جمهوری سال 2020 آمریکا برگزار شد، نکات قابل توجهی درباره انتخابات ریاست جمهوری به ما نشان می دهد.
4	اندی بشیر 41 ساله، کاندیدای دموکرات انتخابات فرمانداری ایالت کنتاکی توانست، مت بوین، فرماندار کنونی را شکست دهد.
5	بشیر با کسب 49.
6	2 درصد آرا در مقابل 48.
7	8 درصد آرای بوین، توانست شگفتی ساز شود.
8	اهمیت پیروزی دموکرات ها در انتخابات فرمانداری این ایالت چیست؟ کنتاکی ایالتی به شدت محافظه کار و جمهوری خواه محسوب می شود.
9	آخرین باری که این ایالت در انتخابات ریاست جمهوری به کاندیدای دموکرات رای داد، سال 1996 بود.
10	ترامپ در انتخابات 2016 توانست با اختلاف 30 درصدی هیلاری کلینتون را در این ایالت شکست دهد.
11	در حال حاضر هر دو سناتور ایالت (میچ مک کانل و رند پال) جمهوری خواه هستند.
12	از 6 نماینده کنتاکی در مجلس نمایندگان هم 5 نفر جمهوری خواه هستند.
13	مجلس سنا (از 1997) و مجلس نمایندگان (از 2017) این ایالت در اختیار جمهوری خواهان قرار دارد.
14	میزان مشارکت در انتخابات فرمانداری 42.
15	1 درصد بوده که این میزان بالاترین میزان مشارکت از سال 1995 تاکنون در کنتاکی است.
16	در سال 2015 که بوین با کسب 53 درصد آرا برنده شده بود، میزان مشارکت 30.
17	7 درصد بود.
18	یکی از برندگان شکست بوین در انتخابات، اتحادیه معلمان کنتاکی است.
19	پس از تصویب قانون مستمری بازنشستگی که در سال 2018 توسط جمهوری خواهان کنتاکی تصویب شد، اتحادیه معلمان کنتاکی به نشانه نارضایتی از مفاد آن دست به تظاهرات زدند، بوین، معلمان معترض را نادان و دیوانه نامید.
20	معلمان هم در واکنش به اظهارات بوین اعلام کردند که در نوامبر جواب وی را خواهند داد.
21	آنها در سه شنبه جواب بوین را با رأی خودشان دادند.
22	به دلیل فاصله کم میان دو کاندیدا (5100 رای) بوین از پذیرش شکست خودداری کرده است و خواستار بازشماری آرا شده است.
23	این در حالی است مسئول برگزاری انتخابات ایالت، صحت نتایج را تایید کرده است.
24	به دلیل قوانین ایالتی این امکان هم وجود دارد، همان طور که رئیس جمهوری خواه سنای ایالتی گفته است، مجلس ایالتی برنده انتخابات را تعیین کند.
25	اما تبعات این شکست برای ترامپ چیست؟ ترامپ یک روز قبل از انتخابات به کنتاکی سفر کرد و در تجمع انتخاباتی بوین سخنرانی کرد و به طور رسمی از وی حمایت کرد.
26	ترامپ در این سخنرانی خطاب به بوین گفت: «اگر شکست بخوری، مخالفان خواهند گفت ترامپ متحمل بزرگترین شکست جهان شد.
27	تو نباید اجازه دهی چنین چیزی برای من اتفاق بیافتد.
28	»ترامپ پیش از این مدعی بود به دلیل محبوبیتی که دارد به هر تجمع انتخاباتی که برود، آن کاندیدا پیروز خواهد شد، به همین دلیل به تجمع انتخاباتی هر کاندیدایی در هر ایالتی نمی رفت.
29	از این رو شکست کاندیدای جمهوری خواه، قطعاً شکستی برای ترامپ محسوب می شود.
30	همچنین نشانه ای برای وی خواهد بود که با شرایط بسیار سختی در انتخابات 2020 روبرو خواهد بود.
31	تری مک اولیف، فرماندار سابق ویرجینیا که در سال های 2001 تا 2005، رئیس کمیته ملی حزب دموکرات بود، نتیجه انتخابات سه شنبه را برای ترامپ تحقیرآمیز می داند.
32	البته شکست جمهوری خواهان در انتخابات نزدیک فرمانداری کنتاکی به این معنا نیست که ترامپ در 2020 این ایالت را از دست می دهد، بلکه رویگردانی رای دهندگان به خصوص رای دهندگان روستایی این ایالت از ترامپ نشان می دهد که وی در ایالت های رقابتی سال آینده اوضاع خوبی نخواهد داشت.
33	ایالت هایی مانند ویسکانسین، میشیگان، پنسیلوانیا و اوهایو که ترامپ پیروزی اش در 2016 را مدیون آنها است.
34	این شکست زنگ هشداری برای جمهوری خواهان در انتخابات سال آینده سنا هم محسوب می شود.
35	جایی که سناتور میچ مک کانل، رهبر اکثریت سنا از کنتاکی با انتخابات مجدد روبرو است.
36	مک کانل چنان حمایت شدیدی از ترامپ در سنا کرده است که اجازه رای گیری درباره هیچ کدام از لوایحی که ترامپ و جمهوری خواهان با آنها مخالف هستند را در صحن سنا نمی دهد.
37	مخالفت با مک کانل در میان افکار عمومی آمریکا به چنان حدی رسیده است که وی تنها 15 درصد محبوبیت دارد.
38	مردم آمریکا مک کانل را به خاطر این که اجازه رای گیری درباره سخت تر کردن قوانین حمل سلاح در سنا را نمی دهد، در کشته شدن قربانیان تیراندازی شریک می دانند.
39	به همین دلیل هر زمانی که تیراندازی در آمریکا انجام می شود، هشتگ مک کانل قاتل در توییتر ترند می شود.
40	علاوه بر این مک کانل اجازه رای گیری به لایحه امنیت انتخابات که از مداخله روسیه در انتخابات این کشور برای سال 2020 جلوگیری می کند را هم نمی دهد.
41	از همین رو، کاربران آمریکایی توییتر، وی را آدم روسیه می دانند و تاکنون این هشتگ را چندین بار در آمریکا ترند کرده اند.
42	دموکرات ها از هم اکنون ایمی مک گرث را برای رقابت با مک کانل انتخاب کرده اند و سعی در تقویت وی با افزایش کمک های مالی دارند.
43	در ایالت ویرجینیا انتخابات مجلس نمایندگان و سنای ایالتی برگزار شد و دموکرات ها توانستند پس از 26 سال کنترل تمام نهادهای سیاسی ویرجینیا را در اختیار بگیرند.
44	دموکرات ها در سال 2017 با رالف نورتهام توانستند کرسی فرمانداری ایالت را حفظ کنند.
45	هر دو سناتور ایالت هم از سال 2009 تاکنون دموکرات هستند.
46	از 11 نماینده ویرجینیا در مجلس نمایندگان هم 7 نفر دموکرات و 4 نفر جمهوری خواه هستند.
47	در سه انتخابات اخیر ریاست جمهوری، اهالی ویرجینیا به کاندیدای دموکرات رای داده اند.
48	برخلاف مناصب فدرال، دو مجلس ایالتی ویرجینیا بیش از دو دهه است که در کنترل جمهوری خواهان قرار دارد.
49	به همین دلیل فرماندار دموکرات نمی توانست آن گونه که می خواست قوانین مدنظر دموکرات ها را در این ایالت اجرایی کند.
50	هم اکنون با به دست گرفتن تمامی نهادهای سیاسی این ایالت به دست دموکرات ها، آنها از قدرت لازم برای تصویب قوانین مدنظرشان در این ایالت برخوردار هستند.
51	قبل از برگزاری انتخابات اکثریت در مجلس نمایندگان ایالتی 51 به 49 در اختیار جمهوری خواهان و در مجلس سنا 21 به 19 در اختیار آنها بود.
52	هم اکنون اکثریت مجلس نمایندگان ایالتی 55 در برابر 45 کرسی برای دموکرات ها و در سنای ایالتی هم 21 در برابر 19 به نفع دموکرات ها شد.
53	انتخابات امسال ویرجینیا موجب جلب توجه بی سابقه ملی قرار گرفت.
54	چهره های مشهور دو حزب همانند ترامپ، مایک پنس، جو بایدن و برنی سندرز در این ایالت سخنرانی و اعلام حمایت کردند.
55	همین امر موجب جمع آوری 52 میلیون دلار کمک مالی برای این انتخابات شد.
56	حتی باراک اوباما هم لیستی از کاندیداهای مورد حمایت خودش منتشر کرد.
57	اما تبعات این انتخابات برای ویرجینیا چیست؟ یکی از بزرگترین بازندگان انتخابات سه شنبه در ویرجینیا، انجمن ملی سلاح (NRA) است.
58	بزرگترین لابی حامی سلاح در آمریکا که مورد حمایت جمهوری خواهان قرار دارد، اجازه تصویب قوانین محدودکننده حمل سلاح در این ایالت را نمی داد.
59	دفتر مرکزی این انجمن هم در فیرفکس، ویرجینیا قرار دارد.
60	پس از کشتار ویرجینیا بیچ که 12 نفر کشته شدند، مردم این ایالت حامی سختگیرانه تر کردن قوانین حمل سلاح هستند.
61	برنده دیگر انتخابات، طرفداران متمم حقوق برابر هستند.
62	این افراد به دنبال اضافه کردن لایحه حقوق برابر زن و مرد به قانون اساسی آمریکا هستند.
63	در آمریکا زن و مرد در یک شغل مشابه، حقوقی برابر دریافت نمی کنند و مردان حقوق بیشتری می گیرند.
64	این مسئله تبدیل به یکی از اهداف حزب دموکرات شده است.
65	طرفداران این جنبش توانسته اند این قانون را در 37 ایالت به تصویب برسانند.
66	اما برای این که بتوانند آن را تبدیل به یکی از متمم های قانون اساسی کنند، در ابتدا باید در 38 ایالت آن را به تصویب برسانند، ویرجینیا هم اکنون می تواند سی و هشتمین ایالت باشد.
67	جمهوری خواهان از یک بابت دیگر به خاطر شکست در ویرجینیا دچار ضرر شدند.
68	یکی از ترفندهای جمهوری خواهان تغییر حوزه های انتخاباتی است.
69	به این صورت که آنها این خطوط را به گونه ای تغییر می دهند که به نفع خودشان در انتخابات شود.
70	به طور مثال منطقه ای از یک ایالت دارای جمعیت بالای سیاهپوست است، طبیعتاً این منطقه که جزئی از یک حوزه انتخاباتی است به دموکرات ها رای می دهد.
71	جمهوری خواهان به گونه ای در تقسیم بندی های جدید این حوزه انتخاباتی را تغییر می دهند تا آن منطقه سیاهپوست در دو حوزه انتخاباتی تقسیم شود تا به عنوان اقلیت نتوانند باعث شکست جمهوری خواهان شوند.
72	دموکرات ها با پیروزی در ویرجینیا جلوی این اقدامات جمهوری خواهان را خواهند گرفت و نقشه حوزه های انتخاباتی را بدون تغییر نگه می دارند.
73	این مسئله به نفع خودشان در انتخابات 2020 هم تمام خواهد شد.
74	حزب جمهوری خواه که مخالف بیمه های درمانی دولتی و فراگیر برای تمام مردم است، مانع از آن می شدند تا فرماندار دموکرات ویرجینیا بیمه های درمانی را گسترش دهد.
75	دموکرات ها با این پیروزی می توانند محدودیت هایی که جمهوری خواهان در مقابل بیمه های درمانی قرار داده بودند را حذف کنند.
76	پیروزی دموکرات ها در ویرجینیا و کنتاکی نشان داد روحیه و امیدواری آنها برای انتخابات ریاست جمهوری 2020 بالا است و این خبر خوبی برای حزب دموکرات خواهد بود.
77	* کارشناس آمریکا
