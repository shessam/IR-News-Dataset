asriran_2_data###مورالس: آماده بازگشت به کشور هستم/ همچنان رئیس‌جمهوری بولیوی هستم###https://www.asriran.com/fa/news/698289/مورالس-آماده-بازگشت-به-کشور-هستم-همچنان-رئیس‌جمهوری-بولیوی-هستم###['بین الملل']###2019-11-14 11:14:00###۶۹۸۲۸۹###['مورالس', 'بولیوی']
3
1	اوو مورالس، رئیس‌جمهوری مستعفی بولیوی استعفایش را به دلیل "توطئه‌های سیاسی و اقتصادی" از طرف آمریکا دانست.
2	به گزارش ایسنا، به نقل از خبرگزاری رویترز، اوو مورالس که در پی اعتراضات در بولیوی استعفا کرد و به مکزیک پناهنده شده در صفحه توییتر خود به رسمیت شناختن دولت موقت جدید این کشور توسط آمریکا را محکوم کرد.
3	مورالس همچنین در مصاحبه با روزنامه "ال‌پاییس" در مکزیکو سیتی گفت، تا زمانی که پارلمان بولیوی استعفای او را نپذیرفته او همچنان رئیس‌جمهوری این کشور است.
4	مورالس ادامه داد: پارلمان یا باید استعفای مرا رد کند یا بپذیرد تا زمانی که چنین کاری نکرده من همچنان رئیس‌جمهوری کشور هستم.
5	رئیس‌جمهوری مستعفی بولیوی تاکید کرد، این روند باید در مورد آلوارو گارسیا لنیرا که از پست معاونت رئیس‌جمهوری استعفا کرد، نیز صدق کند سپس شامل آدریانا سالواتیرا که به عنوان نفر سوم در سلسله جانشینی قدرت در بولیوی به عنوان رئیس مجلس سناست، شود اما او روز یکشنبه استعفا کرد.
6	مورالس تاکید کرد، اعلام سناتور جنین آنیز به عنوان رئیس‌جمهوری موقت غیرقانونی است و تعیین این زن تاکیدی بر وجود کودتاست.
7	رئیس‌جمهوری مستعفی بولیوی همچنین نسبت به بازگشت به کشورش برای آرام کردن اوضاع در صورتیکه مردم او را بخواهند، اعلام آمادگی کرد.
8	وی خطاب به مردم کشورش گفت: برای آرام کردن اوضاع اگر ملت آن را بخواهند، آماده بازگشت هستم.
9	مذاکره تنها راه برای توقف خونریزی و اجتناب از نابودی اقتصاد است.
10	وی ادامه داد: اگر ملت از من بخواهند آماده‌ام برای آرامش اوضاع کشور که بیشتر شبیه کودتاست، بازگردم، دیر یا زود برمی‌گردم از سازمان ملل می‌خواهم مداخله کند.
11	دشمنان‌ما نژادپرست هستند تمام اتهام من این است که از ساکنان اصلی این سرزمین هستم.
12	جنین آنیز، معاون رئیس سنای بولیوی، روز سه شنبه برای به دست گرفتن موقت قدرت پس از رفتن مورالس سوگند یاد کرد و وعده داد تا هرچه سریعتر انتخابات جدید برگزار شود.
13	یکی از مقامات دولت آمریکا روز سه‌شنبه بیان کرده بود که رفتن مورالس "یک قدم مثبت" برای برقراری آرامش در بولیوی است.
