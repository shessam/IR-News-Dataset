asriran_1_data###بازگشت دوباره شاخص بورس به زیر یک میلیون###https://www.asriran.com/fa/news/731112/بازگشت-دوباره-شاخص-بورس-به-زیر-یک-میلیون###['اقتصادی']###2020-05-31 13:51:00###۷۳۱۱۱۲###['بورس', 'بازار']
5@@@6
1	معاملات امروز بازار سرمایه در حالی به پایان رسید که شاخص برخلاف روز گذشته روند نزولی در پیش گرفت.
2	به گزارش ایسنا، شاخص کل بازار سرمایه با ۲۸۹۷ واحد کاهش، رقم ۹۷۰ هزار و ۵۹۷ واحد را ثبت کرد.
3	شاخص کل با معیار هم وزن ۶۰۳ واحد کاهش یافت و رقم ۳۱۸ هزار و ۲۹۳ واحد را ثبت کرد.
4	معامله‌گران این بازار یک میلیون معامله به ارزش ۹۳ هزار و ۱۹۵ میلیارد ریال انجام دادند.
5	مخابرات ایران، گروه مپنا و پتروشیمی پارس نسبت به سایر نمادها بیشترین تاثیر منفی و در مقابل سرمایه‌ گذاری غدیر، س.
6	نفت و گاز و پتروشیمی تامین، پالایش نفت اصفهان و گسترش نفت و گاز پارسیان نسبت به سایر نمادها بیشترین تاثیر منفی را روی شاخص گذاشتند.
7	در این بازار بانک‌های ملت و تجارت، فولاد مبارکه اصفهان، پالایش نفت اصفهان، گسترش سرمایه‌گذاری ایران خودرو، سرمایه‌گذاری خوارزمی و ملی صنایع مس ایران نمادهای پربیننده بودند.
8	در آن سوی بازار سرمایه شاخص کل فرابورس ۳۲ واحد کاهش یافت و در رقم ۱۱ هزار و ۲۱۶ واحد ایستاد.
9	معامله‌گران این بازار ۵۸۹ هزار معامله به ارزش ۴۶ هزار و ۹۴۸ میلیارد ریال انجام دادند.
10	در این بازار، سنگ آهن گوهر زمین و بانک دی نسبت به سایر نمادها بیشترین تاثیر مستقیم و در مقابل گروه سرمایه‌ گذاری میراث فرهنگی، پتروشیمی زاگرس، فولاد هرمزگان جنوب، توسعه مولد نیروگاه جهرم و صنایع ماشین‌های اداری ایران نسبت به سایر نمادها بیشترین تاثیر منفی را روی فرابورس گذاشتند.
11	نمادهای پربیننده این بازار از سهامی ذوب‌آهن اصفهان، بانک دی، پتروشیمی تندگویان، سیمان لار سبزوار، گروه سرمایه‌ گذاری میراث فرهنگی، داروسازی تولید دارو و توسعه مولد نیروگاهی جهرم تشکیل شده بود.
