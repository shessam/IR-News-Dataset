roozno_data###صندوق بین‌المللی پول:بحران اقتصادی ناشی ازکرونا درتاریخ بی‌سابقه است###http://roozno.com//fa/news/420583/صندوق-بین‌المللی-پولبحران-اقتصادی-ناشی-ازکرونا-درتاریخ-بی‌سابقه-است###[]###2020-04-05 13:13:00###۴۲۰۵۸۳###['صندوق بین المللی', 'بحران اقتصادی']
1
1	صندوق بین المللی پول بحران اقتصادی ناشی از شیوع ویروس کرونا را بی سابقه خواند و این رکود اقتصادی را فاجعه بار تر از بحران مالی سال ۲۰۰۸ توصیف کرد.
2	به گزارش روز نو ، صندوق بین المللی پول اعلام کرده است که جهان رکود اقتصادی را بر اثر شیوع کرونا تجربه می کند که به مراتب بدتر از بحران مالی جهانی سال ۲۰۰۸ است.
3	این نهاد تبعات اقتصادی شیوع گسترده ویروس کرونا را بحرانی بی سابقه توصیف کرد.
4	کریستالینا جورجیوا ، رئیس صندوق بین المللی پول روز جمعه در یک کنفرانس مطبوعاتی در ژنو اظهار داشت: این بحران در تاریخ بی نظیر است و هیچ نمونه مشابهی برای آن وجود ندارد.
5	هرگز در تاریخ صندوق بین المللی پول شاهد این امر نبوده ایم که اقتصاد جهان بدین شکل متوقف و تعطیل شده باشد.
6	وی می‌گوید: ما اکنون در دوران رکود هستیم.
7	رکودی که این بار به مراتب بدتر از بحران مالی جهانی سال ۲۰۰۸ است.
8	خانم جورجیوا در مقایسه بحران فعلی با فروپاشی نظام بانکی و بحران اعتباری سال ۲۰۰۸ ادامه داد: این بحران همه ما را مجبور کرده است که در کنار یکدیگر بایستیم.
9	رئیس صندوق بین المللی پول درباره نقش این نهاد بین المللی در این شرایط ادعا می کند که سازمان جهانی بهداشت برای محافظت از سلامتی مردم وجود دارد و وظیفه صندوق بین المللی پول نیز محافظت از سلامت اقتصادی جهان است.
10	در پی گسترش روزافزون اپیدمی کرونا در ایالات متحده آمریکا، تعداد بیکاران در یک هفته به ۱۰ میلیون نفر رسیده است که از این میزان بیش از ۶.
11	۵ میلیون نفر تنها طی روزهای اخیر برای دریافت مزایای بیمه بیکاری ثبت نام کرده‌اند.
12	در انگلستان هم متقاضیان دریافت خدمات اجتماعی دولتی و کمک‌های دولتی برای بیکاران هم افزایش چشمگیری داشته است.
13	در مدت زمان تنها دو هفته در انگلستان هم نزدیک به یک میلیون نفر درخواست خود برای دریافت یونیورسیال کردیت یا همان بسته حمایت از بیکاران را ثبت کرده‌اند.
14	این در حالی است که یک نظرسنجی پیش بینی کرده است یک سوم بنگاه‌های اقتصادی در بریتانیا می‌توانند بین ۷۵ تا ۱۰۰ درصد از کارکنان خود را به مرخصی بفرستند.
15	در این میان اما اجرای قرنطینه و محدودیت های اجتماعی باعث شده است تا در اثر ترس شیوع ویروس کرونا تمامی صنایع و مشاغل موقتا تعطیل شوند و آسیب‌های جبران ناپذیری به کل بخش صنایع وارد شود.
16	ریشی سوناک، وزیر دارایی دولت محافظه کار بریتانیا به مردم این کشور قول داد تا که دولت برای حل بحران اقتصادی ناشی از کرونا، هر کاری که لازم باشد را انجام خواهد داد و با تزریق مبالغ بی سابقه به اقتصاد این کشور تلاش خود را برای جلوگیری از نابودی کسب و کارها انجام خواهد داد.
17	طرح مرخصی اجباری دولت بریتانیا به کارفرمایان این فرصت را می دهد که دولت ۸۰ درصد از دستمزد ماهیانه کارگران تا سقف ۲۵۰۰ پوند در ماه را به کارمندان و کارگران پرداخت خواهد کرد تا شاید بدین شکل بتواند تبعات ویرانگر اقتصادی ویروس کرونا، همچون افزایش گسترده شمار بیکاران را متوقف کند.
18	با این حال، این نگرانی وجود دارد که در آینده تعداد شاغلان بدون در نظر گرفتن عنوان شغلی با افت شدیدی مواجه شوند و نرخ بیکاری افزایش پیدا کند.
19	بورس‌ها و بازارهای مالی در سراسر جهان نیز واکنشی کاملا منفی به این بن بست اقتصادی جهانی نشان داد و شاخص های معتبر بورسی در سراسر جهان با سقوطی چشمگیر مواجه شدند، بسیاری از سهام‌داران در بازارهای مالی و کمپانی ها نیز با زیان های مالی و اعتباری هنگفتی طی روزها و هفته های اخیر دست و پنجه نرم می‌کنند.
20	حالا باید منتظر ماند و دید که آیا دولت‌ها در سراسر جهان موفق به کنترل ویروس کرونا و پیامدهای خانمان برانداز آن خواهند شد یا کرونا تمام پایه های اقتصادی جهان را نابود خواهد کرد.
