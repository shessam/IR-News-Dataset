roozno_data###دوم ليست«اصولگرایان» به نفرسي ام ليست«اميد» نرسید###http://roozno.com//fa/news/415102/دوم-ليستاصولگرایان-به-نفرسي-ام-ليستاميد-نرسید###[]###2020-02-24 09:23:00###۴۱۵۱۰۲###['اصولگرایان', 'لیست']
1@@@2@@@3@@@4@@@5@@@6
1	با اعلام رسمي نتايج انتخابات يازدهمين دوره مجلس شوراي اسلامي، عملا چهره مجلس يازدهم و آرايش و چينش نمايندگان مردم در خانه ملت مشخص گرديد.
2	چنانکه اکثريت مجلس يازدهم در اختيار اصولگرايان و جبهه پايداري و اقليت آن نيز در اختيار مستقلين و بعضا اصلاح‌طلبان خواهد بود.
3	شايد اگر نيمه اول سال جاري چنين نتيجه‌اي مطرح مي‌شد بسياري از فعالان سياسي در جريانات مختلف نظرات ديگري نسبت به آن مي‌دادند اما روندها در شش ماهه دوم سال موجب شد تا مجلس تمام اصولگرا امري اجتناب ناپذير جلوه کند.
4	نکته قابل توجه اينکه گرچه اصولگرايان پيروز انتخابات مجلس 98 شدند اما نبايد اين مساله را از ياد ببرند که اکنون به‌جاي منتقد، در جاي قانونگذار و ناظر نشسته‌اند و صد البته به جاي انتقاد از روال، روندها و عملکردها بايد در مقام پاسخگويي نسبت به عملکرد خود برآيند.
5	در کنار انتخابات مجلس نتايج مياندوره‌اي خبرگان رهبري نيز اعلام شد که همانطور از انتظار مي‌رفت آيت‌اغیره مصباح يزدي از مشهد، آيت‌اغیره محمد يزدي از قم و آيت‌اغیره دژاکام از فارس وارد مجلس خبرگان شدند.
6	بايد ديد نفرات جديدي در مجلس شورا و خبرگان چه تاثيراني خواهند داشت.
7	تغيير80 درصد مجلسبه گزارش روز نو :ماه‌ها پيش از برگزاري انتخابات مجلس يازدهم بسياري از کارشناسان و تحليلگران بر اين عقيده بودند که مجلس يازدهم تغييرات بسياري نسبت به مجلس دهم خواهد داشت به نحوي که چيزي در حدود 80 درصد نمايندگان خانه ملت در دوره دهم جاي خود را به نفرات جديدي خواهند داد.
8	هر چند که آن زمان به اين صراحت نمي‌شد اين نظر را پذيرفت اما هرچه از شش ماهه دوم سال گذشت اتفاقات و رخ دادهايي بر جامعه عارض گشت که اين مهم را بيش از پيش اجتناب ناپذير کرد.
9	رخدادهايي همچون افزايش قيمت بنزين که اتفاقات آخر آبان را رقم زد يا حوادث و اتفاقات دي ماه و نارضايتي‌هاي معيشتي مردم که هر کدام به نحو جداگانه‌اي برانتخابات و مشارکت مردم تاثير گذاشت.
10	رونداحراز صلاحيت‌ها در يک ماه مانده به انتخابات نيز به نحوي پيشرفت که بسياري از چهره‌هاي سياسي و نمايندگان فعلي نتوانستند به رقابت‌هاي انتخاباتي وارد شوند.
11	چنين شد که با اين روند آنچه که تحليلگران پيش از اين پيش‌بيني کرده بودند درست از آب درآمد و بيش از 80 درصد نمايندگان خانه ملت براي دوره يازدهم تغيير يافتند.
12	نگاهي به منتخبان دوره يازدهم و نمايندگان فعلي مجلس دهم نشان مي‌دهد که در اکثر حوزه‌هاي انتخابيه حتي شهرهاي کوچک نمايندگان تغيير يافته‌اند.
13	مثلا در حوزه تبريز پزشکيان، فرهنگي و عليرضابيگي بر جاي خود ماندند اما ميرتاج‌الديني، متفکرآزاد و منادي جايگزين ساعي، بي‌مقدار و سعيدي شدند.
14	در مشهد نيز بجز يک تغيير و جايگزيني فاطمه رحماني به جاي رضا شيران ساير نمايندگان فعلي تغييري نکردند.
15	قم نيز با حداقل تغيير روبه‌رو بوده اما تغييري که بسيار چشمگير جلوه کرد يعني جايگزيني عليرضا زاکاني به جاي علي لاريجاني رئيس فعلي مجلس.
16	با اين حال آنچه مشخص است بيشترين تغيير در استان‌هاي آذربايجان شرقي و غربي رخ داده است.
17	البته در اصفهان، البرز، شيراز، مازندران و گيلان نيز تمامي نمايندگان تغيير يافتند.
18	قاليباف به عارف نرسيدروز گذشته بود که پس از گذشت 2 روز از انتخابات بالاخره نتايج پاياني و قطعي 30 نماينده تهران اعلام شد و مشخص شد که هر کدام از نفرات راه يافته به خانه ملت با چه تعداد راي از سوي مردم به نمايندگي برگزيده شده‌اند.
19	نگاهي به آراء منتخبين نشان مي‌دهد که محمدباقر قاليباف با 1265287راي به عنوان نفر اول، سيدمصطفي ميرسليم با892318 به عنوان نفر دوم و مرتضي آقاتهراني با 868025 به عنوان نفر سوم تهران وارد مجلس شده‌اند و از نفر چهارم يعني الياس نادران تا نفر سي‌ام عزت‌اغیره اکبري تالارپشتي که 642214 راي آوده چيزي در حدود 200 هزار راي اختلاف است.
20	اين در حالي است که اگر آراء منتخبين مجلس يازدهم را با آراء منتخبين مجلس دهم مقايسه کنيم مي‌بينيم که نفر اول تهران يعني محمدرضا عارف چيزي در حدود 400 هزار راي بيشتر از قاليباف آورده است.
21	نفرات دوم و سوم يعني علي مطهري و سهيلا جلودارزاده نيز در رده‌هاي بعدي قرار مي‌گيرند.
22	جالب اينجاست که راي قاليباف به عنوان نفر اول تهران در مجلس يازدهم از راي نفر ششم ليست اميد يعني کاظم جلالي پايين‌تر است.
23	هر چند اين مساله صرفا به دليل مشارکت گسترده مردم تهران در انتخابات اسفند 94 و مشارکت مردم در انتخابات اسفند 98 است.
24	منتخبين خبرگانهمزمان با انتخابات يازدهمين دوره مجلس شوراي اسلامي انتخابات مياندوره‌اي دوره پنجم مجلس خبرگان رهبري نيز برگزار شد تا کرسي‌هاي خالي از تهران، قم، خراسان رضوي، خراسان جنوبي و فارس به رقابت گذاشته شود.
25	کرسي‌هايي که چهره‌هايي چون آيت‌اغیره هاشمي رفسنجاني، آيت‌اغیره شاه‌آبادي، آيت‌اغیره ميرمحمدي از تهران؛ آيت‌اغیره مومن از قم؛ آيت‌اغیره مهمان‌نواز از خراسان شمالي، آيت‌اغیره هاشمي شاهرودي از خراسان رضوي، آيت‌اغیره ايماني از فارس را از دست داده است.
26	اين در حالي است که پس از برگزاري انتخابات مياندوره‌اي خبرگان و اعلام نتايج برخي از چهرهايي که در انتخابات 94 نتوانستند به مجلس خبرگان راه يابند در مياندوره‌اي به اين مجلس راه يافتند.
27	علي مومن‌پور با 963605، عباسعلي اختري با 961773 و حجت‌الاسلام غلامرضا مصباحي مقدم 708774 از تهران؛ آيت‌اغیره محمد يزدي با 249130 از قم؛ آيت‌غیره محمدتقي مصباح يزدي با 1093400 از مشهد؛ غلامرضا فياضي با 186869 از خراسان شمالي و لطف‌اغیره دژاکام با 919688 از استان فارس به مجلس خبرگان رهبري راه يافتند.
