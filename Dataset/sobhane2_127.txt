sobhane2###nan###http://sobhanehonline.com/fa/news/204096/احراز-هویت-مشترکان-الزامی-شد###گوناگون###2019-11-13 22:40:00###۲۰۴۰۹۶###['احراز هویت', 'کدملی', 'تلفن همراه']
1
1	احراز هویت متقاضیان سرویس‌های ارتباطی با دریافت مشخصات کد ملی و کد پستی توسط دارندگان پروانه این سرویس‌ها، با هدف نشانه‌گذاری آدرس‌ها کد پستی به عنوان یک مکان شناسنامه‌دار انجام می‌شود و بنابراین امکان سوءاستفاده از اطلاعات افراد هنگام دریافت این سرویس‌ها وجود نخواهد داشت.
2	چندی پیش اعلام شد از این پس احراز هویت فردی و مکانی متقاضیان سرویس در حوزه ICT الزامی است و با توجه به قانون مجلس شورای اسلامی درباره الزام اختصاص شماره ملی و کد پستی برای تمامی اتباع ایرانی، تمامی دارندگان پروانه سرویس‌های تلفن همراه، خدمات ارتباطی ثابت (Servco)، اپراتورهای مجازی (MVNO)، انتقال داده مبتنی بر فناوری بی‌سیم ثابت (FWA) و ارتباطات رادیویی (SAP)، ارائه‌دهندگان ارتباطات ثابت (FCP) و پست باید با دریافت کد ملی و کد پستی از متقاضیان سرویس، هویت فردی و مکانی آنان را احراز کنند.
3	بنابراین در حالی که ارائه خدمات در حوزه ICT توسط دارندگان پروانه هر یک از خدمات ارتباطی با کد ملی و کد پستی الزامی است، درصورت عدم رعایت احراز هویت فردی و مکانی به این شیوه، پیامدهای هرگونه سوءاستفاده احتمالی از خدمات، به عهده دارندگان پروانه است و در صورت رعایت نکردن این موضوع و گزارش بازرسان سازمان تنظیم مقررات و ارتباطات رادیویی، با دارندگان پروانه مطابق با قوانین مربوطه برخورد می‌شود.
4	در این زمینه مجید حقی – معاون امور پستی، ارتباطی و فناوری اطلاعات عمومی سازمان تنظیم مقررات و ارتباطات رادیویی در گفت‌وگو با ایسنا با اشاره به لزوم احراز هویت سجلی و مکانی، اظهار کرد: اپراتورها باید این احراز هویت را ثبت و اجرا کنند و دریافت مشخصات کد ملی و کد پستی باید در ارائه سرویس رعایت شود.
5	مهم‌ترین بحث هم کد پستی است زیرا ما با استفاده از کد پستی می‌توانیم آدرس‌ها را نشانه‌گذاری کنیم و اینکه کد پستی به عنوان یک مکان تعریف‌شده و شناسنامه‌دار جا بیفتد.
6	حقی با تاکید بر اهمیت برجسته‌سازی و اهمیت دادن به کد پستی، گفت: مزیت اول این است که مکان هرکس در ارائه سرویس مشخص است و آخرین مکانش هم اگر جابه‌جا شود و تغییر پیدا کند، ثبت می‌شود.
7	دیگر این‌که در چنین شرایطی می‌توانیم مشخصات کاربران را با کد پستی مشخص کنیم.
8	پیش از این نیز اقداماتی برای احراز هویت کاربران انجام شده بود.
9	از جمله سامانه شاهکار که شبکه احراز هویت کاربران ارتباطی و واسط بین اپراتورهای مخابراتی و مراجع تطبیق هویت است.
10	اپراتورها پیش از ارائه سرویس به مشترکین خود، از طریق این سامانه، هویت مشترکین را از نظر حقیقی یا حقوقی، ایرانی یا خارجی بودن صحت‌سنجی می‌کند و در صورت تأیید درستی اطلاعات در سامانه، اپراتور اجازه ارائه سرویس به مشترکین را دارد.
11	تطبیق شناسه سرویس و شناسه هویتی از قابلیت‌های سامانه شاهکار است که با مشخص شدن صاحبان سرویس‌های ارتباطی در این سامانه، خدمات از هر سرویس ارتباطی به صاحب همان سرویس ارائه می‌شود.
12	با ایجاد این امکان هیچ فردی حق استفاده از شماره همراه فرد دیگری برای ثبت‌نام در نرم‌افزار دولت همراه، نرم‌افزارهای موبایل بانک، پرداخت آنلاین، ثبت آگهی فروش، فروشگاه‌های آنلاین و سایر نرم‌افزارهایی که حریم خصوصی در آن‌ها مطرح است و یا امکان تقلب و کلاه‌برداری در آن‌ها وجود دارد را نخواهد داشت.
