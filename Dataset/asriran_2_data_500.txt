asriran_2_data###ترامپ رسماً ارتش فضایی آمریکا را ایجاد کرد###https://www.asriran.com/fa/news/704587/ترامپ-رسماً-ارتش-فضایی-آمریکا-را-ایجاد-کرد###['بین الملل']###2019-12-21 11:07:00###۷۰۴۵۸۷###['ارتش فضایی', 'ترامپ']
3
1	رئیس‌جمهوری آمریکا بودجه نظامی ۷۳۸ میلیارد دلاری این کشور را که یکی از ارکان آن ایجاد ارتش فضایی است، امضا کرد.
2	به گزارش مهر به نقل از هیل، دونالد ترامپ رئیس‌جمهوری آمریکا بودجه نظامی این کشور برای سال آتی میلادی را به امضا رساند بودجه‌ای که رقم آن به ۷۳۸ میلیار د دلار می‌رسد و یکی از ارکان ایجاد ارتش فضایی است.
3	امضای لایحه بودجه نظامی آمریکا در پایگاه «اندروز» انجام شد و در جریان این مراسم، ترامپ از آن به عنوان بزرگترین سرمایه‌گذاری یاد کرد که تا کنون در ارتش آمریکا انجام شده است.
4	نیروی فضایی ششمین شاخه ارتش آمریکا تلقی می‌شود و هدف از ایجاد آن حفاظت از دارایی‌های فضایی این کشور در برابر تهدیدهای چین و روسیه عنوان شده است.
5	این شاخه جدید بخشی از نیروی هوایی آمریکا است و می‌توان آن را با واحد تفنگداران نیروی دریایی مقایسه کرد.
6	قرار است ژنرال «جان ریموند» فرماندهی عملیات‌های این واحد جدید را برعهده بگیرد.
