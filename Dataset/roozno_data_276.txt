roozno_data###کدخدایی: بررسی‌ صلاحیت‌ها تمام شد؛ بررسی فی‌البداهه نداریم###http://roozno.com//fa/news/414309/کدخدایی-بررسی‌-صلاحیت‌ها-تمام-شد-بررسی-فی‌البداهه-نداریم###[]###2020-02-19 10:17:00###۴۱۴۳۰۹###['کدخدایی', 'بررسی صلاحیت ها']
1
1	سخنگوی شورای نگهبان گفت: بحث بررسی صلاحیت‌ها بعد از ۲۲ بهمن تمام شده است و رسیدگی جدید فی‌البداهه نداریم.
2	به گزارش روز نو ، عباسعلی کدخدایی در گفت‌وگوی ویژه خبری در پاسخ به سوالی درباره اخباری مبنی بر تایید صلاحیت تعدادی از نمایندگان ردصلاحیت‌شده گفت: ما در ظرف مقرر قانونی اعلام نظر کردیم.
3	بحث بررسی صلاحیت‌ها بعد از ۲۲ بهمن تمام شده است و رسیدگی جدید فی‌البداهه نداریم.
4	وی افزود: لیست جدید معنایی ندارد.
5	ممکن است یک وقت اسناد جدیدی بدستمان برسد که لازم است اصلاح شود و این بندرت رخ می‌دهد.
6	سخنگوی شورای نگهبان در بخش دیگری از این گفت‌وگو با بیان اینکه ناظرین شورای نگهبان آماده پاسداری از حق‌الناس هستند، از حضور بین ۳ تا ۷ ناظر در هر شعبه اخذ رای خبر داد.
7	کدخدایی درباره دستگیری افراد کلاهبردار در جریان بررسی صلاحیت‌ها نیز گفت: در همه ادوار، افرادی توسط نیروی انتظامی و دستگاه امنیتی دستگیر و به قوه قصاییه معرفی می‌شوند و این مساله‌ای است که نسبت به همه نهادها وجود دارد.
8	مثلا پزشک قلابی دستگیر می‌شود.
9	اما نسبت به شورای نگهبان، اعضا و کارکنان شورا چنین اتفاقی نیفتاده است.
10	وی افزود: ممکن است فردی کلاهبرداری کند و از فرد ساده‌لوحی پولی بگیرد و کلاه سر او بگذارد که با این افراد برخورد می‌کنیم و مواردی که به آن رسیدیم، نیروی انتظامی وارد شده و پرونده در قوه قضاییه رسیدگی می‌شود.
11	البته برخی بزرگ‌نمایی می‌کنند که فکر می‌کنم این افراد منظورهای دیگری دارند و توصیه می‌کنم دست از این کارها و تبلیغات بردارند.
12	سخنگوی شورای نگهبان درباره الکترونیکی‌شدن انتخابات نیز گفت: خوشبختانه در این دوره همکاری خوبی با وزارت کشور داشتیم و پیگیر بحث الکترونیکی شدن بودیم.
13	دوستان ما در وزارت کشور اقدامات خوبی کردند و از جهت فنی احراز هویت، الکترونیکی است و بخش‌های عمده‌ای بصورت الکترونیکی انجام می‌شود.
14	البته صندوق‌های الکترونیکی بدلیل مشکلات، عملیاتی نشد ولی قطعا تا دور بعدی این کار انجام می‌شود زیرا انتخابات الکترونیکی الزام کشور ماست و امیدوارم در ادوار آینده با همکاری خوب با وزارت کشور به نتیجه برسد.
15	وی افزود: در انتخابات جمعه، تجمیع، شمارش و ارسال آرا به وزارت کشور و همچنین احراز هویت، الکترونیکی خواهد بود و بدلیل ارتباط خوبی که با وزارت کشور داریم، نگرانی از لحاظ نظارت نداریم.
16	سخنگوی شورای نگهبان همچنین درباره تخلفات در روز انتخابات گفت: تعرفه‌ها به اندازه کافی چاپ شده و تحت نظارت شورای نگهبان است.
17	با نظارت ناظرین ما هیچ‌گونه نگرانی وجود ندارد گرچه باید مدیریت توزیع تعرفه‌ها بهنگام باشد.
18	ناظرین ما در این زمینه دقت دارند و مشکل کمبود تعرفه نداریم.
19	وی در پاسخ به سوالی درباره تبلیغات خاص و ناروای برخی نامزدها نیز اظهار کرد: قانون انتخابات در بخش تبلیغات ناکارامد است.
20	تعریف روشنی از تبلیغات نشده است.
21	شورای نگهبان در مرحله آخر است و در بررسی صحت انتخابات وضعیت تبلیغات افراد را مدنظر قرار می‌دهیم.
22	در گذشته هم به همین صورت بوده است.
23	در گذشته بدلیل اینکه افراد، تبلیغات غیرواقع یا تخلفاتی در تبلیغات داشتند، صحت انتخابات حوزه زیر سوال رفته است و در بررسی صلاحیت فرد تجدیدنظر شده است.
24	سخنگوی شورای نگهبان تاکید کرد: اگر جرمی در تبلیغات ارتکاب یابد، به قوه قضاییه اعلام می‌شود و اگر در سرنوشت انتخابات موثر باشد، می‌توانیم ورود کنیم اما قبل از آن شورای نگهبان ورودی ندارد.
25	کدخدایی گفت: بررسی صلاحیت‌ها براساس مستندات در پرونده است.
26	اینکه در آینده فرد چه تخلفی مرتکب شود، بر عهده شورا نیست.
27	شورای نگهبان براساس اسناد فعلی بررسی می‌کند.
28	ما محدود به اسناد مندرج در پرونده‌ایم.
29	ضمن اینکه وضعیت تبلیغات را نیز قانون مشخص نکرده است.
30	وی با اشاره به اقدام حداقلی مجلس در رابطه شفافیت مالی نامزدها برای تبلیغات تصریح کرد: ما سال‌هاست فریاد می‌زنیم.
31	گام اول تبلیغات این است که میزان هزینه‌ها روشن شود و ما از مجلس در این خصوص متشکریم گرچه دیر بود.
32	سخنگوی شورای نگهبان در بخش دیگری از اظهارات خود اعلام کرد که این شورا برای بررسی صحت انتخابات از گزارش‌های وزارت کشور نیز استفاده می‌کند.
33	کدخدایی همچنین ابراز امیدواری کرد که مردم در روز دوم اسفند، حضور گسترده‌ای پای صندوق‌های رای داشته باشن
