tabnak_data###واکنش همتی به شایعات؛ ما روی تورم ۲۲ درصد هدف گذاری می‌کنیم###https://www.tabnak.ir/fa/news/979810/واکنش-همتی-به-شایعات-ما-روی-تورم-۲۲-درصد-هدف-گذاری-می‌کنیم###['اقتصادی', 'داخلی']###2020-05-21 05:38:00###۹۷۹۸۱۰###['همتی', 'بانک مرکزی', 'نرخ دلار']
4
1	عبدالناصر همتی رییس کل بانک مرکزی با توصیه به اینکه سرمایه گذاران از سرمایه گذاری در بازار ارز بپرهیزند، تاکید کرد: کسانی که در این بازار سرمایه گذاری می‌کنند، باید ریسک آن را نیز بپذیرند.
2	به گزارش ؛ همتی شب گذشتهدر خبر ۲۱ شبکه یک، درباره راهکارهای بانک مرکزی برای ثبات در بازار ارز، گفت: شرایطی که اسفند ماه اتفاق افتاد اول تحریم بود و ما در فشار حداکثری هستیم و اینکه تلاش می شود مشکل اقتصادی ایجاد شود و دومین اتفاق نیز کرونا و سومین نیز سقوط قیمت نفت بوده است.
3	وی افزود: این امر باعث شد که اختلالاتی ایجاد شود، البته ما از نظر اسکناس مشکلی نداریم و آن چیزی که در بازار اثر گذاشته حواله است و البته بعد از دو ماهی که مشکلات کرونا بوده است، صادر کنندگان نیاز به حواله دارند.
4	همتی با بیان اینکه، ۲۰ میلیارد دلار ارز هنوز از سال ۹۸ توسط صادر کنندگان بازنگشته است و البته آنها چهار ماه فرصت برای بازگشت داشته‌اند، ادامه داد: پیش بینی می‌شود هفته آینده عرضه ارز سال ۹۸ توسط صادر کنندگان اتفاق بیفتد و امیدواریم که این اتفاق بیفتد.
5	رییس کل بانک مرکزی خاطر نشان کرد: نرخ ارز باید به گونه ای باشد که برای وارد کننده و تولید کننده صرفه داشته باشد.
6	وی تصریح کرد: نمی خواهیم در نرخ دخالت کنیم و نوسانات بازار طبیعی نیست و به خاطر شرایط خاص کشور است و مردم سختی‌های زیادی برای استقلال کشیدند و هزینه داده‌اند.
7	همتی با اشاره به اینکه من افتخار می‌کنم مسئول بانک مرکزی کشوری هستم که در دو سال گذشته با بدترین فشارها مقاومت کرده و مردم نیز مقاومت کردند، افزود: مردم سختی‌های زیادی دیدند ولی بالاخره استقلال هزینه دارد و من اطمینان دارم در آینده نزدیک نتایج آن را خواهیم دید.
8	رییس کل بانک مرکزیبا اشاره به اینکه نرخ های فعلی ارز طبیعی نیست، افزود: نرخ های قبل از اسفندماه، نرخ هایی بود که اقتصاد کشور با آن می چرخید، یک مقدار شایعات و جوسازی و اینکه امسال تورم ۵۰ تا ۶۰ درصد خواهیم داشت باعث شد که بازارها تشدید شود، ولی من اطمینان دارم که قابل مدیریت است و تعادل را در بازار ارز برقرار خواهیم کرد و نشانه‌های آن نیز ثابت شده و حتما تعدیل خواهد شد.
9	وی خاطرنشان کرد: وضعیت عرضه در سامانه نیما در فروردین ماه خوب نبود ولی امروز گزارشی که همکاران من دادند چیزی حدود ۲.
10	۸ میلیارد دلار در دو ماه اخیر عرضه داشتیم برای وارد کنندگان که ۱.
11	۸ میلیارد دلار آن در نیما اتفاق افتاد و حدود یک میلیارد دلار نیز واردات در مقابل صادرات بود که از صادرکننده ها به صورت مستقیم گرفته بودند.
12	رییس کل بانک مرکزی تصریح کرد: این رقم برای این دو ماه است که کاملا صادرات در تمام کشورهای همسایه نیز مختل شده بود.
13	روند فعلی اصلاح خواهد شد و ما در طول روزهای آینده شاهد بهتر شدن شرایط خواهیم بود.
14	همتی در ادامه درباره پیش بینی ها درخصوص تورم نیز گفت: پیش بینی‌های بانک مرکزی با شرایط فعلی یعنی با نفت ۳۰ دلاری و صادراتی که داریم، پیش بینی ما این است که تورم نباید بیشتر از ۲۴ درصد شود و ما بر روی ۲۲ درصد هدف گذاری می کنیم.
15	خوشبختانه امسال ما با ابزار بازار باز اقداماتی را خواهیم داشت.
16	به زودی اوراق خزانه توسط دولت منتشر خواهد شد و بانک مرکزی به عنوان بازارگردان اقدام خواهد کرد.
17	وی با تاکید بر اینکه من مطمئن هستم نقدینگی امسال بسیار کمتر از سال قبل خواهد بود، افزود: تورم و نقدینگی را کنترل خواهیم کرد.
18	من فکر می کنم انتظارات تورمی به سرعت کاهش پیدا خواهد کرد و تعادل در بازار ارز و سایر بازارها ایجاد می شود.
19	کار سخت است ولی مدیریت خواهیم کرد.
20	رییس کل بانک مرکزی در پایان گفت: من نه می دانم و نه به کسی چیزی درباره نرخ ارز می گویم و من همیشه گفته ام نرخ ارز باید نرخ طبیعی بازار باشد.
21	شما هر جا می خواهید سرمایه گذاری کنید ولی در ارز سرمایه گذاری نکنید.
22	می خواهید بخرید باید ریسک آن را نیز بپذیرید.
23	در حال حاضر ارتباطات ما با کشورها در حال بهبود است و یک سری از منابع ما آزاد می شود و این آزاد شدن می تواند تاثیر بگذارد.
24	منبع: ایرنا
