asriran_1_data###هشدار پلیس به خودروهایی که از شانه‌خاکی راه‌ها عبور می‌کنند/ ۵ ساعت توقیف###https://www.asriran.com/fa/news/730190/هشدار-پلیس-به-خودروهایی-که-از-شانه‌خاکی-راه‌ها-عبور-می‌کنند-۵-ساعت-توقیف###['اجتماعی ']###2020-05-25 14:16:00###۷۳۰۱۹۰###['پلیس', 'جاده']
4
1	جانشین پلیس راه راهور ناجا از توقیف ۵ ساعته خودروهایی که از شانه خاکی راه تردد کنند خبر داد.
2	به گزارش فارس، سرهنگ ایوب شرافتی جانشین رئیس پلیس راه راهور ناجا با اعلام خبر فوق اظهار داشت: حرکت از سمت راست و شانه خاکی راه ضمن آنکه تخلف راهنمایی و رانندگی است تجاوز به حقوق دیگران و بی حرمتی هم محسوب می شود.
3	جانشین رئیس پلیس راه تصریح کرد: متاسفانه تعداد محدودی از رانندگان برای اینکه چند متری زودتر مسیر را طی کرده به حقوق دیگران تجاوز کرده و با عجله و شتاب بی موردی که دارند از شانه خاکی مسیر تردد می کنند; این کار ضمن آنکه موجب گره ترافیکی می شود, می تواند حوادث و تصادفات رانندگی را نیز رقم بزند.
4	سرهنگ شرافتی به دستور کار پلیس راه در این خصوص اشاره و اعلام کرد: پلیس برابر دستور با رانندگانی که از شانه خاکی راه عبور کنند برخورد خواهد کرد.
5	وی گفت: ماموران پلیس راه ضمن اعمال قانون و صدور برگه جریمه به مبلغ ۶۱۲۰۰ تومان این دسته از خودروها را به صورت پنج ساعت در محل به صورت توقیف نگه خواهند داشت.
6	وی در پاسخ به دیگر پرسش درباره اینکه طرح هم اکنون در کدام محورها اجرایی می شود, گفت: توقیف خودروهایی که از شانه خاکی راه تردد کنند در دستور کار پلیس بوده است; هم اکنون این طرح در محورهای شمالی در حال اجراست و به محورهای دیگر نیز تسری پیدا خواهد کرد.
