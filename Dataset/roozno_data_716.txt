roozno_data###پمپئو: پیشنهاد داده‌ایم از طریق نهادهای سازمان ملل به ایران کمک‌ ارسال شود###http://roozno.com//fa/news/419083/پمپئو-پیشنهاد-داده‌ایم-از-طریق-نهادهای-سازمان-ملل-به-ایران-کمک‌-ارسال-شود###[]###2020-03-19 11:30:00###۴۱۹۰۸۳###['پمپئو', 'سازمان ملل']
1
1	وزیر خارجه آمریکا که در شرایط گسترش ویروس کرونا در جهان و ایران همچنان به حملات تروریسم اقتصادی علیه مردم ایران ادامه داده است، مدعی شد پیشنهاد داده‌ایم از طریق نهادهای سازمان ملل به ایران کمک‌ ارسال شود.
2	مایک پمپئو روز چهارشنبه در گفت‌وگو با "هانیتی شو" در پاسخ به این سوالی درباره ادعای اخیر خود مبنی بر پیشنهاد برای کمک به ایران، گفت: برای ایران و همچنین کره شمالی این مساله مطرح است.
3	به گزارش روز نو :وی افزود: اینها کشورهایی هستند که ما عمیقا با آنها دچار اختلاف هستیم.
4	ما با جدیت تلاش می‌کنیم تا شرایط بهتری را برای مردمانشان ایجاد کنیم.
5	وزیر خارجه آمریکا ادامه داد: بخشی از آن این است که اطمینان حاصل کنیم که "در صورت امکان" بتوانیم کمک‌های مورد نیاز ارائه دهیم.
6	بنابراین ما هم به کره شمالی و هم ایران، پیشنهاد کمک مورد نیاز داده‌ایم و پیشنهاد کرده‌ایم تجهیزات را از طریق نهادهای سازمان ملل یا از طریق کشورهای دیگر، به این کشورها ارسال کنیم.
7	پمپئو مدعی شد ما این کار را خواهیم کرد، این کار درستی است که باید در زمان بحران انجام دهیم.
8	وزیر خارجه جنگ طلب ترامپ، روز گذشته شرط ارسال کمک به ایران را آزادی زندانیان دو تابعیتی از ایران دانسته بود.
9	"تدروس آدهانوم" رییس سازمان بهداشت جهانی در گفت وگو با شبکه خبری المیادین و در پاسخ به این سؤال که سازمان بهداشت جهانی در کاهش تبعات تحریم‌های آمریکا علیه ایران در شرایط بهداشتی کنونی و شیوع ویروس کرونا چه نقشی را ایفا خواهد کرد، گفت که وی روز سه‌شنبه با [مایک پمپئو] وزیر امور خارجه آمریکا در این رابطه تلفنی گفت وگو و به وی بر نیاز ایران به حمایت در مقابله با ویروس کرونا تاکید کرده است.
10	دبیرکل سازمان بهداشت جهانی اظهار کرد: آمریکا نیز با تعلیق برخی از تحریم‌ها علیه ایران به خصوص در حوزه بانکی در شرایط فوق العاده و اضطراری موافقت کرده است.
11	محمد جواد ظریف وزیر امور خارجه جمهوری اسلامی ایران در هفته گذشته در نامه‌ای به «آنتونیو گوترش» دبیرکل سازمان ملل متحد بر توجه نکردن جامعه جهانی به تحریم‌های غیرانسانی آمریکا علیه ایران و رفع تحریم‌ها تأکید کرد.
12	ظریف در پیامی توئیتری نوشته بود: در نامه‌ به دبیرکل سازمان ملل متحد، از این نهاد جهانی و دولت‌های عضو خواسته‌ام که به تحریم‌های غیرانسانی آمریکا علیه کشور من توجه نکنند.
13	وزیر امور خارجه ایران همچنین از درخواست بانک مرکزی ایران از صندوق بین المللی پول برای کمک به مبارزه با کرونا از طریق بکارگیری «ابزار سریع مالی» خبر داده بود.
14	ویروس کرونا موسوم به «کووید ۱۹» اواسط ماه دسامبر (۲۴ آذر) در شهر ووهان واقع در مرکز چین گزارش شد.
15	ابتدا از این بیماری به عنوان ذات الریه نام برده می شد، اما کمیسیون ملی بهداشت چین ۳۰ دسامبر سال ۲۰۱۹ (۹ دی ماه ۹۸) به صورت رسمی شیوع این ویروس را در چین اعلام کرد.
16	براساس تازه ترین آمار مبتلایان و جان‌باختگان به کووید۱۹، ۲۰۰ هزار و ۶۸۰ نفر در سراسر جهان به کرونا مبتلا شده و ۸ هزار و ۹۲ نفر براثر این بیماری جان باخته‌اند.
