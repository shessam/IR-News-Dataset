roozno_data###کرونا در ایتالیا: جریمه ٣ هزار یورویی برای افرادی که بدون دلیل موجه از خانه خارج شوند###http://roozno.com//fa/news/419617/کرونا-در-ایتالیا-جریمه-٣-هزار-یورویی-برای-افرادی-که-بدون-دلیل-موجه-از-خانه-خارج-شوند###[]###2020-03-25 14:20:00###۴۱۹۶۱۷###['ایتالیا', 'کرونا']
1
1	"جوزپه کونته" نخست وزیر ایتالیا سه‌شنبه شب اعلام کرد، افرادی که بدون دلیل موجه از منزل خود خارج شوند، از۴۰۰ تا ۳ هزار یورو جریمه نقدی می‌شوند.
2	به گزارش روز نو : "آکی" ایتالیا، کونته که از طریق ویدیو کنفرانس با خبرنگاران سخن می‌گفت، تمدید قرنطینه در این کشور را تا پایان ماه جولای (۱۰ مرداد) رد کرد و افزود: پس از آن که سازمان بهداشت جهانی از ویروس کرونا به عنوان یک ویروس همه‌گیر جهانی یاد کرد، تا ۳۱ جولای (۱۰ مرداد ۹۹) وضعیت فوق‌العاده اعلام شد، اما این بدان معنا نیست که تدابیر محدود کننده در کشور تا آن زمان تمدید خواهد شد.
3	نخست وزیر ایتالیا گفت: ما هر لحظه آماده‌ایم تدابیر محدود کننده را کاهش دهیم و از این شرایط [سخت] عبور کنیم.
4	سیر صعودی تلفات کرونا در ایتالیا همچنان ادامه دارد، بطوری که وزارت بهداشت ایتالیا سه‌شنبه شب اعلام کرد، در ۲۴ساعت گذشته با فوت ۷۴۳ نفر ناشی از ویروس کرونا، شمار جان باختگان به ۶ هزار ۸۲۰ نفر رسید.
5	براساس گزارش وزارت بهداشت ایتالیا در شبانه روز گذشته، ۵ هزار و ۲۴۹ نفر جدید به ویروس کرونا مبتلا شده‌اند که با این حساب شمار مبتلایان به کووید۱۹ در این کشور به ۶۹ هزار و ۱۷۶ نفر افزایش یافت.
6	ایتالیا بیشترین شمار جان‌باختگان ناشی از ابتلا به کرونا را در جهان دارد.
7	براساس جدیدترین آمار سازمان بهداشت جهانی تا پایان روز سه‌شنبه، تعداد مبتلایان به ویروس کرونا در جهان به ۴۱۷ هزار و ۶۵۴نفر رسید.
8	از این تعداد ۱۸هزار و ۶۰۵ نفر جان باخته و ۱۰۸ هزار و ۳۰۲نفر بهبود پیدا کرده‌اند.
