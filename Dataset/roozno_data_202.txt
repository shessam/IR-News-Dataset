roozno_data###مرز‌های تازه‌ فساد اقتصادی‌ در ایران؛ جزئیات یک پرونده مخوف بانکی!###http://roozno.com//fa/news/413726/مرز‌های-تازه‌-فساد-اقتصادی‌-در-ایران-جزئیات-یک-پرونده-مخوف-بانکی###[]###2020-02-16 09:53:00###۴۱۳۷۲۶###['فساد اقتصادی\u200c در ایران']
1
1	پرونده تخلف ۶۰ میلیاردتومانی «داریوش امان‌کی‌یکانی» گرچه در عدد قابل قیاس با پرونده‌های تخلف مالی در نظام بانکی نیست، اما اتفاقاتی در جریان این پرونده در جلسات دادگاه در حال رونمایی است که مرز‌های تازه‌ای در سازوکار فساد اقتصادی را نشان می‌دهد؛ تا جایی که نماینده دادستان از این پرونده با تعبیر «پرونده مخوف» نام می‌برد.
2	اگر تا قبل از این، در پرونده‌های فساد بانکی دیده بودیم که متهمان با بزرگ‌نمایی املاک رهن بانک، چطور بدهی خود را صفر می‌کردند، امان‌کی به همراه یارانش، شگرد‌هایی را در پیش گرفته بودند که نه‌تن‌ها بتوانند با بزرگ‌نمایی قیمت، وام بیشتر بگیرند، بلکه از بانک طلبکار هم شده‌اند.
3	قهرمانی، نماینده دادستان، در سومین جلسه رسیدگی به این پرونده در دادگاه گفته است: «متهمان ۶۵ میلیارد تومان از بانک تسهیلات گرفتند، اما آن‌قدر در املاک معرفی‌شده به بانک گران‌نمایی کردند که ۱۲۰ میلیارد از بانک طلبکار شدند و جای طلب، املاک مرغوب بانک را صاحب شدند.
4	کارشناس متخلف زمین برهوت ۱۷ میلیاردتومانی را ۱۵۳ میلیارد تومان قیمت‌گذاری کرده و متهمان جای طلب خود چهار میلیارد تومان نقد و ۲۹ میلیارد تومان چک از بانک می‌گیرند و همان روز از بانک سه زمین مرغوب دریافت می‌کنند».
5	به گفته او، دو نفر از متهمان به نام‌های حمیدرضا حاجی‌اسفندیاری و سیدرضا حسینی متواری هستند.
6	در ردیابی‌ها، پول تسهیلات به حساب این دو رفته است و همین دو نفر هستند که بعد از تهاتر‌ها، ملک‌ها به نام آن‌ها خریداری می‌شود.
7	ذوق هنری متهم امان‌کی در نوشتن نمایش‌نامهسومین جلسه دادگاه رسیدگی به پرونده داریوش امان‌کی‌یکانی و چهار متهم دیگر، به اتهام اخلال عمده در نظام اقتصادی صبح روز گذشته در شعبه سوم دادگاه ویژه مفاسد اقتصادی به ریاست قاضی مسعودی‌مقام آغاز شد.
8	در جلسه اول دادگاه، ضمن قرائت کیفرخواست از سوی رسول قهرمانی، نماینده دادستان، «داریوش امان‌کی‌یکانی»، متهم ردیف اول پرونده، به ارائه دفاعیاتش پرداخت.
9	در دومین جلسه دادگاه، متهمان «داریوش امان‌کی‌یکانی» و «مرتضی فتحی» و وکیل‌مدافع آن‌ها به ارائه دفاعیات خود پرداختند.
10	قهرمانی، نماینده دادستان، در این جلسه اظهار کرد: در جلسه قبل وکیل متهم داریوش امان‌کی‌یکانی گفت: نماینده دادستان از اجرای عدالت خوشحال نمی‌شود که باید بگویم آقای وکیل اگر شما از اجرای عدالت خوشحال نمی‌شوید، ما خوشحال می‌شویم.
11	وی افزود: وکیل متهم امان‌کی گفته است بنده موکلش را تحقیر کرده‌ام و گفته‌ام متهم نمایش‌نامه نوشته است.
12	من متهم را تحقیر نکردم، بلکه از ذوق هنری متهم صحبت کردم و گفتم آقای امان کی نامه‌ای نوشته‌اند که شبیه نمایش‌نامه است.
13	قهرمانی بیان کرد: متهمان خانم کلاهدوزان را از پای دم‌کردن برنج به بانک برده‌اند و تسهیلات گرفته‌اند؛ درصورتی‌که خانم کلاهدوزان از هیچ چیزی خبر ندارد و من از این ذوق هنری متهمان صحبت کردم.
14	نماینده دادستان گفت: آقای وکیل ابتدا معنای تحقیر را بدانید و بعد اظهارنظر کنید.
15	وقتی کارشناس بانک اعلام می‌کند نباید به شرکتی تسهیلات پرداخت شود، اما بدون هیچ تشریفاتی ۶۵ میلیارد تومان پول مفت مملکت را به یک شرکت بدون سند تسهیلات می‌دهند، جرم است.
16	احداث بانک در زمین‌های برهوتقهرمانی گفت: متهم امان‌کی‌یکانی در نامه‌ای ادعا کرده است ملک آبشار اصفهان کاربری تجاری دارد؛ در‌صورتی‌که شهرداری اعلام کرده ملک فاقد تراکم تجاری است.
17	او افزود: متهمان ملک آبشار را در سال ۹۱ به قیمت ۱۰ میلیارد تومان می‌خرند و در سال ۹۵ آن را به بانک ۱۵۳ میلیارد تومان می‌اندازند.
18	مرز‌های تازه‌ فساد اقتصادی‌ در ایران؛ جزئیات یک پرونده مخوف بانکی!نماینده دادستان ادامه داد: آقایان ادعا دارند ۱۷۰ هزار هکتار تراکم تجاری برای بانک سرمایه گرفته‌اند، کجای دنیا چنین چیزی وجود دارد؟ کارشناس بانک اعلام کرده ۱۷۰ هزار هکتار زمین ارائه‌شده به بانک، همه تپه‌های برهوت است و آن‌ها می‌خواستند در زمین‌های برهوت بانک احداث کنند.
19	در سال ۹۷ شورای برنامه‌ریزی استان اصفهان مصوبه‌ای برای زمین‌ها می‌دهد که در آن یک طبقه تجاری و یک‌و‌نیم برابر پارکینگ اجازه احداث دارد؛ در‌حالی‌که متهمان گفته‌اند مجوز ۲۵ هزار هکتار تجاری و ۲۵ هزار هکتار پارکینگ دارند.
20	گران‌نمایی املاک برهوت برای طلبکار‌شدن از بانکقهرمانی درباره شگرد متهمان پرونده گفت: من این پرونده را پرونده‌ای مخوف می‌دانم و شگرد متهمان این بود که با گران‌نمایی، از بانک طلبکار شوند.
21	در پرونده‌های دیگر، متهمان با گران‌نمایی بدهی خود را صفر می‌کردند، اما این متهمان از بانک طلبکار شدند.
22	قهرمانی گفت: متهمان ۶۵ میلیارد تومان از بانک تسهیلات گرفتند، اما آن‌قدر در املاک معرفی‌شده به بانک گران‌نمایی کردند که ۱۲۰ میلیارد تومان از بانک طلبکار شدند و جای طلب، املاک مرغوب بانک را صاحب شدند.
23	او افزود: کارشناس متخلف، زمین‌های برهوت را ۱۵۳ میلیارد تومان قیمت‌گذاری کرده است و متهمان جای طلب خود، چهار میلیارد نقد و ۲۹ میلیارد تومان چک از بانک می‌گیرند و همان روز از بانک سه زمین مرغوب دریافت می‌کنند.
24	در ادامه، مدیرعامل شرکت توسعه ساختمان در رابطه با نحوه دریافت سه ملک بانک سرمایه از سوی متهمان پرونده گفت: برای متهمان ۱۲۰ میلیارد تومان اوراق مؤسسه آرمان صادر شد.
25	وی گفت: متهمان بعد از تهاتر ملک با بانک، چهار میلیارد تومان نقد و ۲۹ میلیارد تومان چک می‌گیرند که این چک ۲۹‌میلیارد‌تومانی در تاریخ ۲/۱۱/۹۵ به دو چک ۱۴ و ۱۵‌میلیارد‌تومانی تبدیل می‌شود.
26	مدیر‌عامل شرکت توسعه ساختمان افزود: همان روز آقایی به نام حمید حاجی‌اسفندیاری با مراجعه به شرکت درخواست خرید ملکی متعلق به بانک سرمایه در میدان آزادی اصفهان را به صورت نقد و اقساط می‌دهد، جالب این است که این فرد جای سمن قرارداد چکی ۱۴ میلیارد تومانی را ارائه می‌دهد که همان روز بانک سرمایه به نماینده خانم کلاهدوزان جای طلب او از بانک داده است.
27	قهرمانی با اشاره به فاکتور‌های ارائه‌شده از سوی متهمان گفت: همه فاکتور‌ها در ملک نرفته است، حال سؤال این است که باقی پول‌ها کجا رفته است و اگر در ملک هزینه شده، ما از کجا باید بدانیم که آن ملک، ملک بانک سرمایه بوده است، از سوی دیگر، چرا این ملک به نام خانم کلاهدوزان شده است.
28	در ادامه متهم فتحی گفت: خانم کلاهدوزان امین من بود، برای همین این ملک‌ها را به نام ایشان زدم.
29	در ادامه نماینده دادستان گفت: دو نفر از متهمان به نام‌های حمیدرضا حاجی اسفندیاری و سیدرضا حسینی در کشور بوده، متواری هستند؛ در ردیابی‌ها پول تسهیلات به حسابشان رفته است و همین دو نفر هستند که بعد از تهاتر‌ها ملک‌ها به نام آن دو خریداری می‌شود، حال آقای فتحی باید پاسخ دهد که اولا این‌ها کجا هستند و چرا این ملک‌ها را به نام خودشان خریداری نکرده‌اند.
30	تعقیب متهمان بانک سرمایه به اتهام پول‌شوییدر ادامه قاضی خطاب به متهم ذکاوت‌خوی گفت: شما چه‌کاره هستید؟ خانم کلاهدوزان شرکت ندارد، اما شما از ایشان استفاده کردید.
31	در ادامه قاضی به نماینده دادستان گفت: باید این‌ها را به اتهام پول‌شویی تعقیب کنید که نماینده دادستان گفت: حتما پیگیری می‌کنیم.
32	ردپای اوراق جعلی یک تعاونی در پرونده بانک سرمایهدر ادامه آرمان علمایی به عنوان مطلع دیگر در جایگاه قرار گرفت و نماینده دادستان درباره او گفت: علمایی در مرحله تهاتر املاک محمدشهر و آبشار اصفهان وارد موضوع شد.
33	علمایی گفت: داریوش امان‌کی خصومت شخصی دارداو درباره اوراق تعاونی آرمان گفت: بانک سرمایه از تعاونی آرمان استعلام گرفت و وقتی متوجه شد که اوراق جعلی است و آن‌ها از این موضوع مطلع شدند، اوراق را از بانک پس گرفتند.
34	داریوش امان‌کی با انکار این موضوع گفت: چنین چیزی نبوده است.
35	علمایی گفت: من کپی نامه‌های جعلی را نگه داشتم.
36	او درباره تهاتر ملک یافت‌آباد افزود: خانی را از طریق قندالی می‌شناختم و وقتی قرار بر تهاتر شد، مصوبه بانک سرمایه این بود که املاک سهل‌البیع بگیرند و اوراق آرمان را پس بدهند که حتی آقای خانی این موضوع را با خوشحالی به سرپرست دادسرای ٢٨ اعلام کرد و گفت: بانک ١٢٠ میلیارد تومان مشکوک‌الوصول داشت و با این طریق دریافت می‌کند.
37	علمایی در پاسخ به پرسش نماینده دادستان مبنی‌بر اینکه خانی در قبال تهاتر چه خواست؟ گفت: خانی گفت: حق‌الزحمه ما چه می‌شود که چهار میلیارد تومان از طریق صرافی زرین قلم به من دادند؛ ٩٣٠ هزار یورو گرفتم که ۶۴٠ هزار یورو به خانی دادم و مابقی آن فرش بود.
38	علی محمدی، نماینده بانک سرمایه گفت: همه اوراق آرمان جعلی است و آرمان حتی از بانک سرمایه مجوز نداشته و اکنون منحل شده است.
