roozno_data###پلیس راه: به احتمال زیاد خروجی تمام استانها محدود می‌شود / کسی حق خروج از استان را نخواهد داشت / مسافران هر چه سریع‌تر به محل سکونت خود بازگردند###http://roozno.com//fa/news/419682/پلیس-راه-به-احتمال-زیاد-خروجی-تمام-استانها-محدود-می‌شود-کسی-حق-خروج-از-استان-را-نخواهد-داشت-مسافران-هر-چه-سریع‌تر-به-محل-سکونت-خود-بازگردند###[]###2020-03-25 19:46:00###۴۱۹۶۸۲###['پلیس راه']
1
1	رئیس پلیس راه راهور گفت: به احتمال زیاد خروجی استانها را محدود خواهیم کرد و کسی حق خروج از استان را نخواهد داشت.
2	سردار تیمور حسینی در گفت‌وگو با تسنیم، درباره جزئیات محدودیت و ممنوعیت تردد در محورهای برون‌شهری که قرار است اعمال شود، اظهار کرد: هنوز جزئیات دقیق این محدودیت و ممنوعیت تردد به پلیس راهور ابلاغ نشده اما به احتمال زیاد خروجی تمام استانها را محدود خواهیم کرد و کسی حق خروج از استان را نخواهد داشت.
3	رئیس پلیس راه راهور نیروی انتظامی خاطرنشان کرد: البته استثنائاتی نیز وجود خواهد داد و به طور مثال شخصی از تهران به کرمانشاه سفر کرده و قصد بازگشت به تهران را دارد؛ این افراد می‌توانند به شهرهای خود بازگردند؛ توصیه این است که این افراد هر چه سریع‌تر به محل سکونت خود بازگردند.
4	این مقام پلیس راهور با بیان اینکه احتمالاً این کار در تمام استانهای کشور اجرایی خواهد شد، گفت: جزئیات این طرح توسط ستاد ملی مبارزه با کرونا یا وزارت کشور اعلام می‌شود.
