roozno_data###قطع راه ارتباطی بیش از ۱۰۰ روستا در لرستان / گاز شهر معمولان قطع است / قطع برق ۳۷ روستا و آب آشامیدنی سه روستا / آغاز موج دوم بارش ها؛ پیک سیلاب بعدازظهر امروز رخ می دهد / پیش بینی عبور سیلابی با حجم ۳۱۲ میلیون متر مکعب از کشکان / سه کانون بحران: شهر نورآباد و شهرها و روستاهای در مسیر دو رودخانه کشکان و تیره دورود###http://roozno.com//fa/news/415587/قطع-راه-ارتباطی-بیش-از-۱۰۰-روستا-در-لرستان-گاز-شهر-معمولان-قطع-است-قطع-برق-۳۷-روستا-و-آب-آشامیدنی-سه-روستا-آغاز-موج-دوم-بارش-ها-پیک-سیلاب-بعدازظهر-امروز-رخ-می-دهد-پیش-بینی-عبور-سیلابی-با-حجم-۳۱۲-میلیون-متر-مکعب-از-کشکان-سه-کانون-بحران-شهر-نورآباد-و-شهرها-و-روستاهای-در-مسیر-دو-رودخانه-کشکان-و-تیره-دورود###[]###2020-02-26 12:11:00###۴۱۵۵۸۷###['لرستان', 'سیل']
1
1	مدیرعامل شرکت آب منطقه‌ای لرستان گفت: حجم سیلابی که روز چهارشنبه از رودخانه "کشکان" عبور می‌کند، ۳۱۲ میلیون مترمکعب خواهد بود.
2	به گزارش روز نو ، رضا میرزایی شامگاه سه شنبه بیان کرد: سامانه بارشی در لرستان دارای ۲ موج است که موج نخست بارشی از غروب روز دوشنبه وارد استان شد و ریزش‌های آن تا غروب امروز سه شنبه ادامه داشت.
3	به نوشته ایزنا وی با بیان اینکه موج دوم بارش‌ها از امشب آغاز شده و تا ظهر چهارشنبه ادامه دارد افزود: تا کنون حداکثر دبی سیلابی رودخانه خرم آباد به ۱۸۰ مترمکعب برثانیه و دبی سیلابی در رودخانه کشکان به یکهزار و ۶۰۰ مترمکعب بر ثانیه در شهر پلدختر رسیده است.
4	مدیرعامل شرکت آب منطقه‌ای لرستان عنوان کرد: دبی رودخانه تیره به ۱۳۵ مترمکعب برثانیه و دبی رودخانه بادآور نورآباد نیز به ۲۳۰ مترمکعب بر ثانیه رسیده است.
5	میرزایی با تاکید بر اینکه موج دوم بارش‌ها وضعیت خطرناک‌تری دارد و ریزش‌های جوی آن بیشتر در نقاط شمالی استان است افزود: با تداوم بارش‌ها پیش بینی می‌کنیم پیک سیلاب در رودخانه‌ها فردا بعدازظهر اتفاق بیفتد و در بین همه رودخانه‌های لرستان سه کانون بحران شامل حوزه رودخانه کشکان، شهرها و روستاهای مسیر آن، رودخانه تیره دورود، شهر و روستاهای مسیر آن و شهر نورآباد است.
6	وی با اشاره به اینکه پیش بینی‌ها نشان می‌دهد دبی سیلابی رودخانه کشکان به چهار هزارو ۸۰۰ مترمکعب بر ثانیه و دبی رودخانه تیره نیز به ۸۶۳ مترمکعب بر ثانیه می‌رسد، یادآور شد: دبی خرم رود تا ۵۰۴ مترمکعب در ثانیه خواهد رسید.
7	مدیرعامل شرکت آب منطقه‌ای لرستان گفت: ۵۰ درصد ظرفیت سدها خالی است و بخشی از سیلاب را می‌توانیم در ظرفیت خالی این سدها کنترل و مهار کنیم، اما در حوزه رودخانه کشکان که حوزه بزرگی است و بیش از۹ هزارو ۷۰۰کیلومتر مربع مساحت دارد و وحشی‌ترین سرشاخه حوزه کرخه محسوب می‌شود، تنها سد ایوشان را داریم که سد کوچکی است و ۵۲ میلیون مترمکعب حجم مخزن دارد و ۵۰ درصد حجم خالی آن ۲۶ میلیون مترمکعب می‌شود.
8	میرزایی ادامه داد: پیش بینی کرده ایم حجم سیلابی که فردا از کشکان عبور می‌کند به ۳۱۲ میلیون مترمکعب می‌رسد، بنابراین این حجم سیلاب ذخیره سد ایوشان تغییر محسوسی در میزان سیلاب ندارد.
9	وی تاکید کرد: راهکار اساسی، مهار و کنترل سیلاب کشکان و شهرستان‌های پلدختر و چگنی ساخت سدهای معشوره، مخملکوه و سراب تلخ خرم آباد، چولهول و بن لار پلدختر است.
10	قطع راه ارتباطی بیش از ۱۰۰ روستا در لرستان / گاز شهر معمولان قطع است / قطع برق ۳۷ روستا و آب آشامیدنی سه روستامدیرکل مدیریت بحران استانداری لرستان گفت: بارش شدید باران و وقوع سیل راه ارتباطی بیش از ۱۰۰روستا در این استان را قطع کرد.
11	غلامرضا آقامیرزایی روز چهارشنبه اظهار داشت: باتوجه به بارش باران و وقوع سیل در لرستان، برق ۳۷روستا و آب آشامیدنی سه روستا در این استان قطع است.
12	وی گفت: آب آشامیدنی هیچ کدام از شهرهای استان مشکل ندارد اما گاز شهر معمولان قطع می باشد.
13	وی ادامه داد: میانگین بارش ها تا ساعت ۶و ۳۰ دقیقه امروز ۱۰۴میلی متر گزارش شده که بیشترین بارش با ۱۴۵ میلی متر در نورآباد و کمترین بارش با ۷۰میلی متر در پلدختر ثبت شده است.
14	مدیرکل هواشناسی لرستان گفت: طی ۳۸ ساعت گذشته متوسط بارش های استان ۹۴.
15	۷ میلیمتر بوده است.
16	بهروز مرادپور ادامه داد: بارش ها تا پایان وقت امروز ادامه دارد و مردم استان با توجه به حجم بالای بارشهای رگباری و افزایش دبی رودخانه ها به هیچ عنوان در حاشیه رودخانه ها بخصوص قسمت‌های عبوری درون شهرها توقف نکنند.
