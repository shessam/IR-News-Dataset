asriran_2_data###هوای تهران امروز آلوده تر می شود###https://www.asriran.com/fa/news/703629/هوای-تهران-امروز-آلوده-تر-می-شود###['اجتماعی ']###2019-12-15 09:49:00###۷۰۳۶۲۹###['آلودگی هوا', 'هوای تهران']
3
1	بر اساس اعلام شرکت کنترل کیفیت هوای تهران با افزایش غلظت ذرات معلق طی امروز (۲۴ آذرماه) کیفیت هوا در بیشتر مناطق در شرایط ناسالم قرار می‌گیرد.
2	به گزارش ایسنا بنا بر نتایج حاصل از پیش‌بینی‌های انجام‌شده در شرکت کنترل کیفیت هوا، در نخستین ساعات امروز (۲۴ آذرماه) با برقراری جو آرام و نسبتاً پایدار همراه با غبار صبحگاهی و با آغاز تردد خودروها، شاهد افزایش غلظت ذرات معلق خواهیم بود و کیفیت هوا در بیشتر مناطق در شرایط ناسالم قرار خواهد گرفت.
3	با تداوم پایداری جو در طول روز شرایط برای پراکندگی آلاینده‌ها محدود می‌شود و انتظار می‌رود در مناطق پرتردد کیفیت هوا در وضعیت نامطلوب باقی بماند.
4	با افزایش ترافیک شبانگاهی شهر تهران بر غلظت ذرات معلق افزوده می‌شود و برقراری شرایط ناسالم به ویژه برای گروه‌های حساس در اکثر مناطق پیش‌بینی می‌شود اگرچه در ساعات پایانی امروز (۲۴ آذرماه) افزایش نسبی سرعت باد تا حدودی پراکندگی آلاینده‌ها را به همراه خواهد داشت.
5	در صبحگاه فردا (۲۵ آذرماه) همزمان با آغاز تردد خودروها، غلظت ذرات معلق افزایش می‌یابد و کاهش کیفیت هوای شهرتهران را شاهد خواهیم بود.
6	هرچند نسبت به روز گذشته از شدت کمتری برخوردار خواهد بود.
7	در طول روز نیز عدم وزش باد مؤثر و آسمان نیمه ابری، شرایط برای پراکندگی آلاینده‌ها را محدود می‌شود و احتمال می‌رود مشابه امشب در مناطق پرتردد کیفیت هوا در شرایط نامطلوب باقی بماند.
8	در شامگاه دوشنبه با ازدیاد تردد خودروها و انباشت آلاینده‌ها، برقراری شرایط نامطلوب برای بیشتر مناطق پیش‌بینی می‌شود البته با وزش نسبی باد و رشد ابر در اواخر وقت دوشنبه تا حدودی از غلظت آلاینده‌ها کاسته خواهد شد.
9	بر اساس اعلام شرکت کنترل کیفیت هوای تهران میانگین کیفیت هوای پایتخت طی ۲۴ ساعت گذشته ۱۴۳ و هوا در شرایط ناسالم برای گروه‌های حساس بود.
10	این شاخص هم‌اکنون نیز ۱۴۳ و هوا در شرایط ناسالم برای گروه‌های حساس است.
