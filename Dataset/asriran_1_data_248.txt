asriran_1_data###کم شدن لوازم خانگی خارجی در بازار###https://www.asriran.com/fa/news/712148/کم-شدن-لوازم-خانگی-خارجی-در-بازار###['اقتصادی']###2020-02-04 12:08:00###۷۱۲۱۴۸###['لوارم خانگی']
1
1	نایب رئیس اتحادیه لوازم خانگی اصفهان با تایید کم شدن لوازم خانگی خارجی در بازار، گفت: قیمت لوازم خانگی دیگر کشش افزایش بیش از این را ندارد، چراکه قدرت خرید مردم کاهش یافته است.
2	حسین عبدلی در گفت‌وگو با ایسنا، در خصوص آخرین وضعیت بازار لوازم خانگی، اظهار کرد: تاکنون آثاری از افزایش قیمت آن چنانی لوازم خانگی وجود نداشته و قیمت ها طی چند ماه گذشته‌ ثابت مانده است.
3	وی با تایید کم شدن لوازم خانگی خارجی در بازار، تاکید کرد: در حال حاضر کمبود لوازم خانگی خارجی در بازار احساس می شود و اگر هم باشد، به نوعی جنس قاچاق است.
4	نایب رئیس اتحادیه لوازم خانگی اصفهان دلیل کم شدن لوازم خانگی خارجی را جلوگیری از واردات آن عنوان کرد و ادامه داد: به طور قطع تولید کالای داخلی نمی تواند جوابگوی بازار باشد و هنوز در بازار جای خالی لوازم خانگی خارجی احساس می شود.
5	عبدلی گفت: در شرایط موجود بازار لوازم خانگی ایرانی کیفیت بالا نیز وجود دارد و متقاضیان باید بسته به نیازشان از بین آنها انتخاب و خرید کنند.
6	وی همچنین در رابطه با طرح شناسه دار کردن کالاها که از ۱۶ بهمن ماه قرار است اجرایی شود، گفت: امیدواریم این طرح انجام شود و دستورالعمل های مشخص آن به اتحادیه های کشور ابلاغ شود.
7	نایب رئیس اتحادیه لوازم خانگی اصفهان با پیش بینی اینکه قیمت لوازم خانگی بیش از این توان افزایش ندارد، گفت: به دلیل قدرت خرید پایین مردم، بازار دیگر کشش افزایش قیمت ندارد.
8	عبدلی همچنین با تاکید بر اینکه خرید لوازم خانگی باید از فروشگاه های معتبر و دارای پروانه باشد، در خصوص برگزاری نمایشگاه لوازم خانگی، گفت: نمایشگاه لوازم خانگی اصفهان باوجود شلوغی بسیار، اما با استقبال بسیار پایین خرید مردم مواجه بود و نتوانست انتظارات را برآورده کند.
