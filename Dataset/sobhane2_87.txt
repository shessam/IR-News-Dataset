sobhane2###nan###http://sobhanehonline.com/fa/news/203900/اعتراض-برخی-مردم-شادگان-با-آتش‌زدن-لاستیک###گوناگون###2019-11-11 23:02:00###۲۰۳۹۰۰###['شادگان', 'اعتراض', 'نابسامانی']
1
1	در پی اعتراض مسالمت آمیز ساکنان کوی سعدی و عبودی شادگان در خصوص وضعیت نابسامان عمرانی این مناطق، برخی افراد ناشناس اقدام به ناآرامی کردند که با اعتراض ساکنان این ۲ منطقه مواجه شد.
2	برخی ساکنان مناطق کوی سعدی و عبودی شادگان روز یکشنبه در تجمعی اعتراض آمیز به نبود زیرساختهای شهری در این مناطق اعتراض کردند که عدهای اندک با پوشاندن سر و صورت خود اقدام به آتش زدن لاستیک و بستن جاده ورودی به این ۲ منطقه کردند.
3	با بیرون آمدن مردم از منازل افرادی در گوشه و کنار خیابان ها اقدام به فیلمبرداری از لاستیک های آتش گرفته و راه بندها نمودند که شبکه های معاند از آنها به عنوان اغتشاش نام بردند تا از آب گل آلود ماهی بگیرند.
4	ساکنان کوی سعدی و عبودی شادگان یکشنبه شب با صدور اطلاعیه‌ای با محکوم کردن هر گونه هنجارشکنی بر پیگیری خواستههای خود از طریق قانون تاکیدکردند و از افرادی که اوضاع را نا آرام می کنند، اعلام برائت کردند و خواستار برخورد با این افراد ناشناس شدند.
5	فرماندار شادگان در این خصوص گفت: شهروندان با بصیرت شادگان بدانند رسانه‌های دشمن در حال جلوه دادن اعتراض مردم سعدی و عبودی به عنوان اغتشاش هستند که در این شرایط مردم باید هوشیار باشند تا در زمین دشمن بازی نکنند و از جوانان خود بخواهند از هر گونه تجمع دوری کنند.
6	سعید حاجیان تصریح کرد: شرایط در کوی سعدی و عبودی اکنون آرام است و شخصا به همراه شهردار در بین ساکنان این ۲ منطقه حاضر شدم تا گله های مردم را از نزدیک بشنویم.
7	وی افزود: اکنون جلسه ویژه ای با حضور مسئولان شهرستان شادگان برای رسیدگی فوری به وضعیت سعدی و عبودی در حال برگزاری است که نتایج آن به اطلاع مردم خواهد رسید.
8	شادگان با ۱۵۰ هزار جمعیت در فاصله ۷۰ کیلومتری اهواز مرکز استان خوزستان واقع است.
