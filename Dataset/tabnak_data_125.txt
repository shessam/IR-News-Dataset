tabnak_data###تظاهرات ضد آمریکایی در بغداد###https://www.tabnak.ir/fa/news/954071/تظاهرات-ضد-آمریکایی-در-بغداد###['صفحه نخست', 'بین\u200cالملل']###2020-01-24 11:31:00###۹۵۴۰۷۱###['عراق', 'بغداد', 'تظاهرات ضد آمریکایی', 'مردم عراق', 'عکس']
1
1	عراقی‌ها برای برگزاری تظاهرات گسترده ضد حضور آمریکا در منطقه، در خیابان‌های مختلف بغداد حضور پیدا کردند.
2	به گزارش «تابناک» به نقل از فارس، مردم عراق از نخستین ساعت صبح امروز با حضور در خیابان‌های بغداد، در حال آماده شدن برای برگزاری تظاهرات میلیونی ضد حضور نظامی آمریکا در این کشور هستند.
3	خبرنگار شبکه المیادین به صورت زنده از بغداد گزارش داد که از حوالی ساعت ۸ صبح (به وقت محلی) مردم عراق در محله‌های مختلف بغداد حاضر شده‌اند تا تظاهرات گسترده ضد آمریکایی برگزار کنند.
4	المیادین همچنین گفت مردم عراق ضمن اعلام مخالفت خود با حضور نظامیان آمریکایی در کشورشان، این موضوع را محکوم کرده و خواستار خروج آنها هستند.
5	به گزارش المیادین، عراقی‌ها با به اهتزاز درآوردن پرچم کشورشان در میدان التحریر، با حضور آمریکایی‌ها در این کشور مخالفت کردند.
6	بر این اساس، جمعیت مردمی که از نقاط مختلف بغداد برای مشارکت در تظاهرات ضد آمریکایی به مرکز این شهر می‌آیند در حال افزایش است.
7	تظاهرات‌کنندگان عراقی با در دست داشتن پلاکاردهایی با نوشته «آمریکا از عراق بیرون برو»، از گروه‌های مقاومت در این کشور حمایت کردند.
8	خبرنگار المیادین از میدان التحریر گزارش داد که پیام این تظاهرات میلیونی ضد آمریکایی مردم عراق این است که گروه‌های مقاومت از پایگاه مردمی برخوردار بوده و فراکسیون‌های پارلمانی به تلاش برای اجرای تصمیم اخراج آمریکایی‌ها ادامه خواهند داد.
