tabnak_data###مخالفت پوتین با ریاست جمهوری نامحدود در روسیه###https://www.tabnak.ir/fa/news/964983/مخالفت-پوتین-با-ریاست-جمهوری-نامحدود-در-روسیه###[]###2020-03-10 17:50:00###۹۶۴۹۸۳###['پوتین', 'روسیه', 'ریاست جمهوری']
1
1	پوتین مخالفت خود را با حذف محدودیت دوران ریاست جمهوری کشورش اعلام کرد.
2	به گزارش خبرگزاری مهر به نقل از اسپوتنیک، «ولادیمر پوتین»، رئیس جمهور روسیه در سخنانی مخالفت خود را با حذف محدودیت دوران ریاست جمهوری در کشورش اعلام کرد.
3	در این ارتباط ولادیمر پوتین در واکنش به بررسی طرحی از سوی نمایندگان پارلمان روسیه برای حذف محدودیت دو دوره‌ای ریاست جمهروی روسیه که در قانون اساسی این کشور تاکید شده است، گفت: طرح پیشنهادی نمایندگان مجلس درباره امکان نامزدی مجدد در انتخابات ۲۰۲۴ باید مورد حمایت شهروندان روسیه باشد و بعد از آن توسط دادگاه قانون اساسی بررسی شود.
4	به گفته پوتین، تعدیل قانون اساسی برای امکان نامزد شدن غیرمحدود یک نفر در انتخابات ریاست جمهوری، اقدامی نامناسب است.
5	رئیس جمهور روسیه در جریان سخنرانی خود در پارلمان این کشور تاکید کرد که اولویت ما ثبات است، اما جامعه باید تضمین‌هایی درباره تنظیمات تغییر قدرت بدهد و لذا حذف محدودیت برای دوران ریاست جمهوری نامناسب است.
6	سخنان پوتین ساعاتی پس از آن ایراد شد که در جلسه امروز دومای روسیه، تعدادی از نمایندگان پیشنهاد دادند که «ولادیمیر پوتین» رئیس جمهور این کشور، با وجود ممنوعیت قانونی بتواند در انتخابات سال ۲۰۲۴ شرکت کنند.
7	در پی مطرح شدن این پیشنهاد، جلسه دوم برای ساعاتی تعطیل شد تا نمایندگان در این رابطه با شخص پوتین به رایزنی بپردازند که در نهایت پوتین در سخنرانی خود چنین پیشنهادی را رد کرد.
