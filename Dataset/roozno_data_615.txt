roozno_data###میانگین سن ابتلا به کرونا در ایران ۵۴ سال / میانگین سنی فوت ها ۶۷ سال / کوچکترین فرد فوت شده، کودک سه ساله‌ مبتلا به سرطان خون مسن ترین فرد ۹۱ ساله اند + نمودار###http://roozno.com//fa/news/418258/میانگین-سن-ابتلا-به-کرونا-در-ایران-۵۴-سال-میانگین-سنی-فوت-ها-۶۷-سال-کوچکترین-فرد-فوت-شده-کودک-سه-ساله‌-مبتلا-به-سرطان-خون-مسن-ترین-فرد-۹۱-ساله-اند-نمودار###[]###2020-03-14 11:01:00###۴۱۸۲۵۸###['کرونا', 'میانگین سن ابتلا']
1
1	رییس مرکز روابط عمومی و اطلاع رسانی وزارت بهداشت، نمودار توزیع سنی و جنسی موارد ابتلای قطعی و فوت ناشی از ویروس کرونا در ایران را منتشر کرد.
2	رییس مرکز روابط عمومی و اطلاع رسانی وزارت بهداشت، نمودار توزیع سنی و جنسی موارد ابتلای قطعی و فوت ناشی از ویروس کرونا در ایران را منتشر کرد.
3	به گزارش روزونو ، کیانوش جهانپور بامداد شنبه در حساب توییتری خود، نمودارهای توزیع سنی و جنسی موارد ابتلای قطعی به ویروس کرونا و فوت ناشی از این ویروس در کشور را منتشر کرد که بر این اساس، حداقل سن ابتلا به این ویروس در کشور زیر یک سال و حداکثر سن ابتلا نیز ۹۸ سال بوده است.
4	در نمودار دیگری که مربوط به موارد فوت ناشی از این ویروس است نیز حداقل سن فوت ناشی از ویروس کرونا در ایران مربوط به کودک سه ساله‌ای است که به سرطان خون مبتلا بوده و حداکثر سن نیز ۹۱ سال است.
5	بر اساس این نمودارها، نسبت مرد به زن در افراد فوت شده ۱/۴ و میانگین سنی افراد فوت شده تاکنون ۶۷ سال بوده است.
6	همچنین نسبت مرد به زن در موارد قطعی ابتلا به ویروس کرونا در کشور هم ۱/۴ بوده و میانگین سنی ابتلا ۵۴ سال است.
7	رییس مرکز روابط عمومی و اطلاع رسانی وزارت بهداشت همچنین در توییت دیگری فراوانی تجمعی موارد بیماری ناشی از ویروس کرونا در کشورها را مقایسه کرد.
8	بر این اساس، متوسط میزان رشد روزانه مبتلایان در کشورهای مختلف ۳۳ درصد بوده و مدل نمودار استخراج شده برای ایران شبیه کره جنوبی است.
9	در این نمودار مقایسه‌ای، به نظر می‌رسد که نمودار برخی کشورها غیرعادی است.
10	به طور مثال آمریکا به دلیل پنهان کردن کرونا تا روز ششم، ژاپن به دلیل اقدامات سخت و سریع یا عدم گرفتن تست از مبتلایان از این جمله است.
11	در توضیحات این نمودار گفته شده که به نظر می‌رسد شهر یا کشورهای کوچکی مثل هنگ کنگ و سنگاپور هم که در کنترل بیماری موفق بوده‌اند بیشتر به دلیل اقدامات سخت گیرانه است که در کشورهای بزرگ قابل اجرا نیست.
12	مثل مجازات زندان یا پرداخت ۱۰ هزار دلار برای عدم قرنطینه خانگی و البته تعطیلی سریع مدارس هم موثر بوده است.
13	تاکنون ۱۱ هزار و ۳۶۴ نفر در کشور به ویروس کرونا مبتلا شده و ۵۱۴ نفر به علت ابتلا به این ویروس فوت کرده و سه هزار و ۵۲۹ نفر نیز بهبود یافته‌اند.
