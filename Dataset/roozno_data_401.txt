roozno_data###قرنطینه تهران واجب است/ آزمایش حدود ۱۰ نفر در سمنان مثبت بود/ برخی با بیماری هم با مماشات برخورد می‌کنند/ کرونا شوخی ندارد###http://roozno.com//fa/news/415762/قرنطینه-تهران-واجب-است-آزمایش-حدود-۱۰-نفر-در-سمنان-مثبت-بود-برخی-با-بیماری-هم-با-مماشات-برخورد-می‌کنند-کرونا-شوخی-ندارد###[]###2020-02-27 14:30:00###۴۱۵۷۶۲###['قرنطینه تهارن', 'سمنان']
1
1	یک نماینده مجلس گفت: یکی از مشکلاتی داریم این است که هروقت تعطیلی صورت می‌گیرد، جمعیت میلیونی به سمت شهرهای شمال می‌روند و درنتیجه اگر این‌ها مبتلا به کرونا باشند در آینده خطری بزرگ برای شهرهای شمالی و استان‌های گیلان و مازندران و گلستان است.
2	به گزارش روز نو : ابوالفضل حسن‌بیگی درباره شیوع ویروس کرونا گفت که متاسفانه این بیماری یکی از مرموزترین بیماری‌هایی است که حداقل از مقطع دچار شدن یک فرد به این بیماری، چهارده روز طول می‌کشد تا خود را نشان دهد تا جایی که بیمار ممکن است با ناتوانی روبرو شود و او را در بیمارستان بستری کنند.
3	وی درباره مبتلایان به این ویروس در استان سمنان گفت: بسیاری از افراد طی یک یا دو روز گذشته آزمایشات را انجام داده‌اند و حداقل پنج روز به طول می‌کشد تا پاسخ مثبت و منفی به آن‌ها ابلاغ شود و در نتیجه از این رو هیچ مجموعه‌ای نمی‌تواند عدد را به طور قاطع اعلام کند.
4	آنچه که تا کنون برای استان سمنان مطرح شده عددی بالغ بر ۱۰ نفر بوده که آزمایشات آن‌ها مثبت بوده است، تعدادی هم الان بستری هستند.
5	ما تاکنون فوتی نداشتیم و چند تن که مشکوک بر این بیماری بودند وقتی که کالبد شکافی شدند اعلام شد که موضوع بیماری‌شان سرماخوردگی و استفاده زیاد از دارو باعث مرگ‌شان شده و کرونا نبوده است.
6	نماینده مردم دامغان تصریح کرد: مردم استان سمنان از لحاظ شرایط منطقه‌ای نسبت به دستورالعمل‌ها و اطلاعاتی که وزارت بهداشت و درمان می‌دهد به شدت حساس هستند.
7	یکی از شهرهای کشور که تعداد نماز جماعت‌های آن در مساجد بسیار زیاد است شهرستان دامغان است.
8	به لحاظ اینکه علما نظر دادند و هم اینکه مسئولان و خود مردم بیش از همه پیگیری کردند و نسبت به این قضیه حساسیت نشان داده و می‌دهند، نمازها و مجالس کم شده و مهمانی‌ها تقریبا به صفر رسیده و مراسم عروسی را همه به بعدا موکول کردند.
9	وی ادامه داد: می‌بینیم که استان سمنان و به خصوص شهرستان دامغان نسبت به تذکرات پزشکی دقیق عمل می‌کنند و اقدامات‌شان تاکنون باعث شده که شیوع این بیماری در شهرستان دامغان کم باشد.
10	در شهرستان سمنان هم به دلیل اینکه تعداد زیادی از برادران و خواهران خارجی مخصوصا افغانستانی زندگی می‌کنند مقداری حساسیت وجود دارد که مدیران در این قضیه هم تلاش خود را کرده‌اند.
11	مدارس و دانشگاه‌ها را تعطیل کرده‌اند و پیشگیری‌های لازم را انجام داده‌اند.
12	عضو کمیسیون امنیت ملی و سیاست خارجی مجلس در پاسخ به این سوال که با توجه به جمعیت متراکم تهران آیا بحث قرنطینه‌ کردن پایتخت مطرح است؟ گفت: به نظرم این یک کار لازم و واجب است اما تاکنون تصمیمی گرفته نشده است.
13	یکی از مشکلاتی که داریم این است که هر وقت تعطیلی صورت می‌گیرد، جمعیت میلیونی به سمت شهرهای شمال می‌روند و در نتیجه اگر این‌ها مبتلا باشند در آینده خطری بزرگ برای شهرهای شمالی و استان‌های گیلان و مازندران و گلستان است.
14	تاکنون تصمیمی گرفته نشده و ضرورت آن را هم وزارت بهداشت و درمان خیلی جدی نمی‌بیند.
15	حسن‌بیگی گفت: البته برخی دوستان ما در مجلس نسبت به حرکت این جمعیت کثیر به طرف شمال واقعا نگران و ناراحت هستند که این می‌تواند یک خطر بزرگ باشد و یک سونامی در کشور ایجاد کند و میلیاردها دلار باید از دنیا کمک بگیریم و برای مقابله با این قضیه قرض کنیم.
16	این مساله را باید جدی بگیریم.
17	اعتراض نمایندگان به رئیس مجلس هم این بود که دو هفته مجلس تعطیل بود و کشور هم آرام بود، حالا یک هفته دیگر هم تعطیل می‌شد.
18	وی افزود: بالاخره چند تن از نمایندگان مجلس آلوده به این مساله شدند.
19	آقای امیرآبادی حالش بسیار بد است.
20	این فرد وقتی به مجلس می‌آید و تنفس کرده و نوشیدنی و چایی مصرف می‌کند، این‌ها خطر ایجاد می‌کند.
21	روز اول با اعتراضی که نمایندگان و مخصوصا پزشکان نماینده کردند ایشان رفتند.
22	آقای جمالی خیلی ناراحت بود و اعلام می‌کرد که این مریضی سخت و بدی است و دلیلی ندارد که شخصی که مریض شده به صحن بیاید.
23	آقای صادقی مشکوک به این بیماری بود و بعضی دیگر از نمایندگان حال بد داشتند، پریروز آزمایش گرفتند و گفتند پنج روز دیگر طول می‌کشد تا اعلام کنیم که نتیجه‌تان مثبت است یا منفی.
24	نماینده دهمین دوره مجلس شورای اسلامی ادامه داد: بعضی کارهایی که انجام می‌دهیم واقعا خشک مقدسی است.
25	بعضی از اقداماتی که انجام می‌شود درخور شئونات ملت ایران نیست.
26	الان گفته شده آقای حریرچی هم آزمایشش مثبت بوده است.
27	همه دنیا این مسائل را جدی می‌گیرد.
28	ما هنوز می‌خواهیم با بیماری هم با مماشات برخورد کنیم و قهرمان‌بازی از خودمان در بیاوریم که حتما بایستی همه نمایندگان به مجلس بیایند و کمیسیون تلفیق و… تشکیل شود.
29	وی یادآور شد: مجلس یکی از جاهای پر تردد است.
30	وقتی مجلس تشکیل می‌شود همه وزارتخانه‌ها و نهادها مخصوصا در فصل بودجه به مجلس می‌آیند.
31	در مجلس در فصل بودجه مصرف سلف سرویس غذایمان گاهی به چهار برابر می‌رسد.
32	در فصل بودجه از همه وزارتخانه‌ها و نهادها و ارگان‌ها برای دفاع از بودجه و پیشنهاداتی که دارند به مجلس می‌آیند.
33	به نظرم این خشک مقدسی است و به نوعی بی‌توجهی به علم است.
34	کرونا شوخی ندارد و ما هم تعارف نداریم.
35	اگر مجلس عمل نکند بقیه مردم هم می‌گویند پس خبری نیست و ما هم به شمال برویم.
