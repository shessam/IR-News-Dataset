tabnak_data###چطور در زمان شیوع بیماری ویروسی خرید سالم و بی‌خطری داشته باشیم؟###https://www.tabnak.ir/fa/news/964099/چطور-در-زمان-شیوع-بیماری-ویروسی-خرید-سالم-و-بی‌خطری-داشته-باشیم###['بازار', 'اجتماعی']###2020-03-06 18:19:00###۹۶۴۰۹۹###['ویروس کرونا', 'هایپراستار', 'فروشگاه', 'رپورتاژ آگهی']
1@@@2@@@3
1	شیوع ویروس کووید 19 یا همان ویروس کرونای جدید این روزها همه را نگران کرده و بسیاری از مردم مطمئن نیستند که برای محافظت از سلامت خود و عزیزان‌شان چه کارهایی باید انجام دهند.
2	یکی از فعالیت‌هایی که این روزها باعث نگرانی بعضی افراد شده خرید کردن است.
3	در این مقاله به نکات مهم خرید کردن در زمان شیوع این بیماری‌ها می‌پردازیم.
4	ویروس‌های مختلف به شکل‌های متفاوتی منتقل می‌شوند.
5	مثلا ویروس کووید 19 که الان شایع شده با ترشحات تنفسی افراد آلوده وارد هوا می‌شود و روی اجسام و سطوح می‌نشیند.
6	وقتی شما سطح آلوده را لمس می‌کنید ویروس به دست شما می‌چسبد و وقتی دست‌تان را به صورت‌تان می‌زنید وارد مجاری تنفسی شما می‌شود و شما را آلوده می‌کند.
7	به همین دلیل است که می‌گویند مهم‌ترین راه پیشگیری از بیماری شستن مرتب دست‌هاست.
8	خوشبختانه این ویروس به‌راحتی با آب و صابون معمولی یا ضدعفونی‌کننده‌هایی که حاوی الکل 70 درجه باشند از بین می‌رود.
9	البته اگر شیوع بیماری در جامعه در مراحل پیشرفته باشد، ممکن است ویروس روی هر سطحی وجود داشته باشد.
10	بنابراین هرچیزی که با خود از بیرون به منزل می‌آورید ممکن است به ویروس آلوده باشد.
11	به همین دلیل در زمان شیوع گسترده ویروس بهتر است تا جایی که ممکن است از منزل بیرون نروید و وقتی وارد خانه می‌شوید از تماس لباس‌های بیرون با وسایل خانه جلوگیری کنید و درصورت امکان هر بار پس از ورود به خانه لباس‌های خود را بشویید.
12	خودتان هم دوش بگیرید و یا دست و صورت‌تان را با آب و صابون و طبق اصول بهداشتی بشویید.
13	وسایلی که از محیط بیرون وارد منزل می‌شوند هم باید ضدعفونی یا شسته شوند تا از آلوده نبودن آنها مطمئن شوید.
14	مهم‌ترین کاری که هر عضو جامعه در هنگام شیوع بیماری ویروسی باید انجام دهد این است که بهداشت فردی را رعایت کند.
15	بسیاری از ما می‌دانیم که باید بهداشت را رعایت کنیم اما روش صحیح انجام اصول بهداشتی را نمی‌دانیم.
16	پس ابتدا باید روش درست شستن و ضدعفونی کردن دست و استفاده از دستکش و ماسک و دور انداختن آنها را یاد بگیریم.
17	دست باید 20 ثانیه با صابون یا مایع ضدعفونی‌کننده در تماس باشد و همه قسمت‌های دست به آن آغشته شود.
18	اگر از ماسک استفاده می‌کنید پیش از استفاده، در حین استفاده و پس از استفاده هرگز به سطح ماسک دست نزنید و از بند یا کش ماسک برای گذاشتن و برداشتن آن استفاده کنید.
19	ماسک باید کاملا روی صورت شما کیپ شود و هوا از اطراف آن داخل نرود.
20	نواری بالای ماسک وجود دارد که باید آن را روی بینی‌تان تنظیم کنید.
21	از ماسک فقط یک بار استفاده کنید و سپس آن را در یک کیسه دربسته بگذارید و در سطل زباله دردار بیاندازید.
22	دستکش را هم هنگام بیرون آوردن از دست برگردانید، در کیسه دربسته بگذارید و در سطل زباله دردار بیاندازید.
23	پس از دورانداختن ماسک و دستکش حتما دست‌تان را طبق اصولی که گفتیم ضدعفونی کنید یا بشویید.
24	علایم ویروس کووید 19 شباهت زیادی به سرماخوردگی و آنفلوانزا دارد.
25	بنابراین حتی اگر علایم بسیار خفیفی از سرماخوردگی دارید، در خانه بمانید تا درصورت ابتلا موجب گسترش ویروس نشوید.
26	هنگام عطسه و سرفه جلوی دهان خود را با دستمال یا قسمت داخلی آرنج بپوشانید و سپس دست‌های‌تان را بشویید.
27	سیستم ایمنی بدن خود را با تغذیه سالم، خواب کافی و ورزش تقویت کنید.
28	فراموش نکنید که این ویروس جدید است و دانشمندان هنوز در حال تحقیق روی آن هستند.
29	پیشرفت‌های علمی درباره ویروس را فقط و فقط از طریق رسانه‌های معتبر دنبال کنید و به شایعات بی‌منبع توجه نکنید.
30	هنگام ورود به فروشگاه دست خود را طبق اصولی که توضیح دادیم با مایع ضدعفونی‌کننده کاملا تمیز کنید و دستکش یک‌بارمصرف بپوشید.
31	در فروشگاه‌های بزرگ مانند هایپر استار مایع ضدعفونی‌کننده و دستکش یک‌بارمصرف به‌صورت رایگان در اختیار همه مشتریان قرار می‌گیرد.
32	در فروشگاه به اجناسی که نمی‌خواهید بخرید دست نزنید.
33	سعی کنید فاصله یک متری را با افراد رعایت کنید.
34	برای پرداخت پول از کارت بانکی استفاده کنید.
35	در فروشگاه‌های هایپراستار مبلغ خرید از طریق کامپیوتر به دستگاه پوز فرستاده می‌شود و مشتری شخصا کارت می‌کشد.
36	به همین دلیل کارت بین مشتری و صندوق‌دار دست‌به‌دست نمی‌شود که در پیشگیری از انتقال ویروس موثر است.
37	پس از خروج از فروشگاه دست‌های خود را بشویید یا ضدعفونی کنید.
38	پس از بازگشت به منزل، در ورودی خانه کیسه‌های خرید را بیرون بیاورید و در یک کیسه دربسته دور بریزید یا اگر از اکوبگ استفاده می‌کنید آنها را بشویید.
39	همه خریدها را در یک سینی یا تشت تمیز به آشپزخانه یا حمام ببرید و بشویید یا ضدعفونی کنید و سپس در یخچال و کابینت بگذارید.
40	سپس سینک ظرفشویی یا حمام را ضدعفونی کنید.
41	لباس‌های‌تان را عوض کنید و بشویید.
42	دست و صورت خود را طبق اصول بهداشتی بشویید یا دوش بگیرید.
43	توصیه می‌شود در زمان شیوع بیماری‌های ویروسی تا جایی که ممکن است تردد در سطح شهر را به حداقل برسانید تا هم خودتان کمتر در معرض ویروس قرار بگیرید و هم ویروس را با خود به جاهای جدید منتقل نکنید.
44	با خرید از فروشگاه‌های بزرگ که همه نیازهای شما را زیر یک سقف فراهم کرده‌اند می‌توانید رفت‌و‌آمد شهری خود را به حداقل برسانید.
45	نکته دیگر اینکه فروشگاه‌های بزرگ امکانات و توانایی لازم برای ضدعفونی منظم را دارند.
46	روابط عمومی اقدامات این مجموعه برای پیشگیری از انتقال ویروس کووید 19 را توضیح داده است:در ورودی همه فروشگاه‌های افرادی با دستگاه‌های تب‌سنج دمای بدن همه مشتریان را اندازه می‌گیرند تا از ورود افرادی که علایم ویروس را دارند جلوگیری شود.
47	همچنین مایع ضدعفونی‌کننده و دستکش یک‌بارمصرف به‌صورت رایگان در اختیار مشتریان قرار می‌گیرد.
48	کلیه سبدهای خرید، صندوق‌ها و دیگر سطوح فروشگاه‌های هایپراستار به‌طور منظم ضدعفونی می‌شوند.
49	همه کارکنان فروشگاه موظف‌اند از دستکش‌های یک‌بار‌مصرف استفاده کنند.
50	دمای بدن کلیه کارکنان فروشگاه‌ها هر روز کنترل می‌شود.
51	این نقش مهمی در جلوگیری از شیوع ویروس دارند.
52	با رعایت نکاتی که ذکر شد و همکاری با کارمندان فروشگاه، شما می‌توانید خریدی سالم داشته باشید و خطر ابتلا به مریضی را کم کنید.
