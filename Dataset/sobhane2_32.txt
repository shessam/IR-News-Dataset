sobhane2###nan###http://sobhanehonline.com/fa/news/203511/تاریخ-اجرایی-شدن-رمز-دوم-یک-بار-مصرف-اعلام-شد###بانک و بیمه###2019-11-05 22:03:00###۲۰۳۵۱۱###['رمز های یکبار مصرف', 'بانک مرکزی', 'پلیس فتا']
1
1	معاون فناوری‌های نوین بانک مرکزی با بیان اینکه روزانه تعداد زیادی پرونده در زمینه فیشینگ در پلیس فتا ثبت می‌شود، گفت: رمز دوم یکبار مصرف از ابتدای دی ماه اجرایی می‌شود و مشکل فیشینگ را مدیریت می‌کند.
2	مهران محرمیان، معاون فناوری‌های نوین بانک مرکزی در توییتی با اشاره به تعداد کلان پروندهای فیشینگ گفت: به صورت روزانه ۸۰۰ پرونده جدید در پلیس فتا ثبت می‌شود که بسیاری از آنها مربوط به فیشینگ است.
3	وی در خصوص اجرایی شدن رمز دوم یکبار مصرف افزود: رمز دوم پویا از ابتدای دی ماه این مشکل را مدیریت خواهد کرد؛ هر چند ممکن است که کمی زحمت برای همه داشته باشد اما هر کس که یکبار هک شده باشد تایید می‌کند که ارزشش را دارد.
4	به گزارش ایبِنا، اجرای طرح رمز دوم یکبار مصرف اقدامی از سوی بانک مرکزی با تاکید پلیس فتا به منظور افزایش امنیت تراکنش‌های آنلاین است که می‌تواند فیشینگ و کلاهبرداری‌های برداشت غیرمجاز را کاهش دهد؛ این طرح قرار بود تا با ایجاد زیرساخت لازم در تمامی بانک‌ها و موسسات مالی و اعتباری از ابتدای خرداد ماه سال جاری اجرایی شود، اما با توجه به وجود مشکلات زیرساختی و عدم آماده شدن زیرساخت ارائه رمز دوم یکبار مصرف توسط برخی بانک‌ها و عدم اطلاع رسانی لازم به مشتریان به تعویق افتاد که حالا به نظر می‌‍رسد با افزایش اطلاع رسانی شبکه بانکی و پرداخت در خصوص رمز دوم یکبار مصرف به مشتریان، گام‌هایی جدی برای اجرا و عملیاتی سازی رمز دوم یکبار مصرف برداشته شده است.
