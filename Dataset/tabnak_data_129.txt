tabnak_data###کشف دو داروی موثر در توقف رشد سلول‌های سرطانی###https://www.tabnak.ir/fa/news/954056/کشف-دو-داروی-موثر-در-توقف-رشد-سلول‌های-سرطانی###['صفحه نخست', 'علمی -آموزشی']###2020-01-24 09:54:00###۹۵۴۰۵۶###['سرطان', 'درمان سرطان', 'داروی سرطان', 'روش های درمانی']
1
1	پژوهشگران "دانشگاه استنفورد" در بررسی جدید خود، دو دارو را مورد آزمایش قرار داده‌ اند که می‌توانند در توقف گسترش سرطان موثر باشند.
2	به گزارش «تابناک» به نقل از ایسنا از گیزمگ، پژوهشگران "دانشگاه استنفورد" (Stanford University)، داروهای جدیدی ارائه داده‌اند که در متوقف کردن رشد سلول‌های سرطانی طی آزمایش‌های ابتدایی موثر بوده‌اند.
3	این کشف غیرمنتظره، نتیجه پژوهش‌هایی است که دانشمندان در حوزه بررسی داروهای ضد ویروسی انجام داده‌اند تا بتوانند گسترش سلول‌های تومور را در موش‌ها متوقف کنند.
4	ویروس‌شناسان دانشگاه استنفورد، مدت‌ها سعی داشتند روش‌های درمانی جدیدی برای بیماری‌های ویروسی مانند هپاتیت و سرماخوردگی‌های متدول ارائه دهند.
5	روش آنها، متوقف کردن فرآیندهایی بود که توانایی تکثیر شدن را به ویروس‌ها می‌دهند و به آنها کمک می‌کنند تا در بدن گسترش یابند.
6	موفقیت‌های پژوهشگران استنفورد، مورد توجه "جاناتان کوری" (Jonathan Kurie)، سرطان‌شناس "مرکز سرطان ام.
7	دی.
8	اندرسون دانشگاه تگزاس" (MD Anderson Cancer Center) قرار گرفت.
9	کوری نیز در جست و جوی راهی بود تا به کاهش سرعت و یا متوقف کردن روند گسترش سرطان‌های گوناگون کمک کند.
10	نکته‌ای که مورد توجه کوری قرار گرفت این بود که همان فرآیندهای سلولی مورد استفاده دانشمندان استنفورد، نقش مهمی در گسترش یا متاستاز سرطان بر عهده داشتند.
11	"جفری گلن" (Jeffrey Glenn)، استاد پزشکی، میکروبیولوژی و ایمنی‌شناسی دانشگاه استنفورد گفت:‌ من به کوری گفتم که ما در حال حاضر، مولکول‌های بهتری در اختیار داریم و مدتی طولانی به پژوهش در مورد سرطان پرداخته‌ایم.
12	این مولکول‌ها اکنون در حال آزمایش شدن روی موش‌ها هستند و نتایج تاثیرگذاری داشته‌اند.
13	پژوهشگران در یکی از آزمایش‌ها، سرطان را به یکی از ریه‌های موش منتقل کردند و زمان گسترش و رسیدن آن به ریه دیگر را نیز مورد بررسی قرار دادند.
14	آنها پس از آزمایش داروی خود روی موش دریافتند که این دارو می‌تواند امکان متاستاز سرطان را کاهش دهد.
15	آزمایش داروی دوم، هیچ متاستازی را به همراه نداشت و پژوهشگران در بررسی‌های خود دریافتند که هر دو دارو می‌توانند اندازه تومورهای ریه را کاهش دهند.
16	در آزمایش سرطان پستان روی موش‌ها، تومورها پس از یک هفته درمان با داروی جدید، کوچک شدند و به نیمی از اندازه پیشین خود رسیدند.
17	اگرچه این آزمایش هنوز روزهای ابتدایی بررسی را پشت سر می‌گذارد اما دانشمندان امیدوار هستند که یافته‌های آنها بتوانند اساس کشف گروه جدیدی از داروهایی باشند که اثر کارآمدی در توقف سرطان دارند.
18	گلن افزود: ما سال‌ها روی این داروها کار کردیم تا اهمیت آنها را در مقابله با ویروس‌ها نشان دهیم.
19	این هدف مهمی است که در حوزه درمان سرطان، مورد توجه قرار نگرفته است اما ما داروهای بسیاری در اختیار داریم تا به این پژوهش‌ها ادامه دهیم.
20	این پژوهش، در مجله "Science Translational Medicine" به چاپ رسید.
