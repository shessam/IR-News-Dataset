sobhane2###nan###http://sobhanehonline.com/fa/news/203976/لایحه-حذف-۴-صفر-پول-در-کمیسیون-تصویب-نشد###نبض بازار###2019-11-12 20:24:00###۲۰۳۹۷۶###['لایحه بودجه', 'حذف صفر', 'کمیسیون اقتصادی مجلس']
1
1	سخنگوی کمیسیون اقتصادی مجلس شورای اسلامی گفت: لایحه حذف ۴ صفر از پول ملی در این کمیسیون به تصویب نرسید و بررسی آن به نشست بعدی موکول شد.
2	«سید حسن حسینی شاهرودی» سه شنبه شب در خصوص دستورکار نشست امروز کمیسیون اقتصادی گفت: در نشست عصر امروز کمیسیون قرار بود وزیر کشور در جلسه حضور یابد و به پرسش های چند نماینده پاسخ دهد.
3	بررسی لایحه حدف ۴ صفر از پول ملی و طرح مالیات بر عایدی مسکن از دیگر برنامه های مورد بررسی امروز کمیسیون اقتصادی بود.
4	وی اضافه کرد: قرار بود وزیر کشور به سوالات آقایان حسینعلی حاجی دلیگانی نماینده شاهین شهر، سید قاسم جاسمی نماینده کرمانشاه و سیدجواد حسینی کیا نماینده سنقر پاسخ دهد که به دلیل حضور نیافتن وزیر، این سوالات برابر با آیین نامه به صحن علنی مجلس ارجاع می‌شود.
5	نماینده مردم میامی و شاهرود در مجلس دهم شورای اسلامی با بیان بررسی چند ماده از طرح مالیات برعایدی مسکن در کمیسیون اقتصادی گفت: کلیات طرح پیشتر در کمیسیون اقتصادی مطرح و بررسی شده بود و امروز هم چند ماده از آن مورد بررسی قرار گرفت.
6	حسینی شاهرودی درباره لایحه حذف ۴صفر از پول ملی نیز تصریح کرد: این لایحه در کمیته پولی بانکی بررسی و تصویب شد اما در کمیسیون به تصویب نرسید.
7	وی ادامه داد: بررسی لایحه حذف ۴ صفر از پول آن به جلسه بعدی موکول شد.
