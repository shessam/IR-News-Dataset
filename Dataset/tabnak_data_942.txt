tabnak_data###نتایج نهایی آزمون استخدامی آموزش و پرورش اعلام شد###https://www.tabnak.ir/fa/news/962130/نتایج-نهایی-آزمون-استخدامی-آموزش-و-پرورش-اعلام-شد###['اجتماعی', 'دانشگاه']###2020-02-27 12:14:00###۹۶۲۱۳۰###['نتایج', 'نهایی', 'آزمون استخدامی', 'آموزش و پرورش']
1
1	اسامی پذیرفته‌شدگان نهایی آزمون استخدامی آموزش و پرورش بر روی سایت سازمان سنجش آموزش کشور قرار گرفت.
2	به گزارش تابناک، اسامی نهایی پذیرفته‌شدگان آزمون استخدام پیمانی سال ۱۳۹۸ وزارت آموزش و پرورش در هفتمین آزمون استخدامی متمرکز دستگاه‌های اجرایی کشور بر روی سایت سازمان سنجش آموزش کشور منتشر شد.
3	داوطلبانی که درخصوص نتایج نهایی آزمون فوق سوالاتی دارند، می‌توانند از طریق بخش پاسخگویی اینترنتی سازمان سنجش آموزش کشور به نشانی www.
4	sanjesh.
5	org اقدام کنند.
6	همچنین قبول­‌شدگان یک برابر ظرفیت می‌توانند جهت پیگیری امور مربوط به استخدام خود به ادارات امور اداری اداره کل آموزش­ وپرورش استان مراجعه و راهنمایی لازم را دریافت کنند.
7	سازمان سنجش آموزش کشور اعلام کرد: "پذیرفته­‌شدگان قبل از مراجعه به هسته گزینش اداره کل آموزش ­وپرورش استان محل استخدام سهمیه خدمتی باید اقدامات اعلامی در سایت این سازمان را انجام دهند.
8	درصورت عدم تحویل فرم اطلاعات فردی و مدارک درخواست شده در مرحله مصاحبه استخدامی ضرورت دارد پس از چاپ فرم اطلاعات فردی از سایت دبیرخانه هیات مرکزی گزینش به نشانی www.
9	gozinesh.
10	medu.
11	ir، نسبت به تکمیل دقیق فرم و الصاق یک قطعه عکس به آن اقدام کرده و به همراه تصویر کلیه صفحات شناسنامه و کارت ملی (حداکثر به مدت ۴۸ ساعت از تاریخ انتشار اسامی)، به وسیله پست پیشتاز به آدرس هسته­‌های گزینش استان محل خدمت خود، ارسال و یا به صورت حضوری تحویل دهند.
12	لذا در تکمیل فرم اطلاعات فردی دقت کافی معمول شود.
13	بدیهی است مسئولیت هرگونه نقص و نارسایی در تکمیل فرم به عهده فرد خواهد بود.
14	همچنین عدم تکمیل فرم مربوط و یا عدم ارسال به موقع آن به هسته گزینش استان محل خدمت به منزله انصراف از استخدام تلقی می‌شود".
