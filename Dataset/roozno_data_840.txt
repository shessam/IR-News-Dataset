roozno_data###حسین الله کرم: ترامپ به رئیس‌جمهور انقلابی بعد از روحانی، امتیاز می‌دهد یا به ته دره ‌می‌رود###http://roozno.com//fa/news/420906/حسین-الله-کرم-ترامپ-به-رئیس‌جمهور-انقلابی-بعد-از-روحانی-امتیاز-می‌دهد-یا-به-ته-دره-‌می‌رود###[]###2020-04-07 11:36:00###۴۲۰۹۰۶###['حسین الله کرم', 'ترامپ']
1@@@2
1	استاد دانشگاه و تحلیلگر مسائل سیاسی گفت: ترامپ اهل تئوری «پسرک شجاع یا مرد دیوانه» است، ایرانی‌ها بازیکن خود را عوض می کنند و یک فرد انقلابی را می آورند تا بتواند در بازی جاده تک بانده موفق شده و منافع خود را حفظ کنند.
2	ازاینرو به نظر می رسد یک رئیس جمهور انقلابی می تواند ترامپ را وادار به انحراف از جاده کرده یا مجبور به دادن امتیاز کند.
3	به گزارش روز نو : چندی پیش ترامپ رئیس جمهور آمریکا اعلام کرد «ایران درخواست رسمی برای لغو تحریم ها نداده است تنها کافی است با من تماس بگیرند».
4	برخی تحلیلگران مسائل سیاست خارجی معتقدند «با توجه به وضعیت وخیم کرونایی در آمریکا، احتمال آنکه ترامپ کاهش تنش در حوزه سیاست خارجی را برای رسیدگی بهتر به امور داخلی دنبال کند، بیش از پیش افزایش یافته است».
5	از طرفی اصولگرایان و نیروهای انقلابی نیز اکثریت قریب به اتفاق کرسی های مجلس را دراختیار گرفتند و پیش بینی می شود که رئیس جمهور بعد از حسن روحانی نیز یک اصولگرای انقلابی باشد.
6	کسانی همچون صادق زیباکلام و علی مطهری بر این باور هستند که «تنها راهی که اصولگرایان انقلابی برای اداره کشور پیش رو دارند مذاکره با آمریکاست».
7	برای بررسی درستی یا عدم درستی این تحلیل با حسین الله کرم استاد دانشگاه و تحلیلگر مسائل سیاسی گفتگو کردیم.
8	*به نظر شما چقدر احتمال دارد ترامپ برای تمرکز بیشتر در مهار ویروس کرونا در آمریکا حاضر شود با ایران از موضع برابر وارد مذاکره و گفتگو شود؟به آمریکا نمی شود اعتماد کرد.
9	مذاکرات برجام چندسال طول کشید اما در نهایت دیدیم ترامپ به امضای دولت و رئیس جمهور قبل از خود اعتنا نکرد و توافق برجام که پس از۱۲ سال مذاکره صورت گرفته بود راپاره کرد.
10	ترامپ همچنین از قطعنامه ۲۲۳۱ که در۲۹ تیر۱۳۹۴ شورای امنیت سازمان ملل متحد،برجام را مصوب کرده بودخادج شد.
11	این مسائل موجب بی اعتمادی هرچه بیشترایران به آمریکا شد.
12	لذا ایران هم اکنون نه اعتمادی به ترامپ و نه اعتمادی به پمپئو دارد.
13	مگر اینکه ترامپ به برجام برگردد،آنگاه ایران درچارچوب۵+۱ گفتگو خواهد کرد.
14	*پس شرایط کرونایی هم باعث نمی شود که ایران مذاکره با دولت ترامپ را بپذیرد؟دروضع کنونی به جای مذاکره با آمریکا، باید درخواست محاکمه این کشور را بدلیل جلوگیری از واردات دارو وغذا به ایران کرد.
15	بریان هوک رئیس گروه اقدام ویژه علیه ایران درمصاحبه ای با بی بی سی اظهار داشت اگرایران درخواست واردات دارو هم بدهد آنرا بررسی خواهند کرد وچون ایران داروهای وارداتی را در دسترس مردم ایران قرار نمی دهد با آن مخالفت خواهدشد.
16	باتوجه به این موضع گیری مشخص و سوابق گذشته و شکست مذاکرات نمایشی ترامپ با کره شمالی و غیره.
17	، به نظرنمی آیدکسی درایران حاضربه ریسک مذاکره با آمریکا باشد.
18	مگر کسی که منافع ملی ایران را نشناسد، سیاست های کلی ایران را درک نکرده باشد و استراتژی ایران درباره نرمش قهرمانانه را نشناخته باشد و مذاکرات چندساله ایران با آمریکایی ها را ندیده باشد، این چنین شخصی ممکن است مذاکره با دولت ترامپ را بپذیرد اما کسانی که به منافع ملی متعهد و از بدعهدی های مکرر آمریکایی ها آگاه هستند هیچ گاه زیر بار چنین مذاکره ای نمی روند.
19	بدعهدی آمریکا بعداز پیروزی انقلاب شروع شد،مهمترین آن با دخالت آمریکا در براندازی، بی ثبات سازی ، بلوکه کردن اموال ایران درآمریکا ،تحمیل جنگ عراق و تحریم اقتصادی ایران بود که قرار شد درعهدنامه ۱۹۸۱ الجزایر با عدم محاکمه ورهاسازی جاسوسان آمریکایی لانه،حل شود که آمریکا به آن عمل نکرد.
20	آمریکادر قطعنامه ۵۹۸ شورای امنیت سازمان ملل نیز جلوی اجرای ماده 5 ،6 و 10 قطعنامه را گرفت.
21	بدعهدی برجام نیز اظهرمن الشمس است.
22	اینها وصدها بدعهدی دیگر نشان می دهد که آمریکایی ها قابل اعتماد نیستند؛ مگر اینکه حداقل آمریکا به برجام برگردد در آن صورت ایران در قالب 1+5 می تواند با آمریکایی ها پشت میز مذاکره بنشیند.
23	*برخی صاحب نظران سیاسی معتقدند چون اصولگراها مجلس آینده را در اختیار گرفتند و رئیس جمهور بعدی هم یک اصولگرای انقلابی خواهد بود؛ برای اداره کشور راهی جز مذاکره با آمریکا ندارند، نظر شما چیست؟در روابط بین الملل تئوری های مختلفی وجود دارد.
24	یکی از این تئوری ها «پسرک شجاع یا مرد دیوانه» است که به نظر می رسد در حال حاضر ترامپ در چارچوب این تئوری عمل می کند.
25	دراین تئوری، جاده ای یک بانده را تصور کنید که دو طرف آن درّه قرار دارد، دو ماشین(ترامپ وروحانی)در این جاده باسرعت بالا و مخالف یکدیگر وبه طرف هم در حرکت هستند.
26	آنها با سه وضعیت روبرو هستند.
27	حالت اول اینکه اگر هر کدام بترسندوازجاده منحرف شود، به ته دره رفته و طرف دیگر(پسرک شجاع) پیروز می گردد.
28	حالت دوم اینکه اگر هم هر دو باشجاعت یا دیوانگی ادامه دهند به گونه ای بایکدیگر برخورد می کنند که منجر به کشته شدن هر دو راننده می شود.
29	حالت سوم اینکه هردو ترسو یاعاقل هستند وبه جای برخورد،هر دو به درّه سقوط کرده و کشته می شوند ویا اصلا حرکت نکرده واز بازی در این تئوری دست برداشته و باهم مذاکره می کنند.
30	ترامپ در چارچوب این تئوری تلاش کرد با خروج از برجام و سایر معاهدات دو جانبه و چندجانبه بین المللی خود را فردی فوق دیوانه نشان دهد که حاضر نیست به هیچ عنوان از مسیر مستقیم خود به چپ یا راست منحرف شود و قطعا کسی که مجبور به انحراف از مسیر می شود طرف مقابل خواهد بود.
31	دراین وضعیت حسن روحانی که خود را اهل تدبیر معرفی کرده از مسیر خارج وبه درّه سقوط می کند،لذا اگر ترامپ در دور دوم ریاست جمهوری پیروز شود بلا درنگ باید فردی انقلابی در ایران رئیس جمهور شود.
32	در زمان ریاست جمهوری باراک اوباما، احمدی نژاد در سوی دیگر این تئوری یعنی نقش پسرک شجاع را ایفا می کرد.
33	لذا اوباما به دادن امتیازاتی از جمله خروج ازعراق و غیره.
34	حاضربه بازی دراین تئوری نشد.
35	حالا که ترامپ خود به اجرای تئوری «پسرک شجاع یا مرد دیوانه» اصرار دارد باید دید چه کسی جلوی او قرار می گیرد.
36	همانطور که گفته شد اگر درمقابل ترامپ؛فردی انقلابی قرار گیرد، به نظر می رسد که ترامپ حاضر به دادن امتیاز می شود والا به ته درّه خواهد رفت.
37	لذا برای تأمین منافع ملی، درصورت پیروزی ترامپ در دور دوم ریاست جمهوری آمریکا باید فردی انقلابی رئیس جمهور ایران شود.
38	تاکنون ایرانی ها هوشمندتر از آمریکایی ها عمل کرده اند، یعنی وقتی اوباما در تئوری «پسرک شجاع یا مرد دیوانه» عمل وارد نشد، آقای روحانی رئیس جمهور کردند تا به شکل دیگری به گرفتن امتیازات از آمریکا ادامه دهند.
39	روحانی همموفق گردید درمذاکرات برجام ،زمان لازم برای قدرت منطقه ای شدن ایران را با دادن امتیازاتی کسب کند.
40	زیرا یکی از راه های تأمین منافع ملی مذاکره است ودر مذاکره بده دبستانی وجود دارد.
41	.
42	منتهی مذاکره هدفمند آنهم درچارچوب خاص خودش که چون بنده طرفدار آن نیستم وارد تئوری های آن نمی شوم.
43	حالا که ترامپ اهل تئوری «پسرک شجاع یا مرد دیوانه» است، ایرانی‌ها بازیکن خود را عوض می کنند و یک فرد انقلابی را می آورند تا بتواند در بازی جاده تک بانده موفق شده و منافع خود را حفظ کنند.
44	ازاینرو به نظر می رسد یک رئیس جمهور انقلابی می تواند ترامپ را وادار به انحراف از جاده کرده یا مجبور به دادن امتیاز کند.
