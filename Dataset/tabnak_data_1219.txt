tabnak_data###واکنش لندن به حمله راکتی به پایگاه «التاجی» در عراق###https://www.tabnak.ir/fa/news/965427/واکنش-لندن-به-حمله-راکتی-به-پایگاه-التاجی-در-عراق###[]###2020-03-12 18:05:00###۹۶۵۴۲۷###['عراق', 'التاجی', 'آمریکا']
1
1	نخست وزیر انگلیس به حمله راکتی شب گذشته به پایگاه التاجی در شمال بغداد واکنش نشان داد.
2	به گزارش خبرگزاری مهر، «بوریس جانسون» نخست وزیر انگلیس امروز پنجشنبه و در واکنش به حمله راکتی چهارشنبه شب به پایگاه التاجی در شمال بغداد در پیامی توئیتری نوشت: من با ناراحتی بسیار خبر کشته شدن یک نظامی بریتانیایی در حمله شب گذشته به پایگاه نظامی التاجی را دریافت کردم.
3	نخست وزیر انگلیس در این خصوص ادامه داد: با خانواده آنها در این شرایط سخت ابراز همدردی می کنم.
4	این در حالی است که پس از رویداد این حادثه، نخست وزیر انگلیس به این حمله واکنش نشان داده و آن را تاسف بار خوانده بود.
5	وی همچنین گفته بود که وزیر خارجه انگلیس در خصوص این حمله با همتای آمریکایی خود گفتگو کرده و لندن به همراه متحدانش برای دستیابی به جزئیات این حمله تلاش خواهد کرد.
6	گفتنی است که پایگاه التاجی در شمال بغداد چهارشنبه شب با چندین راکت کاتیوشا هدف قرار گرفت که گفته می شود در پی آن ۲ نظامی آمریکایی و یک انگلیسی کشته شدند.
