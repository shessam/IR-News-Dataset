roozno_data###اصولگرایان از شورای نگهبان به خاطر تایید صلاحیت‌های زیاد ناراحتند!/ اصولگرایان نه تنها به لیست واحد نمی‌رسند بلکه 4 لیست در سایه هم خواهند داشت/ پایداری‌ همواره نقش بازی به هم زن را در انتخابات‌ بازی می‌کند###http://roozno.com//fa/news/412599/اصولگرایان-از-شورای-نگهبان-به-خاطر-تایید-صلاحیت‌های-زیاد-ناراحتند-اصولگرایان-نه-تنها-به-لیست-واحد-نمی‌رسند-بلکه-4-لیست-در-سایه-هم-خواهند-داشت-پایداری‌-همواره-نقش-بازی-به-هم-زن-را-در-انتخابات‌-بازی-می‌کند###[]###2020-02-09 10:33:00###۴۱۲۵۹۹###['اصولگرایان', 'شورای نگهبان']
1
1	یک فعال سیاسی اصولگرا گفت: پایداری‌ها همواره نقش بازی به هم زن را در انتخابات‌های مختلف بازی کرده‌اند و از شورای نگهبان به خاطر تایید صلاحیت‌های زیاد در این دوره ناراحتند چون نمی‌توانند به لیست واحد برسند.
2	به گزارش روز نو :«محمد مهاجری»، فعال سیاسی اصولگرا، درباره لیست جداگانه پایداری‌ها برای انتخابات مجلس و احتمال چند لیست شدن جریان اصولگرایی به خبرنگار سیاسی برنا گفت: جبهه پایداری همواره در طول تاریخ انتخابات‌های مختلف معترض بوده است و به تعبیری نقش بازی به هم زن را بازی، کرده‌اند.
3	از این رو اگر جبهه پایداری لیست جداگانه ندهد غیر منطقی است و باید تعجب کرد بنابراین حتما لیست جداگانه ارائه می دهند.
4	مهاجری افزود: جبهه پایداری در واقع بیشتر به دنبال سهم‌خواهی است و همه تلاش خود را می‌کند تا تعداد افراد بیشتری را در میان اصولگرایان، داشته باشد.
5	در حال حاضر نیز لیستی هم که به اصولگرایان منسوب است بیشتر از ده تا دوازده نفر آن یا منسوب به جبهه پایداری‌اند یا بسیار نزدیک به آنها هستند.
6	این فعال رسانه‌ای اصولگرا در این باره که به نظر می‌رسد سایر احزاب اصولگرا نیز با لیست جداگانه، به دنبال ارائه لیست هستند بیان کرد: اگر احزاب اصولگرا چند لیست ارائه ندهند و متفرق نباشند اصلا اصولگرا نیستند.
7	اصولگرایی یعنی چند لیسته شدن.
8	هیچ گاه دوره‌ای را پیدا نخواهید کرد که تشکیلات اصولگرایی یک لیست واحد داشته باشد و لیست واحد در اصولگرایی در تعارض و تضاد است.
9	محمد مهاجری در پاسخ به این سوال که وضعیت فعلی اصلاح‌طلبان و اصولگرایان در این دوره از انتخابات را چگونه تحلیل می‌کنید؟ عنوان کرد: وضعیت اصلاح‌طلبان با اصولگرایان بسیار متفاوت است.
10	اصلاح‌طلبان از نحوه رد صلاحیت‌ها انتقادات و گلایه‌های جدی دارند، این در حالی است که اصولگرایان چنین گلایه‌ای ندارند و باید از شورای نگهبان به شدت ناراحت باشند که چرا تا این میزان از داوطلبان اصولگرا را تأیید صلاحیت کرده است، به گونه‌ای که اصولگرایان نتوانند به لیست واحد دست پیدا کنند.
11	تعداد کاندیداهای اصولگرا آنقدر زیاد است که شاید 3 تا 4 لیست در سایه هم، ارائه دهند.
