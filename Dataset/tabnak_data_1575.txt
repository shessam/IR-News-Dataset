tabnak_data###درگیری کاربران سعودی و اماراتی در شبکه توئیتر / سفر محرمانه رئیس موساد به مصر برای بررسی الحاق کرانه باختری / تحویل سری دوم جنگنده‌های پیشرفه روسی به سوریه / ورود تجهیزات جدید نظامی ترکیه به خاک سوریه###https://www.tabnak.ir/fa/news/981540/درگیری-کاربران-سعودی-و-اماراتی-در-شبکه-توئیتر-سفر-محرمانه-رئیس-موساد-به-مصر-برای-بررسی-الحاق-کرانه-باختری-تحویل-سری-دوم-جنگنده‌های-پیشرفه-روسی-به-سوریه-ورود-تجهیزات-جدید-نظامی-ترکیه-به-خاک-سوریه###['صفحه نخست', 'بین\u200cالملل']###2020-05-31 08:00:00###۹۸۱۵۴۰###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'کروناویروس']
1@@@2
1	سفر محرمانه رئیس موساد به مصر برای بررسی الحاق کرانه باختری، تحویل سری دوم جنگنده‌های پیشرفته روسی به سوریه، ورود تجهیزات جدید نظامی ترکیه به خاک سوریه و کنترل انصارالله بر ارتفاعات استراتژیک مأرب، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به درگیری کاربران سعودی و اماراتی در شبکه توئیتر نیز اشاره کرد.
3	به گزارش «تابناک»؛ کاربران سعودی و اماراتی با انتقاد از سیاست خارجه این کشورها، با انتشار پُست های توئیتری با یکدیگر بحث و مجادله کردند.
4	بر اساس این گزارش، ماجرا از آنجا آغاز شد که یکی از کاربران، یکی از پُست های قدیمی «ضاحی خلفان» معاون رئیس پلیس دبی را در خصوص بی توجهی عربستان در قبال ارزش های اسلامی با هدف جذب گردشگران منتشر کرد.
5	به دنبال انتشار این پُست قدیمی، موجی از انتقادات از سوی کاربران اماراتی و سعودی علیه سیاست های خارجه این کشورها منتشر شد.
6	کاربران اماراتی به شدت از سیاست های محمد بن سلمان ولیعهد عربستان به ویژه بحث گردشگری و استفاده از روش های غیر اسلامی برای جذب گردشگر انتقاد کردند.
7	آنها با اشاره به حملات نیروهای یمنی علیه تأسیسات شرکت نفتی آرامکو عربستان، اعلامکردند که سعودی ها قدرت دفاع از خود را ندارند.
8	در مقابل نیز کاربران سعودی پُست هایی علیه سیاست های امارات و مسئولان این کشور منتشر کردند.
9	به نظر می رسد درگیری میان مسئولان این کشورها بر سر پرونده های منطقه ای به ویژه یمن، به میان کاربران نیز رخنه کرده است.
10	منابع آگاه مصری اعلام کردند، «یوسی کوهن» رئیس سرویس جاسوسی رژیم صهیونیستی به نام موساد طی روزهای گذشته محرمانه به قاهره سفر کرده است.
11	این منابع خاطرنشان کردند، رئیس موساد در جریان این سفر با تعدادی از مسئولان مصری و در رأس آنها «عباس کامل» رئیس سرویس اطلاعات این کشور دیدار کرده است.
12	در جریان این دیدار سامح شکری، وزیر خارجه مصر نیز حضور داشته است.
13	منابع آگاه اعلام کردند که هدف اصلی از این سفر، رایزنی در خصوص اقدامات کابینه رژیم صهیونیستی برای الحاق بخش هایی از کرانه باختری به اراضی اشغالی بوده است.
14	رئیس موساد با طرف های مصری در خصوص نظرات آنها درباره واکنش های احتمالی گروه های فلسطینی به الحاق بخش هایی از کرانه باختری رایزنی کرده است.
15	به نظر می رسد مقامات رژیم صهیونیستی نسبت به واکنش ها بعد از الحاق بخش هایی از کرانه باختری نگران هستند.
16	وزارت دفاع سوریه اعلام کرد در چارچوب همکاری نظامی و فنی میان سوریه و روسیه در مراسمی که در پایگاه حمیمیم برگزار شد، طرف روسی سری دوم از جنگنده های روسی پیشرفته از نوع میگ ۲۹ را تحویل ارتش سوریه داد.
17	در بیانیه وزارت دفاع سوریه آمده است، این جنگنده ها کارآمدتر از نسل قبلی هستند و از پایگاه حمیمم به مراکز محل استقرار در فرودگاههای نظامی سوریه پرواز کردند.
18	بر اساس این گزارش؛ از اول ژوئن ۲۰۲۰ خلبانان سوری بر فراز سوریه با این جنگنده ها پرواز خواهند کرد.
19	وبگاه خبری گروه «دیدبان حقوق بشر سوریه»، روز شنبه، گزارش داد که یک کاروان ترکیه‌ای وارد خاک سوریه شده است.
20	دیدبان در این خصوص گزارش داد، این کاروان از گذرگاه مرزی «کفرلوسین» وارد سوریه شده و به سمت منطقه «پوتیناردوغان» حرکت کرده است.
21	طبق این گزارش، کاروان یادشده حدودا متشکل از ۳۵ خودرو بوده که ۲۰ دستگاه آن را کامیون‌ها تشکیل می‌دادند.
22	به گفته دیدبان، مشخص نشده که این کامیون‌ها با خود چه چیزی حمل می‌کرده‌اند.
23	با گسیل کاروان‌های ترکیه به خاک سوریه، تعداد خودروهایی که از زمان آغاز آتش‌بس جدید به سوریه ارسال کرده به ۳۷۶۰ خودرو رسیده و همچنین آنکارا هزاران سرباز به این منطقه فرستاده است.
24	دیدبان حقوق بشر سوریه خبر داده بود که ترکیه سی خودروی نظامی حامل تجهیزات نظامی به سوریه ارسال کرده است.
25	نیروهای انصارالله موفق شدند امروز کوه استراتژیک "العلق" در منطقه "مدغل "واقع در اطراف شهر مأرب را به دست خود بگیرند.
26	این کوه به پایگاه استراتژیک "ماس" که تحت کنترل دولت مستعفی است، مشرف بوده و یکی از پادگان‌های نظامی شهر مأرب است.
27	نیروهای انصارالله پایگاه ماس را از سه جهت محاصره کردند و همزمان به توسعه دایره نفوذ خود در اطراف شهر از سه جهت جنوب غربی، جنوب و شمال ادامه دادند.
28	همچنین نیروهای انصارالله از بیایان الجوف به سوی مرز بین‌المللی مأرب در جنوب در حال پیشروی هستند.
