roozno_data###سخنگوی دولت :اگر نیازمند سختگیری بیشتر باشیم اعمال خواهیم کرد/کسانی که از قم هراسی و کرونای بنفش می‌گفتند همان‌ها امروز مدعی هستند/ غافلگیری فصل مشترک کشورها در مواجهه با کرونا بوده است###http://roozno.com//fa/news/419973/سخنگوی-دولت-اگر-نیازمند-سختگیری-بیشتر-باشیم-اعمال-خواهیم-کردکسانی-که-از-قم-هراسی-و-کرونای-بنفش-می‌گفتند-همان‌ها-امروز-مدعی-هستند-غافلگیری-فصل-مشترک-کشورها-در-مواجهه-با-کرونا-بوده-است###[]###2020-03-30 17:22:00###۴۱۹۹۷۳###['سخنگوی دولت']
1
1	سخنگوی دولت تاکید کرد: بدون وداع کردن با سبک‌های زیستی عصر کهن و بدون نوسازی عقلانیت حکمرانی نمی توانیم ساختار اتحاد شوم کرونا و تحریم را بشکنیم.
2	«علی ربیعی» روز دوشنبه در اولین نشست خبری با رسانه در سال ۱۳۹۹ که به صورت ویدیو کنفرانس برگزار شد، با تبریک سال نو اظهارداشت: همیشه پیام نوروز برای ما پیام تغییر است.
3	نوروز برای ما ایرانیان همواره با مفاهیمی مانند حال بهتر، نو شدن و یک شروع جدید بوده است.
4	امسال نوروز ما مقارن شده است با اعیاد بزرگ دینی ما.
5	چند عید در هم آمیخته شده است و من از همین جا از فرصت استفاده کرده و اعیاد مبعث و اعیاد شعبانیه را به همه تبریک می گویم.
6	وی افزود: ما در حالی وارد سال ۹۹ شدیم که سال سختی را در کنار هم پشت سر گذراندیم.
7	چالش‌های بزرگ و بعضا جانگدازی در سال گذشته داشتیم که بزرگترین آن تحریم های بی سابقه آمریکا بود.
8	ربیعی گفت: ما آموختیم گذر از این چالش ها در گرو سخت کوشی بزرگ، عقلانیت و مدارا و در کنار هم بودن است.
9	این چالش‌ها ما را به یک خودباوری الهام بخش رساند و بینش تازه ای به ما بخشید که بتوانیم برای سال جدید نقشه راهی اطمینان بخش داشته باشیم.
10	سخنگوی دولت افزود: در آغاز سال جدید جهان با چالش مشترک بیماری کوید ـ ۱۹ مواجه هستند اما در ایران این چالش با اتحاد میان تحریم و کرونا مضاعف شده است.
11	اولین وظیفه ملی ما این است که اتحاد تحریم و کرونا را بشکنیم و با خودباوری به میراث رسیده از سال گذشته ایران را به نقطه ای برسانیم که استحقاق آن را به عنوان یک ملت سر بلند، مستقل و پیشرو دارد.
12	زیستن در سایه تحریم و کرونا مستلزم در پیش گرفتن سبک زندگی جدید استدستیار ارتباطات اجتماعی رییس جمهوری اضافه کرد: اقتضای تحقق این هدف پذیرفتن این واقعیت است که زیستن در سایه تحریم و کرونا مستلزم در پیش گرفتن سبک زندگی جدیدی در مناسبات اقتصادی، روابط اجتماعی و ترتیبات بین المللی است.
13	وی گفت: در سرآغاز دست یابی به این هدف، دولت سال جدید را بدون تعطیلی و با عزم و اراده ای مضاعف آغاز کرده و تلاش کرده است تا برای مواجهه با چالش ها از همه امکانات ملی بهره بگیرد تا در کنار هم تحریم‌های ظالمانه را به عقب برانیم و اجازه ندهیم کرونا زندگی ما را مختل کند.
14	ربیعی با تشریح اقدامات دولت اظهارداشت: امسال دولت بیش از هر دوره دیگری در کنار مردم سال خود را با کار برای مردم آغاز کرد و از همان اولین ساعات سال جدید بدون وقفه همه جلسات دولت برای مبارزه با کرونا و زندگی مردم در جریان بود.
15	سه جلسه ستاد ملی کرونا به ریاست رئیس جمهور، سه جلسه هیئت دولت و یک جلسه کمیته اقتصادی بررسی تبعات کرونا بر اقتصاد و معیشت مردم برگزارشد.
16	حتی در روزهای تعطیل ۱۲ و ۱۳ فروردین هم جلسات ستاد ملی مدیریت و مقابله با کرونا و دولت تشکیل خواهد شد.
17	سخنگوی دولت یادآورشد: در این مدت کارشاسان سیاسی و اقتصادی اجتماعی و سلامت برای تصمیم سازی در کنار دولت قرار داشتند که از همه آنها سپاسگزاری می کنم.
18	در واکنش به بحران کرونا همه دولت های دنیا به دو چالش مواجهند؛ یک در حوزه درمان حفاظت ومراقبت از شهروندان در برابر این بیماری و دوم اتخاذ ساز و کارهایی برای تگناهای اجتماعی و اقتصادی که این بیماری ایجاد کرده است.
19	دستیار ارتباطات اجتماعی رییس جمهوری یادآورشد: تلاش ما بر این بوده است که از ابتدا با دست یابی به شناخت درست و رو به تکامل از کرونا، کنترل و محدود کردن بیماری را در دستور کار قرار دادیم و تلاش کردیم یک گام از آن جلوتر باشیم.
20	غافلگیری فصل مشترک کشورها در مواجهه با کرونا بوده استوی با بیان این که غافلگیری فصل مشترک همه کشورها در مواجهه با این بیماری بوده است چرا که تجربه بشری در این خصوص وجود نداشته است، گفت: هدف ما از روز اول ابتدای کار پاسخگویی به بیماران و جلوگیری از شیوع بود.
21	برهمین اساس روز چهارشنبه ۳۰ بهمن پس از جلسه هیئت وزیران به محض مثبت اعلام شدن تست بیماران مشکوک دولت به رغم برخی شائبه های سیاسی، صراحتا و صادقانه ورود بیماری به کشور را اعلام کرد.
22	پس از آن همه توان خود را برای تجهیز کادر بهداشت و درمان و افزایش مقاومت نظام سلامت و حمایت از کنشگران نظام سلامت به کار گرفتیم و تصمیمات متعددی در این راستا اتخاذ کردیم.
23	ربیعی خاطرنشان کرد: خوشبختانه در همان روزهای نخست زیرساخت‌های سلامت که در دولت‌های یازدهم و دوازهم بسیار تقویت شد به علاوه وجود پزشکان و پرستاران فداکار که حاصل پیشرفت نظام آموزش پزشکی ما بوده است تاب آوری نظام بهداشت و درمان ما را به جایی رساند که شوک اولیه را مهار کنیم.
24	این تاب آوری و ظرفیت بزرگ در نظام بهداشت و درمان از یک سو در گرو حمایت های دولت و از سوی دیگر نیازمند همکاری همه جانبه مردم است.
25	وی با اشاره به افزایش تخت‌های بیمارستانی گفت: هم اکنون ۱۳هزار تخت خالی بیمارستانی داریم.
26	نقاهتگاه‌هایی که نیروهای مسلح ایجاد کرده اند یک ظرفیت بسیار بزرگ است.
27	برای کنش فعال نسبت به انفعال، طرح غربالگری را به پیش برده ایم.
28	نزدیک به ۶۰ میلیون نفر در این طرح تا امروز غربالگری شده اند که این یک طرح کم نظیر در جهان است.
29	سخنگوی دولت افزود: با احتساب گروه سنی هدف می‌توان گفت تقریبا اکثریت بالایی از جمعیت ایران مورد غربالگری قرار گرفته اند.
30	این کار آسانی نبوده است و همین جا لازم می دانم از بسیجیان، مددکاران و کادر درمانی که در این طرح ملی بزرگ قدردانی و تشکر کنم.
31	وی در بخش دیگر از سخنانش اظهار داشت: تلاش کردیم عقب ماندگی‌های بودجه ای وزارت بهداشت را جبران و در تصمیمی جدید بیش از ۱۲ هزار میلیارد تومان برای تقویت تجهیزات و دارو و موارد دیگر اختصاص یافت.
32	ربیعی با بیان اینکه کرونا در همه جهان زندگی مردم را سخت کرده است، گفت: این اتفاق به طور طبیعی در کشور ما که با تحریم ها هم دست و پنجه نرم می کند به طور مضاعف رخ داده است.
33	اختصاص ۷۵ هزار میلیارد تومان برای حفظ تولیددستیار ارتباطات اجتماعی رییس جمهوری افزود: ما به فکر هموطنان آسیب دیده از کرونا هستیم.
34	فعلا به طور مقدماتی در گام اول سیاست‌هایی را اتخاذ کرده ایم که بیکاری گسترده رخ ندهد.
35	کارگران در کارگاه‌ها بمانند.
36	بنابراین ۷۵ هزار میلیارد تومان اعتبار با نرخ ۱۲ درصد برای حمایت از حفظ تولید و کارگران اختصاص دادیم.
37	ربیعی گفت: بیمه بیکاری را با اختصاص ۵ هزار میلیارد تومان با هدف حفظ مشاغل تقویت کردیم.
38	سعی شد افرادی که تحت پوشش هیچ بیمه ای قرار ندارند بسته های حمایتی یا تسهیلات داده شود که بیش از هشت هزار میلیارد تومان اختصاص داده شد.
39	وی خاطر نشان کرد: این ها علاوه بر تصمیماتی بود که دولت در حوزه امهال دریافتی‌های خود در حوزه مالیات، بازپرداخت تسهیلات بانکی و موارد مشابه با وجود فشار بر درآمدهای بودجه ای اتخاذ کرد تا در یک دوره سه ماهه، تنفسی به بخش های اسیب دیده از اقتصاد داده باشد.
40	نیازمند سبک نوینی در زندگی هستیمدستیار ارتباطات اجتماعی رییس جمهوری با اشاره به بررسی تجارب دنیا در زمینه مقابله با کرونا گفت: هرکشوری در دنیا با توجه به خصوصیات فرهنگی، اجتماعی، سیاسی و فرهنگی خود تصمیماتی اتخاذ کرد.
41	ما جلوتر از برخی کشورها به محض اطلاع، تصمیماتی که برای جداسازی‌های فیزیکی لازم بود، اتخاذ کردیم.
42	وی یادآورشد: سعی کردیم الگویی ایجاد کنیم که هم فاصله‌های فیزیکی رعایت شود و هم زندگی روزمره مردم آسیب نبیند.
43	از همین رو بنابر شرایط تصمیمات سخت گیرانه تر نیز اتخاذ شد.
44	ربیعی اضافه کرد: در ایران مثل همه جای دنیا کرونا زندگی ما را تحت تاثیر قرار داد و ما را در قرنطینه برد.
45	مدارس و دانشگاه‌های ما تعطیل شد، مراکز مذهبی ما به طور بی سابقه ای تعطیل شد.
46	مسابقات ورزشی تعطیل شد، رویدادهای فرهنگی هنری ما مثل سینما و تئاتر تعطیل شد، مراکز تجمع تعطیل شد.
47	سفرهای جاده ای ما و حتی دید و بازدیدهای نوروزی ما متوقف شد.
48	سخنگوی دولت با تاکید بر اینکه ما ایرانیان امروز باید با یک عزم جدید ملی و با تصمیمات جدید به آینده بنگریم، گفت: در این روزها تلخی دیدیدم، دید و بازدیدهای ما تعطیل شد، جدایی ها بیشتر شد دلتنگی‌ها فزونی گرفت و از همه ناگوارتر بخشی از عزیزانی که تا دیروز صدای آنها را می شنیدیم و در آغوششان می گرفتیم و برخی سایه سارمان بودند امروز در کنارمان نیستند.
49	وی اظهارداشت: در اینجا از سوی خود و دولت به همه جانباختگان از این بلای عظیم تسلیت می گویم.
50	خصوصا خانواده داغدار جامعه بهداشت و درمان کشور.
51	واقعیت این است که جانگدازتر از همه جان باختن شهادت گونه این رزمندگان خط مقدم سلامت بوده است که این مصیبت را به خانواده پزشکی ـ پرستاری کشور تسلیت عرض می کنم.
52	ربیعی یادآورشد: این‌ها نشان دادند که روح ایثار و فداکاری در اعماق جامعه و فرهنگ ایرانی همیشه وجود دارد و این موضوع ما را به آینده امیدوار می سازد.
53	دستیار ارتباطات اجتماعی رییس جمهوری اضافه کرد: ما با وجود این روح های بزرگ در کنار هم با اعتماد به هم و با خلق یک سرمایه اجتماعی نوین کرونا را شکست خواهیم داد.
54	قطعا ما در آینده نیازمند سبک نوینی در زندگی هستیم در مصرف، مراودات اجتماعی، نظام اداری، الگوی اداری.
55	آینده کشور صرفا در دست دولت نیستوی تصریح کرد: ما با فرض بدبینانه ترین سناریوها باید سیاستگذاری لازم برای انطباق و سازگاری اجتماعی و اقتصادی با شرایط را در پیش بگیریم.
56	روشن است آینده کشور صرفا در دست دولت نیست بلکه در گرو همبستگی و بکار گیری همه ظرفیت‌های ملی است.
57	ربیعی خاطرنشان کرد: امسال در شرایطی ۱۲ فروردین روز تاسیس جمهوری اسلامی را برگزار می کنیم که بیش از هر زمان دیگر به احیای روح "همه باهم " آن روزها نیاز داریم.
58	این یک جمهوری رفراندم بنیاد بود.
59	آن روز همه ملت با همه رنگ‌های خود و با همه سبک‌های زندگی و مرام های سیاسی بودند.
60	سخنگوی دولت ادامه داد: امروز یک همه باهم متفاوت داریم.
61	آن روز دنیای کهن و عادت های کهن را پشت سر گذاشتیم و وارد عصر جمهوریت اسلام شدیم.
62	امروز هم باید خودمان را منطبق با الزامات یک مبارزه نوین بکنیم.
63	بدون نوسازی عقلانیت حکمرانی نمی‌توانیم اتحاد شوم کرونا و تحریم را بشکنیموی تصریح کرد: بدون وداع کردن با سبک‌های زیستی عصر کهن و بدون نوسازی عقلانیت حکمرانی نمی توانیم ساختار اتحاد شوم کرونا و تحریم را بشکنیم.
64	ربیعی در پاسخ سوال ایرنا درباره تحریم‌های آمریکا و ممانعت آمریکا برای دسترسی ایران به کمک های بین المللی گفت: ما کمک هیچ کشوری و هیچ سازمان بین المللی را تا کنون رد نکردیم و در مواقع لزوم خود نیز به عنوان کمک کننده هم بوده ایم؛ این یک سنت جهانی است و ما نیز به آن به احترام می‌گذاریم.
65	سخنگوی دولت برخی شائبه‌ها و شایعات عدم پذیرش کمک‌های بین المللی از سوی ایران را تکذیب کرد و افزود: این موضوع صحت ندارد رسانه‌هایی که همواره به هر بهانه ای ایران را مورد هجوم قرار می دهند این مسائل را بیان می‌کنند.
66	وی همچنین ادعاهای آمریکایی‌ها را مبنی بر بی‌تاثیر بودن تحریم‌ها بر دسترسی ایران به داروها و اقلام بهداشتی، بی پایه و اساس دانست و افزود: بخاطر تحریم‌های غیر قانونی آمریکا اصلا امکان مبادله بانکی وجود ندارد، آنها جلوی تبادل‌های بانکی را بسته اند و اعلام می کنند ایران می‌تواند دارو بخرد.
67	ربیعی افزود: برای خرید دارو و تجهیرات پزشکی حتی با پول خودمان ونه پول اعطایی جای دیگر به مبادله بانکی نیاز داریم، نیازمند این هستیم انتقال پول انجام دهیم.
68	بخاطر تحریم ها این امکان از ما سلب شده است.
69	وقتی مردم عادی و حتی ایرانیان خارج از کشور نمی‌توانند حساب های بانکی باز کنند و به اقوام خود مبلغی را ارسال کنند، این ادعا از سوی آمریکایی مضحک است.
70	دستیار ارتباطات اجتماعی رییس جمهوری افزود: البته در وزارت امور خارجه در کنار مبارزه با کرونا یک ستاد فعال تشکیل شده است که کارهای (برون) مرزی و همچنین در زمینه تحریم ها را دنبال می کند.
71	دروغگویی آمریکا باعث تجدید نظر کشورها در سیاست هایشان شده استسخنگوی دولت افزود: در هفته های اخیر دکتر ظریف و همکاران وی تلاش گسترده ای برای افزایش همبستگی جامعه بین المللی و پاسخ گو کردن امریکا برای «تروریسم دارویی» انجام داده‌اند که شامل نامه وی به دبیرکل و رایزنی با کشورهای مختلف و همچنین طرح موضوع و همسو کردن مجامع بین المللی برای آمریکا مجموع اقدامات دستگاه دیپلماسی و دولت است.
72	ربیعی بیان کرد: امروز دروغ‌گویی آمریکا در جهان بیش از گذشته اثبات شده است و روشن شده ادعای حمایت آنها از مردم ایران واهی و بدخواهانه است؛ امروز کشورهای بیشتری در حال نادیده گرفتن تحریم‌های آمریکا هستند و اتفاق بسیاری خوبی است که زمانی که سیاست‌های آمریکا را ببینند در سیاست های خود تجدید نظر کنند.
73	دستیار ارتباطات اجتماعی رییس جمهوری اضافه کرد: ما از تمام این کشورها سپاسگزاریم و از تمام دولت ها دعوت می کنیم با نادیده گرفتن تحریم های غیر قانونی آمریکا به تلاش مشترم برای غلبه چالش ویروس کرونا در سطح جهانی کمک کنند.
74	وی گفت: مقابله با ویروس کرونا مرزهای جغرافیایی نمی شناسد همه دنیا گویی در یک صف برای مبارزه با کرونا ایستاده است آمریکا اگر می خواهد بخشی از جهان را در این مبارزه محدود کند یک جنایت و جرم غیرانسانی غیر اخلاقی است.
75	ربیعی با تاکید بر این که کشورهایی که در حال مبارزه با کرونا هستند نیز می‌توانند خط مقدم مبارزه با یکجانبه گرایی آمریکایی هم باشند، افزود: غلبه جهانی بر کرونا بدون پیگیری و اطمینان از پیروزی همه کشورهای جهان امکان پذیر نیست.
76	ملاک پرداخت تسهیلات ۱۲ درصدی حفظ اشتغال استسخنگوی دولت در پاسخ به سوال دیگری با اشاره به تصویب آین نامه های اجرایی طرح اقتصادی در جلسات بعدی گفت: پرداخت تسهیلات ۱۲ درصدی به کسب و کار و واحدهای اقتصادی به حفظ اشتغال منوط شده است که ملاک آن نیز حفظ اشتغال ثبت شده در پایان بهمن ماه ۱۳۹۸ است.
77	ربیعی گفت: البته این آیین نامه هنوز تصویب نهایی نشده اما دستمزد نیروهای کار، خرید مواد اولیه، پرداخت دیون خدماتی و کمک به واحدهایی که به دلیل عدم فروش کالا انباشت در انبارها دارند، از سرفصل های آیین نامه اجرایی برای مصوبه بسته های حمایت اقتصادی دولت در شریط کرونا است که در جلسه آینده دولت تصویب شود از همان روز قابل اجرا است.
78	سخنگوی دولت تصریح کرد: این مصوبه، مراکز تولید و فروش صنایع دستی تا مجتمع های فرهنگی اموزشی ورزشی و تفریحی و حتی آب میوه فروشی ها بستنی فروشی و عرضه خشکبار را هم شامل می‌شود.
79	وی گفت: بازار کیف و کفش و پوشاک در شب عید و شرایط بیماری کرونا آسیب دید، مراکز صنعت گردشگری در دوران کرونا به شدت آسیب دیدند که در این بسته حمایتی نگاه ویژه ای به این مراکز شده است که به هماهنگی وزیر گردشگری اقدامات لازم انجام می شود.
80	ربیعی بیان صنعت حمل و نقل درون شهری و برون شهری را از دیگر موارد تحت پوشش طرح بسته حمایت اقتصادی دولت در دوران کرونا عنوان کرد و افزود: رستوران ها و اغذیه فروشی‌ها نیز در این شرایط آسیب دیده اند مردم کمتر می روند مراکز آموزشی مانند مهدکودک ها نیز در این طرح قرار دارند و اگر گزارش جدیدی دریافت کنیم که صنف جدیدی باید شامل این طرح شود در یک کمیته بررسی و تصمیم گیری می‌شود و تجدید نظر میکنیم.
81	اگر نیازمند سختگیری بیشتر باشیم اعمال خواهیم کردربیعی در پاسخ به سوالی درباره طرح فاصله گذاری اجتماعی و اینکه این طرح تا کی ادامه خواهد داشت و آیا امکان دارد این طرح زمان اجرای آن اضافه شود، گفت: ما مدام در حال بررسی هستیم هر جا نیاز به سختگیری بیشتر باشد اعمال خواهیم کرد.
82	ربیعی اظهارداشت: فراموش نکنید که ما یک سیاست دوگانه را دنبال می کنیم؛ هم از جان مردم باید مواظبت کنیم و هم کاری کنیم که فاصله‌ها باعث شیوع و گسترش بیماری نشود هم باید از زندگی مردم محافظت کنیم و نگذاریم اقتصاد به زمین بخورد.
83	اقتصاد دوران تحریم که به زمین بخورد بلند شدن آن سخت خواهد بود بنابر این ما هر دو را باید در کنار هم دنبال کنیم.
84	سخنگوی دولت افزود: ما در روزهای آخر منتهی به بیستم باز هم تصمیم گیری خواهیم کرد و در زمان مناسب با تبیین‌هایی که کارشناسان سلامت به ما خواهند داد ما را به تصمیم‌گیری جدید رهنمون خواهند کرد.
85	دستیار ارتباطات اجتماعی رییس جمهوری ادامه داد: در حال حاضر از دو میلیون و ۵۰۰ هزار کارمند بیش از ۵۵۰ هزار نفر در کادر وزارت بهداشت و شهرداری ها هستند و بخشی هم تعطیل شده بود.
86	بخش دیگر را ما یک سوم کردیم و بنابراین شاید کمتر از ۲۰۰ هزار نفر به کار مشغول هستند.
87	وی در عین حال گفت: برخی از مشاغل تعطیل بردار نیست و ما سبک کار اداری، سبک معاشرت خانوادگی، سبک همزیستی و کار خبری با کرونا را باید بیاموزیم.
88	ربیعی گفت: در کوتاه مدت نیازمند این بودیم که تعطیلی‌هایی داشته باشیم تا نظام بهداشت ما بتواند تنفس بگیرد.
89	این بیماری ممکن است مدت‌ها باشد ما نیازمند این هستیم که با استانداردهای بهداشتی کرونا به مترو سوار شویم.
90	به نظر من ما یک بازآفرینی در مناسبات و شکل کارمان نیاز داریم و این وظیفه جدی همه ما به خصوص رسانه هاست.
91	روایت ربیعی از جفا به رییس جمهوریربیعی در پاسخ به سوال دیگری درباره اقدامات دولت در مقابله با کرونا و انتقاداتی که در این مدت مطرح شده است، اظهارداشت: من در تمام جلسات کرونا حضور دارم و هیچ جلسه ای نیست که در آن حضور نداشته باشم مگر این که کار کارشناسی درون بخشی باشد و در آن حضور نداشته باشم.
92	وی با بیان اینکه جفایی در حق رئیس جمهور صورت گرفت،گفت: آن روزی که رییس جمهوری گفت از روز شنبه همه چیز عادی می‌شود، تصمیمات متفرقه ای در کشور اتخاذ شد و هر استان برای خود یک جور تعطیلی اعلام می‌کرد ما بعداً تصمیمات را به استان‌ها دادیم و به این هم اعتقاد داریم.
93	اما در یک وزارتخانه واحد سه تصمیم گیری می شد.
94	دستیار ارتباطات اجتماعی رییس جمهوری افزود: آنچه رییس جمهور آن روز گفت این بود که از شنبه همه چیز به حال عادی بر می‌گردد و تصمیم با ستاد ملی کروناست.
95	این بخش دوم را تکرار نمی‌کنیم بخش اول را کنار برخی موارد دیگر می گذاریم.
96	به هیچ عنوان نمی‌خواهم از هر چیزی دفاع بی منطق بکنم ولی به عنوان شاهدی که در جلسه بودم نیمی از گزاره نقد شد نیم دیگر نقد نشد.
97	ربیعی اضافه کرد: بنابراین این بحث به خاطر این بود که از بی سر و سامانی در تصمیم‌گیری‌ها صرف نظر شود و اگر گفته شد همه چیز به روال عادی برمی‌گردد یعنی به روال عادی تصمیم‌گیری که فقط ستاد ملی کرونا می تواند تصمیم گیری کند.
98	وی با بیان اینکه در مورد قرنطینه دیدگاه‌های متنوعی وجود داشته است، ‌اظهارداشت: هیچ کشوری در دنیا با یک سیاست عمل نکرده است.
99	چه کسی می تواند بگوید این سیاست درست و یا غلط بوده است و آیا ایتالیا یا آمریکا درست رفتار کرده است.
100	سخنگوی دولت گفت: همکاران من مجموعه سیاست‌هایی که کشورها اتخاذ کرده‌اند ۷۶ مورد بوده است در واقع ۷۶ کلان سیاست‌ در کشورهای مختلف اجرا شده است بنابراین اقتضای اقتصادی، فرهنگی، سیاسی، اجتماعی و شرایطی که در آن موقع تصمیم می گیرید بسیار مهم است.
101	دستیار ارتباطات اجتماعی رییس جمهوری با بیان اینکه در همان موقع اتکای ما به نظرات کارشناسی بخش سلامت بوده است، گفت: تصمیمی که گرفتیم بر این اساس بوده است و دیدگاه‌های متنوعی در دولت بوده است، ولی محور دیدگاه کارشناسی بخش سلامت بوده است.
102	وی با بیان اینکه در آن دوران هم ما دیدگاه کارشناسی رسمی بخش سلامت در این زمینه نداشتیم، گفت: ممکن است برخی پزشکان عزیز و افراد به ما گفته بودند که این سیاست را اجرا کنیم یا سیاست دیگری اجرا کنیم اما من معتقدم مبتنی بر شرایط و کار کارشناسی تصمیمات به روز را اتخاذ کردیم.
103	شما می‌توانید با نگاهی به گذشته بگویید چرا این کار را دیرتر و یا زودتر اعمال نکردید و این یک مطلب است.
104	ربیعی در ادامه با اشاره به اظهارات خود در اولین جلسه بعد از شیوع کرونا، گفت: روز چهارشنبه که اعلام کردیم بیماران قمی ما قطعی کرونا داشته اند روز شنبه در جمع مطبوعاتی ها حاضر شدم و اعلام کردم بزرگترین آفت و مانع مبارزه ما با کرونا سیاست‌زدگی خواهد بود.
105	کسانی که از قم هراسی و کرونای بنفش می‌گفتند همان‌ها امروز مدعی هستندسخنگوی دولت گفت: عجیب است برخی افراد که می‌گفتند قم‌هراسی می کنید و مطالب مختلف و کرونای بنفش می گفتند همان‌ها امروز مدعی می شوند.
106	اگر مردم بگویند به روی چشم مان اما آنها بلندگو دارند و بیشتر صحبت می‌کنند.
107	دستیار ارتباطات اجتماعی رییس جمهوری اضافه کرد: حداقل من از این دسته از دوستان می‌خواهم فعلاً در این شرایط این دسته از افراد سخنی نگویند ما به یاد داشتیم که با چه مشکلاتی حتی برخی از مراکز را تعطیل کردیم مگر فراموش کردید با چه مشکلاتی این مراکز را تعطیل کردیم.
108	ربیعی خاطرنشان کرد: فکر می‌کنیم که چه طرح فاصله گذاری اجتماعی یا فاصله‌گذاری فیزیکی ‌را اگر خوب تعریف کنیم ما با افراط و تفریط های مختلفی مواجه بودیم.
109	در زمان خود تصمیم گرفتیم و تصمیمی هم که اتخاذ کردیم در دوره‌های جدید مبتنی بر نظرات کارشناسی بوده است.
110	ممکن است الان می گویید چرا آن موقع چرا قرنطینه نکردید اما باید به شرایط‌ آن موقع، امکان پذیری و نظراتی که به دولت می رسید، توجه کنید.
111	وی در عین حال گفت: البته گزارش مفصلی را منتشر خواهم کرد که به چند موضوع مهم از جمله همین موضوع اشاره خواهم کرد و مستند سازی خوبی از کرونا صورت می‌گیرد که پاسخ مفصل آن را با رفرنس و اشارات آن زمان منتشر خواهم کرد.
112	مسئولیت بین المللی لغو تحریم‌های یکجانبه آمریکاربیعی در پاسخ به سؤالی مبنی بر اینکه رفتار این روزهای آمریکا برابر ملت ایران را با توجه به اینکه این کشور متهم به تولید ویروس کرونا است چگونه ارزیابی می‌کنید، اظهار داشت: کلیات این سؤال را پاسخ دادم، باز یادآوری می‌کنم که وادار کردن آمریکا برای لغو تحریم‌های یک‌جانبه‌اش یک مسئولیت بین‌المللی است و پیروی و اعمال از این تحریم‌ها، بر سلامت بین‌الملل هم اثر خواهد گذاشت.
113	وی افزود: اخیراً تحلیل‌های ساده‌انگارانه‌ای هم در این زمینه دیده‌ام که حالا شاید در متن سؤال شما به صراحت نبوده، که به آن هم اشاره کنم، اخیراً مشاهده کردم که برخی از این پترورسانه‌ها، آنهایی که با پول‌های نفتی اداره می‌شوند، موضوع و طرح مسئله‌ای را شروع کرده‌اند که دولت ایران از کرونا به عنوان ابزاری برای رفع تحریم استفاده می‌کند.
114	سخنگوی دولت ادامه داد: این یک تحلیل کاملاً بدون استناد و خامی است.
115	حداقل شخص رییس جمهوری که بیشترین مواجهه را با این سیاست‌ها داشته و همه می‌دانیم آمریکایی‌ها که سابقه بمباران اتمی هیروشیما را دارند، سابقه استفاده از تسلیحات اتمی ضعیف شده در جنگ‌های مختلف را دارند، سابقه اعمال تحریم‌های منجر به کشته شدن نیم میلیون کودک عراقی را، آیا اینها بر اساس افزایش کشته‌ها در ایران دست از تحریم می‌کشند؟ قطعاً این نظریه و ایده،ساده‌انگارانه است.
116	ربیعی خاطرنشان کرد: ما در دستگاه خارجی‌مان به وظیفه خودمان داریم عمل می‌کنیم.
117	وظیفه اخلاقی و انسانی ما در داخل مقابله با کرونا و حفظ جان مردم است و در خارج، شکستن تحریم است.
118	قطعاً ما وقتی کرونا را هم بتوانیم کنترل و محدود کنیم، اتفاقاً شکست خواهیم داد نظریه‌هایی که فکر می‌کردند با تحریم ما از پس مسائل‌مان برنخواهیم آمد.
119	قطعاً در این زمینه با جدیت کار خودمان را دنبال خواهیم کرد.
120	حمله به یک گروه، مسئله آمریکا را در منطقه حل نخواهد کردربیعی در مورد سؤالی که در مورد تحرکات اخیر آمریکا در عراق افزود: خبرها از عزم آمریکا برای حمله به حزب‌الله است.
121	ما هم داریم این اخبار را می‌شنویم.
122	برای ما این واقعیت تازگی ندارد که آمریکا فاقد هرگونه آشنایی عمیق با فرهنگ و ارزش‌های جامعه عراق است و نمی‌تواند تصویر درستی از ریشه جریان‌های سیاسی و دینی در این کشور را داشته باشد.
123	این نقص هم در دانش و شناخت، موجب شده که سیاست‌های آمریکا در عراق مدت‌هاست که با توهم در هم آمیخته است.
124	سخنگوی دولت اضافه کرد: گروه‌ها و جنبش‌های عراق ریشه در بطن جامعه عراقی دارند و پاسخ به چالش‌ها و نگرانی‌های موجود در عراق را می‌دهند.
125	حمله به یک گروه، مسئله آمریکا را در منطقه حل نخواهد کرد.
126	اگر این اخبار صحت داشته باشد، یک اشتباه بزرگ دیگر از سوی تصمیم‌گیرندگان آمریکایی است که نتیجه‌ای جز اضافه کردن بر بیزاری مردم منطقه از این سیاست‌ها نخواهد بود.
127	وی یادآور شد: ما بر اساس سیاست ثابت و تغییرناپذیرمان در راستای احترام گذاشتن به اصل همجواری و همین‌طور تکریم استقلال و حاکمیت همه کشورها، معتقدیم که مردم عراق خودشان پاسخ‌های لازم را به این‌گونه مسائل خواهند داد.
128	ربیعی اظهار داشت: در مورد جنگ عربستان هم جمهوری اسلامی ایران مکرراً و در هر فرصتی همه طرف‌ها را به در پیش گرفتن آرامش و خویشتن‌داری دعوت کرده است و امروز هم که همه جهان گرفتار ویروسی عالم‌گیر شده‌اند، بیش از گذشته از همه طرف‌ها می‌خواهیم که دعوت دبیرکل ملل متحد برای آتش‌بس در جنگ‌ها را قبول کنند و از جنگ‌ها اجتناب کنند.
129	البته تجاوزهای پی‌درپی به یمن و امتناع از هرگونه تلاش برای صلح هم برای ما قابل قبول نیست.
