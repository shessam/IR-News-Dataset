tabnak_data###تصمیم قطعی پل پوگبا برای ترک منچستریونایتد###https://www.tabnak.ir/fa/news/966241/تصمیم-قطعی-پل-پوگبا-برای-ترک-منچستریونایتد###['ورزشی', 'ورزشی']###2020-03-16 14:33:00###۹۶۶۲۴۱###['پوگبا', 'منچستریونایتد', 'تابناک ورزشی']
6@@@7@@@8
1	یک رسانه ایتالیایی خبرداد پل پوگبا تصمیم قطعی به ترک منچستریونایتد گرفته است.
2	به گزارش تابناک ورزشی، در هفته‌های اخیر خبر‌های متفاوتی در مورد آینده پل پوگبا اعلام شد، اما اکنون یک روز بعد از تولد ۲۷ سالگی به نظر می‌رسد وی برنامه اش را برای آینده مشخص کرده است.
3	سایت کالچو مرکاتو خبرداد که هافبک فرانسوی به اطلاع مدیریت باشگاهش رسانده در پایان فصل الدترافورد را ترک می‌کند.
4	این رسانه اینترنتی افزود هافبک تکنیکی نظرش تغییر نکرده و بر ترک شیاطین سرخ تاکید دارد.
5	سایت مذکور همچنین عنوان کرد قبلا باشگاه انگلیسی برای فروش پوگبا خواستار ۱۵۰ میلیون یورو بود، اما اکنون به نظر می‌رسد رقم درخواستی را کاهش داده است.
6	در فصل جاری پوگبا ۷ بازی در لیگ برتر کرده که ۲ پاس گل داده است.
7	وی در اکثر اوقات فصل جاری با مشکل مصدومیت دست به گریبان بوده است.
8	قرارداد کنونی او تا سال ۲۰۲۱ است.
