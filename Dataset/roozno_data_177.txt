roozno_data###پمپئو: ایران، روسیه و چین هنوز در آرزوی برقراری امپراتوری هستند / هواوی به عنوان اسب تروای (سازمان) اطلاعات چین عمل می‌کند / حملات سایبری ایران، شبکه‌های رایانه‌ای خاورمیانه را به ستوه در آورده است###http://roozno.com//fa/news/413676/پمپئو-ایران-روسیه-و-چین-هنوز-در-آرزوی-برقراری-امپراتوری-هستند-هواوی-به-عنوان-اسب-تروای-سازمان-اطلاعات-چین-عمل-می‌کند-حملات-سایبری-ایران-شبکه‌های-رایانه‌ای-خاورمیانه-را-به-ستوه-در-آورده-است###[]###2020-02-15 15:36:00###۴۱۳۶۷۶###['پمپئو', 'ایران']
1
1	وزیر خارجه آمریکا در سخنرانی خود در کنفرانس امنیتی مونیخ آنچه «مداخلات ایران در عراق و لبنان» خوانده است را محکوم کرد.
2	به گزارش روز نو :پمپئو: هواوی به عنوان اسب تروای (سازمان) اطلاعات چین عمل می‌کند / حملات سایبری ایران، شبکه‌های رایانه‌ای خاورمیانه را به ستوه در آورده است«مایک پامپئو» وزیر خارجه آمریکا در ادامه مواضع ضد ایرانی دولت این کشور، امروز شنبه از تریبون «کنفرانس امنیتی مونیخ» به اتهام‌زنی علیه ایران پرداخت.
3	وزیر خارجه دولت «دونالد ترامپ» پیش از سخنرانی در کنفرانس امنیتی مونیخ با وزیر خارجه آلمان در این شهر دیدار و علیه ایران رایزنی کرده بود.
4	او در ابتدای سخنرانی امروز خود در کنفرانس امنیتی مونیخ ادعا کرد، «درباره مرگ اتحاد فرا آتلانتیک بیش از حد مبالغه شده و غرب در حال پیروزی است».
5	این اظهارات در حالی مطرح شده که مقام‌های برخی کشورهای اروپایی از قبیل فرانسه و آلمان پیش از این با اشاره به مواضع یکجانبه دولت ترامپ در قبال مسائل بین‌المللی از قبیل برجام، از شکاف در مواضع دو سوی آتلانتیک ابراز نگرانی کرده‌اند.
6	به گزارش رویترز، به نظر می‌رسد سخنان پامپئو درباره مبالغه در خصوص «مرگ اتحاد فرا آتلانتیک» پاسخی به حرف‌های روز گذشته «فرانک والتر اشتاینمایر» رئیس‌جمهور آلمان بود که در آن او از مواضع دولت ترامپ انتقاد کردوزیر خارجه آمریکا گفت: «غرب در حال پیروز شدن است اما اکنون و با گذشت بیش از ۳۰ سال از فروپاشی دیوار (برلین)، کشورهایی که به حاکمیت‌ها احترام نمی‌گذارند، هنوز هم ما را تهدید می‌کنند».
7	پامپئو از فرصت حضور و سخنرانی در کنفرانس امنیتی مونیخ برای اتهام زنی دوباره علیه ایران استفاده کرد و البته به چین و روسیه هم اتهام‌هایی وارد کرد.
8	او در این سخنرانی علیه چین، ایران و روسیه موضعگیری و به این سه کشوراتهام‌زنی کرد.
9	وزیر خارجه آمریکا گفت: «هواوی و دیگر شرکت‌های دولتی فناوری چین، به عنوان اسب تروای (سازمان) اطلاعات چین عمل می‌کنند.
10	روسیه با به راه انداختن کارزار صدور اطلاعات غلط در تلاش است که شهروندان ما را علیه یکدیگر برانگیزد.
11	حملات سایبری ایران، شبکه‌های رایانه‌ای خاورمیانه را به ستوه در آورده است».
12	وزیر خارجه آمریکا در این شهر آلمان، آنچه که «مداخلات ایران در عراق و لبنان» خواند را محکوم کرد.
13	وی در این کنفرانس با اذعان به اختلاف نظرها بین آمریکا و کشورهای اروپایی گفت: ایالات متحده و اروپا درباره تهدیدهای ایران دارای مواضع مشترکی هستند اما درباره چگونگی پرداختن به آنها تفاوت‌های تاکتیکی دارند.
14	اتهام‌زنی دوباره این مقام ارشد دولت ترامپ به ایران در شرایط مطرح شده که اعضای دولت آمریکا به رغم تصویب مصوبه خروج نظامیان خارجی از عراق توسط پارلمان این کشور، همچنان به باقی نگهداشتن نظامیان خود در عراق اصرار دارند.
15	پامپئو در بخش دیگری از این سخنرانی ایران و چین را به دخالت در امور کشورهای دیگر متهم کرد و مدعی شد، آمریکا در انتخابات دیگر کشورها دخالت نمی‌کند
