tabnak_data###کویت: به رغم ناکامی‌ها، تلاش برای حل بحران قطر ادامه دارد###https://www.tabnak.ir/fa/news/959955/کویت-به-رغم-ناکامی‌ها-تلاش-برای-حل-بحران-قطر-ادامه-دارد###[]###2020-02-18 13:43:00###۹۵۹۹۵۵###['کویت', 'قطر', 'شورای همکاری خلیج فارس']
1
1	معاون وزیر خارجه کویت تاکید کرد، میانجیگری برای حل بحران شورای همکاری خلیج فارس با وجود شکست ادامه دارد.
2	به گزارش ایسنا، به نقل از سایت شبکه خبری الجزیره، خالد جارالله، معاون وزیر خارجه کویت چند روز پس از آنکه قطر اعلام کرد تلاش‌ها برای حل بحران منطقه خلیج فارس موفقیت‌آمیز نبودند و دوحه آماده ازسرگیری گفتگوهاست، تاکید کرد که میانجیگری کشورش برای حل بحران منطقه خلیج فارس ادامه دارد و با وجود ناکامی رخ داده کویت امید خود را از دست نداده است.
3	جارالله در ادامه گفت: همواره از وجود چنین اختلافی و استمرار آن احساس ناکامی می‌کنیم، اظهارات وزیر خارجه قطر را شنیدیم و به نظر من مساله جدیدی درباره اختلافات منطقه خلیج فارس رخ نداده است.
4	معاون وزیر خارجه کویت افزود: با وجود برخی کارشکنی‌ها، ما هرگز امیدمان را به ادامه این میانجیگری از دست نخواهیم داد.
5	محمد بن عبد الرحمان آل ثانی، معاون نخست وزیر و وزیر خارجه قطر به تازگی در کنفرانس امنیتی مونیخ اعلام کرد که اقدامات مشترک با عربستان و امارات برای حل بحران موفقیت‌آمیز نبودند و این تلاش‌ها از اوایل ژانویه گذشته به حالت تعلیق درآمده‌اند.
6	این وزیر قطری افزود: دوحه مسؤول شکست این تلاش‌ها نیست و آماده ازسرگیری گفتگوهاست.
7	همچنین آل ثانی تاکید کرد: منطقه خاورمیانه به یک توافقنامه امنیتی نیاز دارد.
8	علاوه بر این مولود چاووش اوغلو، وزیر خارجه ترکیه روز شنبه گفت: کشورهایی که قطر را تحریم کرده‌اند، به ترکیه تعهد دادند مدارک و شواهد خود دال بر این اتهامات را ارائه می‌کنند اما ما تا امروز چیزی دریافت نکرده‌ایم.
