tabnak_data###انصارالله از شکست طرح ائتلاف سعودی برای آشوب در یمن خبر داد###https://www.tabnak.ir/fa/news/959258/انصارالله-از-شکست-طرح-ائتلاف-سعودی-برای-آشوب-در-یمن-خبر-داد###[]###2020-02-16 00:36:00###۹۵۹۲۵۸###['انصارالله', 'یمن', 'عربستان']
1
1	وزارت کشور یمن وابسته به انصارالله از بازداشت دو باند وابسته به ائتلاف سعودی خبر داد که قصد داشتند به اقدامات آشوبگرانه در استان‌های یمن دست بزنند.
2	به گزارش ایسنا، به نقل از شبکه خبری المیادین، وزارت کشور وابسته به انصارالله یمن در بیانیه‌ای اعلام کرد این وزارتخانه اعضای دو باند را بازداشت کرد که توسط سازمان اطلاعات سعودی و امارات اداره می‌شدند و قصد داشتند دست به اقدامات خرابکارانه و آشوب و جنگ داخلی در استان‌های یمن بزنند.
3	در این بیانیه آمده است: باند اول به رهبری محمد عبدالله القوسی، وزیر کشور اسبق بود که مأموریتش آموزش نظامی بود.
4	باند اول مکلف به اجرای اقدامات خرابکارانه بود و عناصر اصلی‌اش در شهر شروره بودند.
5	ما از تمامی کسانی که با سازمان اطلاعات دشمن در ارتباط هستند می‌خواهیم خودشان را تسلیم کنند.
6	در استان‌های آزاد شده براساس استراتژی که داعش دارد باندهای فرعی تشکیل شده که همگی با باند اصلی در ریاض ارتباط دارند.
7	ما باند دیگری را شناسایی کردیم که از سوی سازمان اطلاعات امارات از طریق محمد عبدالله صالح، معاون سابق دستگاه امنیت ملی اداره می‌شد.
8	این باندها به عضوگیری از خائنان برای کشورهای متجاوز می‌پرداختند.
9	این باندها برای اداره جنگ داخلی موازی با درگیری‌های کنونی در جبهه‌ها که ائتلاف در آن شکست خورده تلاش می‌کردند.
