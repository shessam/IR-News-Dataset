roozno_data###کرونا وارد ایران شد / شناسایی دو مورد مبتلا به کرونا در قم طی نتایج آزمایش اولیه###http://roozno.com//fa/news/414412/کرونا-وارد-ایران-شد-شناسایی-دو-مورد-مبتلا-به-کرونا-در-قم-طی-نتایج-آزمایش-اولیه###[]###2020-02-19 14:25:00###۴۱۴۴۱۲###['کرونا', 'ایرن']
1
1	آزمایش اولیه بعمل آمده از نمونه‌های ارسالی مشکوک به ابتلا به کروناویروس جدید، در دو مورد مثبت گزارش شده است و آزمایشات بعدی برای بررسی قطعیت موضوع در حال انجام است و نتایج آن نیز به محض آماده شدن به اطلاع عموم خواهد رسید.
2	رییس مرکز اطلاع رسانی و روابط عمومی وزارت بهداشت از مثبت شدن آزمایشات اولیه دو مورد مشکوک به ابتلا به کروناویروس جدید خبر داد و گفت: آزمایش اولیه بعمل آمده از نمونه های ارسالی مشکوک به ابتلا به کروناویروس جدید، در دو مورد مثبت گزارش شده است و آزمایشات بعدی برای بررسی قطعیت موضوع در حال انجام است و نتایج آن نیز به محض آماده شدن به اطلاع عموم خواهد رسید.
3	به گزارش روز نو ، دکتر کیانوش جهانپور در این باره افزود: ظرف دو روز گذشته موارد مشکوک به ابتلا به کروناویروس در شهر قم مشاهده شد که به محض دریافت گزارش، تیم های شناسایی و مدیریت بیماریهای واگیر و تیم های واکنش سریع در شهر قم مستقر شده و طبق پروتکل های موجود افراد مشکوک تحت ایزولاسیون قرار گرفته و از آنها نمونه آزمایشگاهی اخذ شد، در میان نمونه های ارسالی، آزمایشگاه مرجع ، دقایقی پیش نتایج آزمایش اولیه دو مورد از موارد مشکوک را از نظر ابتلا به کروناویروس مثبت گزارش کرده و برخی موارد نیز آنفلوآنزای تیپ B اعلام شده است.
4	وی افزود: مراحل بعدی آزمایشات در حال انجام است و نتیجه قطعی آزمایشات نهایی این موارد، پس از مشخص شدن به اطلاع عموم خواهد رسیدبراساس گزارش وبدا، وی در پایان تاکید کرد: تیم های مدیریت و کنترل بیماریهای واگیر در شهر قم مستقر شده اند، بخش ایزوله منفی برای ایزولاسیون موارد مشکوک، تجهیز و آماده ارایه خدمت است و همگی هموطنان بویژه شهروندان قم، توصیه های بهداشتی مبنی بر رعایت بهداشت فردی و عمومی، بهداشت دست دادن( پرهیز از مصافحه و دست دادن و روبوسی) و تنفس، شستشوی مکرر دست ها با آب و صابون مایع، پرهیز از حضور در محل کار و تحصیل در صورت وجود علایم شبه آنفلونزا را مد نظر قرار دهند.
