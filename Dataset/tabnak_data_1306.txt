tabnak_data###نکات مهم برای لباس پوشیدن در یک دورهمی دوستانه که هر خانم باید بداند###https://www.tabnak.ir/fa/news/966057/نکات-مهم-برای-لباس-پوشیدن-در-یک-دورهمی-دوستانه-که-هر-خانم-باید-بداند###['بازار', 'عمومی']###2020-03-15 17:17:00###۹۶۶۰۵۷###['دورهمی دوستانه', 'لباس', 'لباس پوشیدن', 'دیجی استایل', 'رپورتاژ آگهی']
1@@@2
1	دورهمی‌های دوستانه همانطور که از نامشان پیداست جو صمیمی و دوستانه‌ای دارند.
2	طوری که حتما اعضایی که دور هم جمع می‌شوند با یک صمیمت و حس خوبی کنار هم جمع شده‌اند.
3	ممکن است دورهمی دوستانه بین دوستان دوره‌ی مدرسه، دانشگاه، همکاران صمیمی در یک محل کار، دخترخاله‌ها، دخترعموها و غیره باشد.
4	این مهمانی‌ها جنبه‌ی غیر رسمی دارند و با چای و شیرینی یا یک وعده ناهار یا عصرانه برگزار می‌شوند.
5	بعضی از آن‌ها در خانه و بعضی در بیرون از خانه در محیط رستوران یا کافه هستند.
6	پس به طبع نوع پوشش و لباسی که خانم‌ها در این دورهمی انتخاب می‌کنند نباید نه خیلی زرق و برق‌دار باشد نه خیلی رسمی و خشک.
7	مشخصه‌ی اصلی لباسی که در این نوع دورهمی دوستانه انتخاب یا خرید می‌کنید باید راحتی و صمیمت شما را نشان دهد.
8	در این مطلب قصد داریم نکات مهم برای انتخاب یک لباس مناسب در دورهمی های دوستانه را به شما بگوییم.
9	افراد اندام متفاوتی دارند.
10	لزوما نمی‌توان با کلمات چاق یا لاغر اندام خود را بررسی کنیم.
11	ممکن است شما سرشانه‌های استخوانی داشته باشید اما ساق پاهایتان درشت باشد.
12	ممکن است نیم‌تنه بزرگ‌تری نسبت به پایین‌تنه خود داشته باشید و یا بر عکس.
13	به طور کلی رنگ‌های ساده و لباس‌هایی که طرح ملایم دارند اندام بدن را باریک‌تر نشان می‌دهند؛ و لباس‌های بلند قد را بلندتر جلوه می‌دهند.
14	خیلی از خانم‌ها هم معتقدند رنگ‌های تیره ظاهری شیک به آن‌ها می‌دهد؛ اما در درجه‌ی اول به شما توصیه می‌کنیم یک لباس راحت متناسب با اندام و فصل انتخاب کنید.
15	اگر تصمیم گرفته‌اید دورهمی خود را در بیرون از خانه مثلا در یک کافی‌شاپ برگزار کنید.
16	انتخاب ست مانتو، شلوار، کیف و کفش و شال بسیار اهمیت پیدا می‌کند.
17	تناسب رنگ این‌ها در کنار هم و با توجه به صمیمت و دوستی بین افراد ممکن است دغدغه بسیاری باشد.
18	یک مانتو نخی رنگ روشن و بلند، ، یک جفت صندل تابستانی بندی، کیف پهن و بزرگ با یک شال نخی طرح استوایی استایل خنک، ساده، صمیمی و شیکی به شما می‌دهد.
19	با این ست شما چه اندام لاغر و چه اندام پری داشته باشید باز هم ایده آل خواهید بود و قطعا اضافه‌وزن یا لاغری بیش‌ازحد به چشم نمی‌آید.
20	در این استایل می‌توانید به جای کیف بزرگ یک کیف کوچک با بند زنجیر هم انتخاب کنید.
21	اگر به رنگ‌های تیره علاقه دارید، یک شلوار جین جذب با کفش اسپرت، یک مانتوی نخی طوسی، مشکی و یا سرمه‌ای با شال آبی کاربنی ست شیک و ساده‌ای خواهد بود.
22	برای این استایل می‌توانید یک کوله‌پشتی کوچک انتخاب کنید تا ظاهر اسپرت و دوستانه ای داشته باشید.
23	اگر در فصل پاییز و زمستان، زمانی که هوا سرد است با دوستان و نزدیکان خود دورهمی در بیرون از خانه دارید.
24	تنوع ست‌هایی که می‌توانید انتخاب کنید بسیار بالاست.
25	ست‌های نارنجی قرمز، قهوه‌ای سبز، مشکی آبی و کرم سفید انتخاب‌های ایده آلی خواهند بود.
26	پیشنهاد می‌کنیم در این دورهمی‌های دوستانه در فصل سرما به جای بوت‌های پاشنه‌دار و بلند نیم بوت به پا کنید.
27	هر چه استایل شما از حالت رسمی دورتر باشد حس صمیمت بیشتر به دوستانتان منتقل خواهد شد.
28	در دورهمی‌های داخل خانه بلوز و شلوار، بلوز و دامن گزینه‌های صمیمی‌تر و دلپسندتری است.
29	همچنین اگر متاهل هستید و قرار است دختر شما هم در این مهمانی یا دورهمی شرکت کند انتخاب خوبی برای آن‌ها خواهد بود.
30	در این فصل از سال پوشیدن یک تاپ با یک شلوار جین و یک صندل خانگی علاوه بر اینکه جنبه‌ی صمیمی دارد استایل شیک و روزمره‌ای به شما می‌دهد.
31	پوشیدن یک بلوز شلوار مثلا یک تیشرت و شلوار ساده و اسپرت، یک بلوز حریر آستین‌بلند، لباس‌های طرح دار با یقه دالبری و یا یقه گرد همه از انواع استایل های مد روز هستند که شما را با هر اندامی خوش نشان می‌دهند.
32	یک دستبند ظریف و نازک و یا یک گردنبند کوتاه می‌تواند این ظاهر را زیباتر نشان دهد.
33	اگر علاقه خاصی به پوشیدن پیرهن یا دامن دارید توجه کنید که پیراهن یا دامن خیلی جذب برای مهمانی‌های دورهمی و ساده ممکن است کمی با نوع مهمانی شما مغایرت داشته باشد.
34	پیراهن‌های طرح دار و بلند، دامن‌های ساده و یا حتی شلوارک‌های جین گزینه‌ی خوبی به جای آن‌ها هستند که می‌توانید تن کنید.
35	لباس‌های جذب و پر زرق و برق حالتی رسمی به شما می‌دهد و ممکن است اطرافیان و افرادی که در این دورهمی کنار شما هستند کمتر احساس راحتی داشته باشند.
36	ژاکت‌ها و لباس‌های پشمی از جذابیت‌های فصل سرما هستند.
37	تنوع این نوع لباس‌ها به قدری بالاست که پوشیدن یک لباس پشمی سفید با یک شلوار جین هم خیلی ساده و راحت شما را تبدیل به نگین جمع می‌کند.
38	البته با توجه به این موضوع که معمولا داخل خانه گرم است می‌توانید یک لباس نخی با شلوار پوشیده و یک ژاکت نازک متناسب با آن به تن کنید تا زمانی که احساس گرما کردید بتوانید آن را جدا کنید، آشنا شوید.
39	دمپایی‌های پشمی روفرشی استایل دوستانه و بامزه‌ای به این سبک می‌دهد.
40	انتخاب یک ست لباس متناسب با زمان و مکان نشان دهنده‌ی دقت و تیزهوشی شماست.
41	پس سعی کنید لباس خود را با توجه به مراسمی که در آن حضور دارید تطبیق دهید تا حس خوبی به دیگران منتقل شود.
42	این خبر تبلیغاتی است و محتوای آن توسط سفارش دهنده تهیه شده است.
