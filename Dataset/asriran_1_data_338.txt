asriran_1_data###رئیس جمهوری ونزوئلا از دولت ترامپ شکایت می‌کند###https://www.asriran.com/fa/news/713289/رئیس-جمهوری-ونزوئلا-از-دولت-ترامپ-شکایت-می‌کند###['بین الملل']###2020-02-11 12:12:00###۷۱۳۲۸۹###['ترامپ', 'ونوزئلا']
4
1	دولت ونزوئلا قصد دارد تا از ایالات متحده بابت تحریم‌های یکجانبه که آسیب‌های اقتصادی به بار آورده است، به دیوان کیفری بین‌المللی شکایت کند.
2	به گزارش ایسنا، نیکولاس مادورو، رئیس جمهوری ونزوئلا به دلسی رودریگز، معاون اجرایی، خورخه آریزا، وزیر خارجه و رینالدو مونوز، دادستان کل کشور دستور داده تا هر چه سریعتر شکایتی را علیه دولت واشنگتن بابت لطمه زدن به کمپانی‌های ملی ونزوئلا تنظیم کنند.
3	رئیس جمهوری ونزوئلا در جریان سخنرانی برای شرکت کنندگان در راهپیمایی همبستگی با کنسرسیوم خدمات هوایی و صنایع هوایی ونزوئلا همچنین خواستار حمایت کامل از کارمندان و مقام‌های این صنعت شد که به تازگی ۴۰ تن از آنها در فهرست کنترل دارایی‌های وزارت خارجه ایالات متحده قرار گرفته‌اند که از سوی دولت کاراکاس بخشی از سیاست خصمانه و تحریم اقتصادی کاخ سفید محسوب می‌شود.
4	مادورو در هفتم فوریه نیز اقدامات صورت گرفته علیه خطوط هوایی ونزوئلا و همدستی بخش‌های رادیکال اپوزیسیون در این حملات علیه اقتصاد و نهادهای کشور را محکوم کرد.
