tabnak_data###درگیری معترضان و نیروهای امنیتی عراق در میدان التحریر بغداد###https://www.tabnak.ir/fa/news/954414/درگیری-معترضان-و-نیروهای-امنیتی-عراق-در-میدان-التحریر-بغداد###[]###2020-01-25 17:22:00###۹۵۴۴۱۴###['عراق', 'بغداد', 'نیروهای امنیتی']
1
1	نیروهای امنیتی عراق برای متفرق کردن تظاهرکنندگان حاضر در میدان التحریر و ورودی میدان الخلانی در بغداد به سمت این مناطق حرکت کردند و برای پایان دادن به درگیری‌های پراکنده به وجود آمده میان معترضان و نیروهای امنیتی وارد عمل شدند.
2	به گزارش ایسنا، خبرگزاری رویترز گزارش داد، این نیروها در میدان الخلانی از دیوارهای بتنی برای ممانعت از درگیری میان دو طرف استفاده کردند.
3	به گفته شاهدان عینی، آنها برای پراکنده کردن تحصن کنندگان و پایان دادن به اعتراضات، وارد تونل التحریر شده و تظاهرکنندگان را متفرق کردند.
4	هنوز گزارشی از زخمی شدن دو طرف در این درگیری‌ها ارائه نشده و تنها اینکه درگیری‌ها در میدان‌های نزدیک به میدان التحریر بغداد هفت مصدوم برجای گذاشته است.
5	به رغم تلاش نیروهای امنیتی برای خاموش کردن شعله اعتراضات، کمیته مرکزی عالی هماهنگی‌های اعتراضات عراق امروز (شنبه) با انتشار بیانیه‌ای درباره حوادثی که در نزدیکی میدان التحریر شهر بغداد رخ داده، اعلام کرد: تا تحقق اهداف انقلاب و پیروزی، در میدان‌ها باقی می‌مانیم، ما هرگز از خون شهدا دست نخواهیم کشید و هرگز با خون آنها معامله نخواهیم کرد.
6	پس از اینکه فرماندهی عملیات بغداد امروز از گشودن مسیرها و پل‌های اطراف میدان التحریر بغداد خبر داده بود که در روزهای اخیر شاهد درگیری‌های شدید بین معترضان و نیروهای امنیتی بودند، شاهدان عینی گفتند، نیروهای امنیتی قصد ورود به میدان التحریر را دارند.
