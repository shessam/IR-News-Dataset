roozno_data###تلاش خود را در مسیر اطمینان بخشیدن به مردم برای تامین سلامت آنان مضاعف کنید###http://roozno.com//fa/news/415207/تلاش-خود-را-در-مسیر-اطمینان-بخشیدن-به-مردم-برای-تامین-سلامت-آنان-مضاعف-کنید###[]###2020-02-24 13:31:00###۴۱۵۲۰۷###['رئیس جمهور', 'تامین سلامت مردم']
1
1	رئیس جمهور در دو استان قم و گیلان دستورات لازم را برای تسریع در پیشبرد روند برنامه‌های ستاد ملی مدیریت بیماری کرونا ابلاغ کرد.
2	به گزارش روز نو : حجت الاسلام و المسلمین حسن روحانی رویس جمهور در تماس با آقایان "بهرام سرمست" و "ارسلان زارع" استانداران قم و گیلان، ضمن اعلام همبستگی مجدد با شهروندان این دو استان به ویژه خانواده هم وطنانی که جان خود را بر اثر این بیماری از دست دادند، از استانداران این دو استان خواست تا با بسیج همه امکانات، تلاش خود را در مسیر اطمینان بخشیدن به مردم برای تامین سلامت آنان، مضاعف کنند.
3	رئیس جمهور ابراز امیدواری کرد که با مسوولیت و فرماندهی وزیر بهداشت، درمان و آموزش پزشکی در ستاد ملی مدیریت بیماری کرونا، هر چه سریعتر این بیماری کنترل و با کمترین صدمات، ریشه کن شود.
4	روحانی ضمن قدردانی از تلاش بی وقفه پزشکان، پرستاران و کادر درمانی بیمارستان‌های کشور از جمله استان‌های قم و گیلان که با صبر و حوصله در کنار مردم بوده اند، همکاری همه نهاد‌ها در استان‌ها را برای جلوگیری از شیوع این بیماری و ریشه کنی آن، تحت مدیریت استانداران مورد تاکید قرار داد.
5	استانداران قم و گیلان نیز در این تماس‌های تلفنی گزارشی از اقدامات انجام شده برای کنترل و ریشه کنی بیماری کرونا ارائه کردند.
