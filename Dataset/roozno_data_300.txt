roozno_data###تازه‌ترین اخبار درباره ویروس کرونا در ایران؛ چند نفر و در کدان شهرها به کرونا مبتلا شده‌اند؟###http://roozno.com//fa/news/414701/تازه‌ترین-اخبار-درباره-ویروس-کرونا-در-ایران-چند-نفر-و-در-کدان-شهرها-به-کرونا-مبتلا-شده‌اند###[]###2020-02-21 19:36:00###۴۱۴۷۰۱###['ویروس کرونا']
1@@@2
1	ویروس کرونا که شیوع آن از اواخر دسامبر سال گذشته میلادی (دی ماه) در شهر «ووهان» مرکز استان هوبی شروع شد، علاوه بر استان‌های چین به ۲۴ کشور دیگر در جهان نیز سرایت کرده است.
2	ویروس کرونا در چین تا کنون جان ۲ هزار و چهار نفر را گرفته است.
3	به جز دو بیمار مبتلا به ویروس کرونا که دیروز در قم جان خود را از دست دادند ابتلای دو بیمار دیگر به این ویروس در قم تایید شده و در بیمارستان بستری هستند.
4	طبق اعلام وزارت بهداشت پنج فرد مشکوک دیگر نیز با آمبولانس به تهران منتقل شده‌اند و در بیمارستان‌های پایتخت بستری هستند و هنوز ابتلای آنها به این ویروس محرز نشده است.
5	وزیر بهداشت، درمان و آموزش پزشکی نیز گفت: تعداد مبتلایان قطعی به ویروس کرونا در ایران پنج نفر است که شامل دو فوتی، دو بیمار بستری در قم و یک پزشک که از اراک به قم رفته است.
6	سعید نمکی شامگاه پنجشنبه بعد از نشست ستاد پیشگیری و مقابله با کرونا که با حضور اسحاق جهانگیری معاون اول رییس جمهوری در وزارت بهداشت برگزار شد، در جمع خبرنگاران گفته است: حدود ۲۴ نفر دیگر مشکوک به کرونا در بیمارستان بستری هستند که بعد از مشخص شدن نتیجه آزمایش، وضعیت آنها به مردم اعلام می‌شود.
7	پیش بینی وزارت بهداشت این است که اکثر این بیماران به ویروس کرونا مبتلا نیستند.
8	وی گفت: از نظر وزارت بهداشت افراد و بیماران تنفسی که با اتباع خارجی مراوده نداشته اند، مشکوک به ابتلا به ویروس کرونا نیستند اما دو نفر سه روز پیش با علایم شدید عفونت تنفسی در قم مراجعه کردند که بلافاصله از آنها تست گرفته شد و مشخص شد که به ویروس کرونا مبتلا هستند و به علت شدت بیماری جان خود را از دست دادند.
9	وی درباره تعطیلی مدارس نیز گفت: فعلا بر اساس تصمیم ستاد پیشگیری و مقابله با کرونا مدارس قم شنبه تعطیل اعلام شده اما در مورد روزهای بعد با توجه به شرایط و ضرورت تصمیم گیری می‌شود.
10	مورد مثبتی از کرونا ویروس در اردبیل مشاهده نشده استمعاون دانشگاه علوم پزشکی اردبیل گفت: تاکنون مورد مثبتی از کروناویروس در اردبیل مشاهده نشده و مردم نباید به شایعات منتشر شده در فضای مجازی توجهی داشته باشند.
11	بابک نخستین در گفتگو با ایسنا، با رد شایعه مشاهده علایم بیماری کرونا در مدارس اردبیل اظهار کرد: به هیچ وجه چنین موضوعی صحت ندارد ولی دیر یا زود شاهد بروز و ظهور علایم این بیماری در استان خواهیم بود بطوریکه لازم است از هم اکنون توصیه‌های بهداشتی را جدی گرفته و در مقابله با این بیماری آمادگی داشته باشیم.
12	معاون بهداشت دانشگاه علوم پزشکی خاطرنشان کرد: تاکنون هیچ مورد مثبتی از کروناویروس در اردبیل مشاهده نشده و مردم نباید به شایعات منتشر شده در فضای مجازی توجهی داشته باشند.
13	آزمایش دو بیمار تنفسی برای تشخیص به تهران ارسال شده ولی در کنار آن همچنان ویروس آنفلوآنزا و مبتلایان به سرماخوردگی‌های شدید در مراکز بیمارستانی بستری هستند.
14	به گفته معاون دانشگاه علوم پزشکی میزان تلفات کرونا بیش از آنفلوآنزا نیست و تاکنون 24 کشور دنیا درگیر این بیماری بودند و مراقبت‌ها و اقدامات پیشگیرانه در کاهش آسیب‌های این بیماری در کشور و استان اردبیل انجام شده و سعی بر این است تا با نگرانی و التهاب کمتر زمینه آرامش بیشتر مردم فراهم آید.
15	مهمترین بحثی که مردم باید به صورت فردی و شخصی آن را مراعات کنند، شستن مکرر دست با آب و صابون است که از 90 درصد گسترش بیماری‌های حاد تنفسی جلوگیری می‌کند.
16	سخنگوی دانشگاه علوم پزشکی استان اردبیل استفاده از دستمال کاغذی یکبار مصرف و همچنین ماسک‌های معمولی را در صورت مشاهده اولین علایم بیماری سرماخوردگی ضروری دانست و گفت: در کنار مراقبت‌های خانگی بهتر است از مراجعه بیمارستان و ازدحام در اورژانس بیمارستان‌ها جلوگیری شده و همکاران ما در شهرهای مختلف اتاق ایزاوله تنفسی برای مراقبت بیشتر افراد در نظر گرفته‌اند.
17	با توجه به اینکه این بیماری در هفت روز اول ناشناخته می‌ماند سپس علایم آن بروز پیدا می‌کند، تصریح کرد: ما در قالب پوستر و تراکت و همچنین بروشور به تعداد 7 هزار نسخه سعی کردیم موارد مختلف را به مردم یادآور شده و متذکر شویم.
18	معاون بهداشت دانشگاه علوم پزشکی اردبیل اضطراب از شیوع بیماری کرونا را بیشتر به دلیل ناشناخته بودن ابعاد این بیماری و پیدا نشدن دارو و واکسن پیشگیرانه اعلام و اظهار کرد: با توجه به اینکه همه ساله چهره بیماری‌های تنفسی متفاوت از گذشته می‌شود ما امسال نیز با ویرویس کرونا روبرو هستیم که در مقایسه با آنفلوآنزای حاد پرندگان و سارس اصلا نگران کننده نیست.
19	شناسایی بیمار مبتلا به کرونا در اندیمشک صحت نداردبه گزارش مهر، روابط عمومی شبکه بهداشت و درمان اندیمشک در طی اطلاعیه خود عنوان کرد: به اطلاع عموم همشهریان عزیز می‌رسانیم که در خصوص بیماری کرونا هیچ موردی در بیمارستان امام علی (ع) شهرستان اندیمشک دیده نشده و تمام اخبار و گزارش‌ها در این خصوص که در فضای مجازی در حال انتشار است، به طور کامل کذب و مورد تأیید نیست.
20	از عموم همشهریان عزیز درخواست داریم که اخبار مربوط به این بیماری را از منبع موثق و رسانه‌های معتبر وزارت بهداشت پیگیری کنند.
21	هیچ موردی از کرونا در ایلام مشاهده نشده استمدیر روابط عمومی دانشگاه علوم پزشکی ایلام، گفت: هیچ موردی از کرونا در ایلام مشاهده نشده است و مردم به کانال‌های شایعه پراکن توجه نکنند.
22	«محبوب رستم زاد» مدیر روابط عمومی دانشگاه علوم پزشکی استان ایلام در گفت‌وگو با فارس گفت: تاکنون هیچ موردی از کرونا در استان ایلام گزارش نشده است، مردم نگران شایعه‌های مطرح شده فضای مجازی نباشند.
23	تیم‌های بهداشتی این دانشگاه اوضاع را تحت کنترل دارند و جای هیچ گونه نگرانی برای شهروندان نیست.
24	مدیر روابط عمومی دانشگاه علوم پزشکی در ادامه به مردم استان توصیه کرد، مرتب دست‌های خود را با استفاده از آب و صابون شستشو کنید و یا با مواد ضدعفونی کننده الکلی ضدعفونی کنند.
25	هنگام سرفه و عطسه جلوی دهان و بینی خود را با آرنج یا دستمال بگیرید و بلافاصله دستمال را دور انداخته و دست‌های خود را بشویید.
26	رستم زاد با بیان اینکه مردم از تماس نزدیک با هر کسی که تب و سرفه دارد خودداری کنند اظهار کرد: اگر فردی سرفه یا هرگونه مشکلی در تنفس دارد، سریع به پزشک مراجعه کند و سابقه مراجعه قبلی خود را به پزشک اطلاع دهید.
27	مورد مشکوکی از کرونا در هرمزگان مشاهده نشده استمدیر روابط عمومی و امور بین الملل دانشگاه علوم پزشکی هرمزگان نیز ضمن انتقاد از بازنشر اخبار جعلی در شبکه های مجازی در خصوص مشاهده کرونا در استان، گفت: تاکنون هیچ مورد مشکوکی از این بیماری در هرمزگان مشاهده نشده است.
28	فاطمه نوروزیان در گفت و گو با خبرنگار ایرنا اظهار داشت: اینگونه شایعه ها موجب ایجاد جوی منفی و تنش در جامعه می شود و مردم اخبار موثق را تنها از کانال های رسمی و وزارت بهداشت پیگیری و از بازنشر اخبار غیررسمی خودداری کنند.
29	خوشبختانه تا به این لحظه موردی از کرونا و موارد مشکوک به آن در هرمزگان مشاهده نشده ، اما با این حال اقدامات پیشگیرانه برای پیشگیری از بیماری کرونا به صورت جدی در استان در دست انجام است.
30	از هفته های پیش به‌منظور پیشگیری از ورود ویروس کرونا، مسافران ورودی خارج از کشور از طریق بنادر و فرودگاه غربالگری می شوند.
31	کنترل‌های فیزیکی در مبادی ورودی به مرکز استان به لحاظ وجود خطوط ترددی با کشور امارات و چین آغازشده و ادامه خواهد داشت.
32	نوروزیان خاطرنشان کرد: شمار نیروهای کنترلی بهداشت در دو بندر شهید رجایی و بندر شهید باهنر نیز افزایش یافته تا اتباع سایر کشورها نیز در زمان ورود به خاک کشورمان از طریق این مبادی مورد کنترل‌های بهداشتی و غربالگری قرار گیرند.
33	وی بیان داشت: به دلیل حضور شماری از اتباع چینی در درگهان و قشم نیز دستورالعمل‌های ویژه‌ای برای پیشگیری از ویروس کرونا در جریان است و واحدهای ویژه در این زمینه کنترل‌های لازم را انجام می‌دهند.
34	آماده باش تیم های بهداشتی بروجرد برای مقابله با ویروس کرونارییس شکبه بهداشت و درمان بروجرد گفت: همه تیم‎های بهداشتی و درمانی در این شهرستان به حالت آماده باش هستند و از مردم درخواست می‎شود با رعایت بهداشت فردی و پرهیز از حضور در اماکن شلوغ در راستای پیشگیری از این بیماری اقدام کنند.
35	محمد کاکاوند پنجشنبه شب در گفت وگو با ایرنا افزود: فردی چند روز در قم اقامت داشته با علایم بیماری سرماخوردگی وارد بروجرد شده و در بیمارستان آیت الله بروجردی بستری شده است.
36	برای بررسی علایم سرماخوردگی این فرد بستری شده آزمایشات و نمونه گیری های لازم انجام و تا مشخص شدن نتیجه ازمایش بستری خواهد بود.
37	این فرد بیمار با رعایت و حفاظت اصول فردی در اتاق ایزوله مخصوص بستری و تحت مراقبت ویژه قرار دارد.
38	فرد بیمار تا مشخص شدن جواب آزمایشها بستری خواهد شد.
39	هر گونه خبر دیگر در زمینه ویروس کرونا در بروجرد شایعه بوده و جای هیچگونه نگرانی نیست.
40	رییس شبکه بهداشت و درمان بروجرد اظهار داشت چهار شرکت تولیدی در کشور روزانه یک میلیون و ۵۰۰ هزار عدد ماسک تولید و توزیع می کنند و در بروجرد به همه داروخانه ها اعلام شده نسبت به تامین ماسک مورد نیاز مردم اقدام کنند.
41	با قوت یافتن رسیدن ویروس کرونا در بروجرد موجی از نگرانی در بین مردم ایجاد و داروخانه ها به دلیل تقاضای فراوان ماسک از سوی مردم با کمبود ماسک روبه رو شدندمقابله با شیوع ویروس کرونا در اولویت کار مسئولان لرستان قرار گرفتمدیرکل پدافند غیرعامل استانداری لرستان گفت:در جلسه پنجشنبه شب پدافند زیستی استان، تمهیدات لازم برای مقابله با شیوع ویروس کرونا اتخاذ شد.
42	علی سیف با بیان اینکه تا این لحظه هیچ مورد تایید شده ای از ابتلا به کرونا در استان مشاهده نشده استاظهار داشت: برای تایید ابتلا به این ویروس آزمایش های دقیقی انجام می شود و نمونه ها به آزمایشگاه مرجع فرستاده می شوند که خوشبختانه تا به این لحظه همه نتایج آزمایشات منفی گزارش شده است.
43	سیف در ادامه به تشکیل جلسه فوق العاده پدافند زیستی در استان اشاره کرد و افزود: این جلسه به منظور اتخاذ تمهیدات لازم جهت جلوگیری از شیوع احتمالی این ویروس برگزار شد که در جریان آن به همه دستگاه ها تذکرات لازم داده شد همچنین آخرین هماهنگی ها نیز در خصوص نهادهایی که از امکانات امداد رسانی و درمانی بهره مند هستند انجام شد.
44	وی به حساسیت ویژه نسبت به دستگاه های پرجمعیت تاکید کرد و گفت: آموزش و پرورش و همچنین ارتش به دلیل جمعیت بالا بیشتر مورد توجه هستند لذا به مردم اطمینان میدهیم که تمام توان خود را برای در جهت آسایش و رفاه آنها بکار خواهیم گرفت.
45	سیف به نقش مثبت رسانه ها در بالا بردن سطح آرامش جامعه اشاره کرد و گفت: متاسفانه مشاهده می شود که معدودی از رسانه ها و کانال های خبری با انتشار اخبار نادرست اقدام به ایجاد تنش های روانی در جامعه می کنند که بدون شک با آنها برخورد های لازم صورت خواهد گرفت.
46	نباید نسبت به این مسئله بزرگنمایی شود، مردم باید بدانند که حتی در صورت ابتلا افراد عادی بیشتر موارد با استراحت و بدون نیاز به بستری شدن دوره بیماری طی خواهد شد.
47	مدیرکل پدافند غیرعامل استانداری لرستان در پایان به مردم استان اطمینان داد که هر گونه خبر مربوط به این ویروس بصورت کاملا شفاف و در سریع ترین زمان ممکن به اطلاع عموم خواهد رسید.
48	به گفته وی واحد تولید ماسک در استان فعال است و بزودی با تولید انبوه تر مشکل کمبود ماسک نیز در استان برطرف می شود.
49	هیچ مورد مثبت بیماری کرونا در مازندران گزارش نشده استاستاندار مازندران گفت: تاکنون هیچ مورد مثبتی از بیماری ویروسی کرونا در این استان از سوی مسئولان حوزه بهداشت و درمان گزارش نشده است.
50	احمد حسین زادگان روز جمعه در گفت و گو با خبرنگاران افزود: با این حال باید تمام فرایند پیشگیرانه در مورد بیماری کرونا از سوی مراکز درمانی و پزشکی و مهم تر از همه خود مردم به صورت مدیریت شده رعایت شود.
51	نماینده عالی دولت در مازندران اظهار داشت: به هر حال احتمال بروز بیماری کرونا در استان مازندران همانند سایر نقاط جهان وجود دارد ، آنچه مهم است این که مردم باید مدیریت پیشگیرانه را در دستور کارشان قرار دهند و این اقدام می تواند هزینه های اقتصادی را در سبد هزینه ای مردم نیز کاهش دهد و با این فرایند باید تمام مردم و دستگاههای مسوول برنامه های پیشگیرانه را در دستور کار داشته باشند.
52	همچنین مسئولان مربوطه در دانشگاههای علوم پزشکی مازندران و بابل باید اطلاع رسانی بموقع و هماهنگی را نسبت به این بیماری و چگونگی پبشگیری از آن را در اختیار مردم قرار دهند و رسانه ها نیز از اخبار و شایعاتی بی موردی که می تواند مردم را نسبت به شیوع بیماری کرونا نگران کند نیز پرهیز کنند.
53	فعال شدن کمیته زیستی پدافند غیر عاملاستاندارمازندران گفت: در استان مازندران به منظور ایجاد هماهنگی بیشتر همسو با اجرای طرح های پیشگیرانه نسبت بیماری کرونا، کمیته زیستی پدافند غیر عامل فعال شده است.
54	در این ارتباط وظایف دستگاههای مختلف نسبت به برنامه های پیشگیرانه تبیین شد و مهمترین بخش آن نیز اطلاع رسانی بود که در این ارتباط نیز برنامه ریزی شد تا اطلاع رسانی دقیقی به مردم صورت گیرد.
55	دانشگاه علوم پزشکی بابل نیز دیروز 2 فرد مشکوکی را که از قم به مازندران آمدند به عنوان بیمار مشکوک کرونا شناسایی کرد که هم اکنون در بیمارستان آیت الله روحانی این شهر در قرنطینه و گذراندن مراحل نمونه گیری هستند.
56	استاندار مرکزی: وضعیت عمومی پزشک مبتلا به کرونا در اراک روبه بهبود استاستاندار مرکزی گفت: بر اساس اعلام مراجع رسمی وضعیت عمومی پزشک مبتلا به کرونا در اراک روبه بهبود است و انتظار می‌رود مردم به برخی شایعات و مطالبی که در فضای مجازی به صورت آگاهانه یا ناآگاهانه موجب وحشت می‌شود توجه نکنند و اخبار را از منابع موثق پیگیری کنند.
57	سید «علی آقازاده» روز جمعه در جمع اعضای هیات اجرایی و ستاد انتخابات شهرستان اراک افزود: ویروس کرونا هیچ نگرانی برای حضور مردم در شعب اخذ رای در این استان ندارد و انتظار است مردم با رعایت بهداشت فردی در این آزمون سیاسی حضور پررنگ و دشمن شکن داشته باشند.
58	در چند روز اخیر چند مورد مثبت کرونا در کشور از استان قم و مرکزی به ثبت رسیده که در استان قم منجر به فوت ۲ نفر نیز شد و فرد مثبت کرونا در اراک نیز یک پزشک است که ساکن قم بوده و هم‌اکنون در یکی از بیمارستان‌های اراک در قرنطینه است.
59	وی بیان کرد: هیچ نگرانی به لحاظ مسایل بهداشت و درمان و حضور در شعب اخذ رای در اراک و سایر مناطق استان مرکزی وجود ندارد اما مردم برای پیشگیری و مقابله با این بیماری باید بهداشت فردی را به صورت جدی مورد توجه قرار دهند و به توصیه‌های پزشکی توجه کنند.
60	آقازاده اظهار داشت: انتخابات روز جشن ملی است و از ۹۰ روز گذشته تاکنون تلاش‌ها و زحمات زیادی برای برگزاری انتخابات در استان مرکزی رقم خورده و این استان جزو اولین استان‌هایی بود که هیات اجرایی یازدهمین دوره انتخابات آن در کشور شکل گرفت.
61	مردم باید با احساس مسوولیت دینی و اجتماعی خود، حماسه زیبای دیگری را خلق کنند.
62	در حوزه انتخابیه اراک، کمیجان و خنداب تمام سلایق و افکار سیاسی و جناحی وجود دارد و هر فردی می‌تواند بر اساس سلیقه خود فرد مورد نظر را انتخاب کند.
63	مترو شیراز برای پیشگیری از شیوع کرونا ضدعفونی شدمدیرعامل سازمان مترو شهرداری شیراز گفت: همه اماکن و ناوگان ریلی این سازمان برای پیشگیری از شیوع بیماری‌ واگیردار کرونا ضدعفونی شد.
64	حسن مرادی در گفت و گو با خبرنگاران افزود: هر ساله در فصل زمستان واحد سلامت و طب کار مدیریت ایمنی و تضمین کیفیت این سازمان نسبت به ضدعفونی کلیه اماکن و قطارهای مسافربری اقدام می‌کند.
65	ضدعفونی واگن‌های مترو و اماکن و ایستگاه‌های قطار شهری شیراز از ۱۸ بهمن امسال باتوجه به شیوع بیماری کرونا در چین و احتمال سرایت آن به شهروندان شیرازی خصوصا توسط خدمه چینی شاغل در مترو این کلانشهر با حساسیت و دقت بیشتری انجام پذیرفت که این عملیات شامگاه چهارشنبه به اتمام رسید و همه ایستگاه ها و ناوگان ریلی شیراز ضدعفونی شدند.
66	مدیرعامل سازمان مترو شهرداری شیراز بیان کرد: باتوجه به تحریم مواد خارجی مورد نیاز ضدعفونی اماکن و قطار شهری شیراز امسال از مواد ضدعفونی کننده ایرانی استفاده شده است.
67	همه هندریل‌های پله های برقی و ثابت، آسانسورها، گیتهای ورود و خروج، دستگیره دربها، سطوح داخلی قطارها و کابین‌های راهبری مترو شیراز ضدعفونی شده است.
68	ضدعفونی اماکن، ایستگاه‌ها و واگن‌های قطار شهری شیراز نقش زیادی در ایجاد آرامش میان شهروندان و اعتماد به مترو در جهت حمل و نقل عمومی دارد.
69	بخش‌هایی در مراکز درمانی کرمانشاه برای مبتلایان احتمالی به کرونا در نظر گرفته شدرییس دانشگاه علوم پزشکی کرمانشاه با بیان اینکه تمهیدات ویژه در استان برای مقابله با ویروس کرونا اندیشیده شده است، گفت: در مراکز درمانی کرمانشاه بخش‌هایی درنظر گرفته شده تا اگر موردی مشاهده شد، مبتلایان آنجا بستری شوند.
70	محمودرضا مرادی روز جمعه افزود: هیچ موردی از بیماری کرونا در استان کرمانشاه تاکنون مشاهده نشده اما با این وجود مردم باید به شدت مراقبت‌های بهداشتی را انجام دهند.
71	با توجه به اینکه ویروس کرونا منجر به مرگ ۲ نفر در قم شده از این رو امکان سرایت این ویروس به سایر نقاط کشور نیز وجود دارد.
72	برای پیشگیری مردم حتی الامکان از سفر به استان‌هایی که از طرف وزارت بهداشت به عنوان مراکز درگیر یاد می‌شود، باید خودداری کنند و از ورود به مکان‌های شلوغ، دست دادن و روبوسی پرهیز کرده و دست‌ها را در فواصل زمانی کوتاه شست و شو دهند.
73	رییس دانشگاه علوم پزشکی کرمانشاه در ادامه گفت: افراد مسن و آن‌هایی که نقص ایمنی دارند، کودکان، بیماران دیابتی، افرادی که ناراحتی قلبی و کلیوی دارند و همچنین افراد دیالیزی بیشتر در معرض ابتلا به این بیماری قرار دارند به همین دلیل باید بیشتر مراقب باشند.
74	مراقبت‌های جدی نیز در مرزها، فرودگاه و افرادی که به هر نحوی با چینی‌ها ارتباط داشته اند، در جریان است.
75	وی با تاکید بر اینکه افرادی که دارای بیماری تنفسی هستند از ورود به جمع حتما خودداری کنند، افزود: بیماری کرونا علایمی مانند سرماخوردگی دارد اما در درصدی از افراد تشدید شده و به صورت تنگی نفس و آبریزش بینی ظاهر می‌شود که در نهایت ریه‌ها را درگیر و با تنگی نفس همراه است.
76	سفیر چین در تهران: ملت چین در کنار ملت ایران می‌ایستندسفیر چین در تهران تاکید کرد: در مبارزه با کووید۱۹، ملت چین در کنار ملت ایران می‌ایستند.
77	«چانگ هوا» در حساب کاربری خود در توئیتر نوشت: «در مبارزه با کووید۱۹، ملت چین در کنار ملت ایران می‌ایستند.
78	»سفیر جمهوری خلق چین در ایران در توییت خود تصاویری از پرچم‌ ایران و چین و همچنین شعر سعدی مبنی بر «بنی آدم اعضای یکدیگرند که در آفرینش ز یک گوهرند» را منتشر کرده است.
79	ماسک و ژل ضد عفونی کافی در داروخانه ها توزیع شددر حالی که برخی گزارش‌ها از کمبود و گرانی شدید ماسک در برخی شهرهای ایران است، مدیر کل دارو و مواد تحت کنترل سازمان غذا و دارو با اشاره به مراجعه پرتعداد مردم برای تهیه ماست و ژل های ضد عفونی کننده گفت: ژل و ماسک به اندازه کافی در داروخانه‌ها توزیع شده است و هیچ کمبودی وجود ندارد.
80	به گزارش وبدا، غلامحسین مهرعلیان روز جمعه با اعلام این خبر افزود: در روزهای اخیر شاهد مراجعه پر تعداد مردم برای تهیه ماسک، ژل ضد عفونی کننده دست و سطوح، الکل، پد الکلی و مکمل های دارویی به داروخانه ها هستیم که البته متاسفانه در مواردی شاهد اعتراض به همکاران نیز بوده‌ایم.
81	در سرکشی به تعداد زیادی از داروخانه‌های سطح شهر تهران و شهرستان‌ها خوشبختانه، همکاران ما با رعایت اخلاق حرفه ای اقلام مورد نیاز مردم (ماسک، ژل ضد عفونی کننده دست و غیره) را به نرخ متعارف عرضه می‌کردند.
82	مهرعلیان با اشاره به هماهنگی‌های صورت گرفته با تامین کنندگان، اظهار کرد: از ابتدای هفته آتی نیز توزیع مناسبی از این اقلام صورت خواهد گرفت و نگرانی برای تامین وجود ندارد.
83	مردم در صورت مشاهده تخلف و گرانفروشی، موارد را از طریق سامانه ۱۹۰ یا اپلیکیشن تیتک اطلاع‌رسانی کنند تا در اسرع وقت به آن رسیدگی شود.
84	هیچ مورد مثبتی از کرونا در شرق استان سمنان گزارش نشده استمعاون بهداشت دانشگاه علوم پزشکی شاهرود گفت: تاکنون هیچ مورد مثبتی از ابتلا به ویروس کرونا در جمعیت زیر پوشش این دانشگاه در شرق استان سمنان گزارش نشده است.
85	احسان بینش با اشاره به گزارش چند مورد ابتلا به ویروس کرونا در کشور ابراز کرد: تنها راه رویارویی با این بیماری رعایت نکات بهداشتی برای پیشگیری و خودمراقبتی است.
86	وی با تأکید بر ضرورت شست و شوی مداوم دست ها، از مردم خواست از تماس با افراد مبتلا به بیماری های تنفسی و همچنین دست دادن و روبوسی با یکدیگر پرهیز کنند.
87	معاون دانشگاه علوم پزشکی شاهرود، تنها مرجع رسمی انتشار اخبار دراین خصوص را مرکز ارتباطات و اطلاع رسانی وزارت بهداشت و درمان دانست و افزود: با هدف اطلاع رسانی دقیق، سریع و هماهنگ درباره موضوعات مرتبط با این ویروس در کشور، انتشار اخبار به این مرکز سپرده شده است.
88	عراق برای سه روز مرزهای زمینی خود را با ایران بستعراق پنجشنبه شب در اقدامی پیشگیرانه از انتشار ویروس کرونا، مرزهای زمینی خود با ایران را به مدت سه روز بست.
89	وزارت بهداشت افغانستان نیز تعداد پزشکی در مرزهای خود با ایران را در استان‌های غربی و فرودگاه‌های این کشور تشدید کرد.
90	توقف پروازهای بین ایران و کویتدبیر انجمن شرکت های هواپیمایی اظهار کرد: همچنین فرودگاه نجف هم رسما این موضوع را اعلام کرده است.
91	اسعدی سامانی اضافه مرد: کشور کویت هم شفاها ممنوعیت پرواز بین ایران وکویت را اعلام کرده است.
92	کرونا به «تهران» و «گیلان» رسیدرئیس مرکز روابط عمومی و اطلاع رسانی وزارت بهداشت از ابتلای ۱۳ نفر دیگر به کرونا در سه استان کشور از جمله تهران خبر داد.
93	کیانوش جهانپور در صفحه توئیتر خود نوشت:‌ «براساس آخرین گزارش‌های آزمایشگاهی، ابتلای ۱۳ نفر دیگر از جمله هفت نفر در قم، چهارنفر در تهران و دو نفر در گیلان تایید شده است.
94	متاسفانه از این جمع دو نفر جان خود را از دست داده‌اند.
95	اغلب موارد کماکان از ساکنان قم بوده‌ یا سابقه مراجعت از قم در روزها و هفته‌های اخیر را داشته‌اند».
96	جهانپور همچنین در خبری که وبدا منتشر کرده است، گفت: در روزهای گذشته ۷۳۵ بیمار با علائم شبه آنفلوآنزا در کشور بستری شدند.
97	حال عمومی فرد مبتلا شده به کووید۱۹ در اراک نسبت به روزهای گذشته بهتر است و موارد شدید و منجر به فوت در کووید۱۹ نیز بیشتر و در گروه‌های مسن و یا دارای بیماری‌های زمینه‌ای و یا نقص سیستم ایمنی بدن مشاهده می‌شود.
98	****کرونا " نام خانواده ای از ویروس ها است که ۵۵ سال پیش یعنی سال ۱۹۶۵ میلادی کشف شد.
99	" کروناویروس‌ " (Coronaviruses) از ویروس سرماخوردگی معمولی تا عامل بیماری‌های شدیدتری همچون سارس و مرس را شامل می‌شود.
100	تاکنون هفت کروناویروس انسانی کشف شده‌است که آخرین نوع آن همین ویروسی است که از شهر " ووهان" شیوع پیدا کرد.
101	ساختار ویروس های کرونا به گونه ای است که افرادی را که هم‌زمان دارای بیماری دیگری باشند و یا کودکان مبتلا به بیماری‌های قلبی را بیشتر در معرض خطر ابتلا قرار می دهد.
102	با این که ویروس های کرونا بیشتر در حیوانات دیده می‌شوند، اما هفت نوع از آن‌ها دستگاه تنفسی بدن انسان را تحت تأثیر قرار می‌دهد.
103	تشخیص اینکه علت بیماری فردی ویروس کرونا باشد یا خیر کمی مشکل است، چرا که بسختی در آزمایشگاه رشد و نمو می‌کنند.
104	با توجه به نوع ویروس کرونا ، علایم آن می تواند از نشانه‌های سرماخوردگی عادی تا تب، سرفه، تنگی نفس و مشکلات حاد تنفسی باشد.
105	همچنین بیمار ممکن است سرفه‌های چند روزه ظاهرا بدون دلیل نیز داشته باشد.
106	کرونا بسته به نوع ویروس ، روش‌های انتقال متقاوتی دارد ؛ در برخی از موارد روش‌های انتقال بیماری از انسان به انسان شبیه بیماری آنفلوآنزا از طریق سرفه و عطسه است.
107	با این حال احتمال انتقال بیماری در فضای باز بسیار محدود بوده و موارد انتقال انسان به انسان در مواردی رخ داده‌است که افراد به مدت طولانی در فضای بسته در کنار فرد بیمار بوده‌اند مانند افرادی که در بیمارستان‌ها با بیماران در ارتباط هستند.
108	هنوز مشخص نیست که این بیماری نخستین بار از طریق جانوران به انسان منتقل شده‌است یا از طریق سطوح آلوده به ویروس.
109	شمار قربانیان ویروس کرونا در کشور چین از ابتدای شیوع آن به ۲۲۳۳ نفر رسیده و بیش از ۷۵ هزار نفر مبتلا داشته است.
110	در ایران مسئولان وزارت بهداشت ابتلای دو بیمار مبتلا به ویروس کرونا را در روز چهارشنبه (۳۰ بهمن) تایید کردند.
111	در مجموع دانشمندان تاکنون موفق شده اند زمان کمی پس از شیوع هر نوع ویروس کرونا راههای درمان‌ آن را پیدا کنند.
