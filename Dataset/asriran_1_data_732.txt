asriran_1_data###رقم مبتلایان به کرونا در ووهان به یک نفر کاهش یافت###https://www.asriran.com/fa/news/719131/رقم-مبتلایان-به-کرونا-در-ووهان-به-یک-نفر-کاهش-یافت###['بین الملل']###2020-03-17 08:47:00###۷۱۹۱۳۱###['کرونا', 'ووهان']
6
1	کمیسیون ملی بهداشت چین روز سه شنبه اعلام کرد در ۲۴ ساعت گذشته ۲۱ مورد جدید ابتلا به ویروس کرونا در چین شناسایی شده است که تنها یک مورد آن در شهر «ووهان» کانون شیوع این ویروس بوده است.
2	به گزارش ایرنا با این حال کمیسیون ملی بهداشت چین اعلام کرد در ۲۴ ساعت گذشته ۲۰ مورد وارداتی ابتلا به کرونا در چین ثبت شده و ۱۲ تن دیگر نیز بر اثر ابتلا به کرونا در شهر ووهان جان خود را از دست داده اند در حالی که دو نفر مشکوک هم شناسایی شده اند.
3	بر اساس این آمار از ۲۰ مورد افراد مبتلا وارداتی به چین ۹ مورد در پکن، سه مورد در شانگهای، سه مورد در گواندونگ و در استان های ججیانگ، شاندونگ، یونن، شانشی و منطقه خودمختار گوانگشی هم هر کدام یک مورد گزارش شده است.
4	بر اساس گزارش کمیسیون ملی بهداشت چین، در ۲۴ ساعت گذشته همچنین در چین ۱۳ تن جان باخته اند که تمام آنها در شهر ووهان کانون اولیه این ویروس بوده است با این حساب شمار کل مبتلایان در چین به ۸۰ هزار و ۸۸۱ تن و شمار جان باختگان هم به سه هزار و ۲۲۶ نفر رسیده است.
5	تعداد کل مبتلایانی که از خارج به چین برگشته اند هم به ۱۴۳ نفر افزایش یافته است.
6	کمیسیون ملی بهداشت چین همچنین اعلام کرد با درمان ۹۳۰ نفر در ۲۴ ساعت گذشته تعداد کل بهبود یافتگان در چین به ۶۸,۶۷۹ نفر رسیده است.
7	علاوه بر خاک اصلی چین، ۲۳۵ نفر هم در نواحی خودمختار و ویژه هنگ کنگ، ماکائو و تایوان به کرونا مبتلا شده اند.
8	سازمان بهداشت جهانی هم اعلام کرد شمار مبتلایان به کرونا در سراسر جهان با شناسایی ۱۳ هزار و ۸۷۴ تن در ۲۴ ساعت گذشته به ۸۶ هزار و ۴۳۴ نفر و شمار جان باختگان هم با ثبت ۸۴۸ نفر در ۲۴ ساعت گذشته به سه هزار و ۳۸۸ تن رسیده است.
