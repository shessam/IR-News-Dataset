asriran_1_data###حضور ناشناس وزیر کویتی در داروخانه: ببند و در دادگاه پاسخگو باش (فیلم)###https://www.asriran.com/fa/news/716327/حضور-ناشناس-وزیر-کویتی-در-داروخانه-ببند-و-در-دادگاه-پاسخگو-باش-فیلم###['اجتماعی ']###2020-02-29 16:05:00###۷۱۶۳۲۷###['کویت', 'دادگاه']
4@@@5
1	وزیر بازرگانی به صورت ناشناس وارد داروخانه شد و وقتی از گران فروشی ماسک مطلع شد آن را تعطیل کرد.
2	به گزارش عصرایران، این روایتی است که به تازگی همزمان با انتشار فیلمی از حضور وزیر بازرگانی کویت در یک داروخانه در شبکه های اجتماعی دست به دست می شود.
3	رسانه های کویتی هم به این خبر پرداخته اند و فیلم را منتشر کرده اند.
4	در خاورمیانه، بعد از ایران، کویت بیشترین آمار مبتلایان به کرونا را دارد.
5	آمار کرونایی های کویت بیش از 45 نفر اعلام شده است.
6	براساس خبر رسانه ها و فیلم منتشر شده در شبکه های اجتماعی، وزیر کویتی به صورت ناشناس وارد یکی از داروخانه های این کشور شد.
7	فروشنده داروخانه که مصری است ابتدا می گوید ماسک ندارد ولی بعدا ماسک را به ۵ برابر قیمت عرضه می کند.
8	وزیر هم گفت: "سکر المحل و جاوب فی المحکمه" (داروخانه‌ را ببند و در دادگاه پاسخ بده).
9	کویت برای مقابله با شیوع ، پروازها به تعدادی از کشورهای دارای شیوع بالای این بیماری ویروسی از جمله ایران و کره جنوبی را متوقف کرده است.
