asriran_1_data###گفت‌وگوی ظریف و وزیر خارجه کانادا در مسقط###https://www.asriran.com/fa/news/709273/گفت‌وگوی-ظریف-و-وزیر-خارجه-کانادا-در-مسقط###['سیاسی']###2020-01-17 19:08:00###۷۰۹۲۷۳###['مسقط', 'کانادا', 'هواپیمای اوکراینی']
4
1	وزیران خارجه ایران و کانادا در مسقط دیدار و گفت‌وگو کردند.
2	به گزارش ایسنا، دکتر محمد جواد ظریف و فرانسوا فیلیپ شامپانی، وزیر امور خارجه کانادا عصر جمعه در دیداری که به درخواست طرف کانادایی در مسقط برگزار شد ضمن ابراز تاسف مجدد از سانحه سقوط هواپیمایی اوکراینی در خصوص همکاری‌های کنسولی، فنی و حقوقی میان ایران و کشورهایی که اتباع آنها در آن سانحه جان باختند گفت‌وگو و تبادل نظر کردند.
3	مقرر شد تیم‌های کارشناسی دو وزارتخانه به تماس‌های خود در این زمینه ادامه دهند.
4	دو وزیر توافق کردند در زمان مناسب در آینده مجددا دیدار و گفت‌وگو نمایند.
