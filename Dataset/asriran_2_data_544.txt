asriran_2_data###درگیری شدید کالدرون و پیروانی در جلسه فنی###https://www.asriran.com/fa/news/706162/درگیری-شدید-کالدرون-و-پیروانی-در-جلسه-فنی###['ورزشی']###2019-12-30 12:46:00###۷۰۶۱۶۲###['کالدرون', 'پیروانی']
5@@@6
1	به نظر می‌رسد اقدام مدیر تیم پرسپولیس باعث ناراحتی و شکرآب شدن رابطه او و سرمربی تیم شده است.
2	به گزارش میزان، در شرایطی که شنیده می‌شود برخی از رفتار‌های گابریل کالدرون باعث به هم ریختن پرسپولیس شده، گفته می‌شود او با افشین پیروانی هم به مشکل خورده است.
3	شنیده می‌شود تقریبا ۲ هفته پیش در جلسه فنی کالدرون با بازیکنان بعد از بازی این تیم، سرمربی آرژانتینی پرسپولیس مشغول صحبت بوده که با استناد به اتفاقاتی که برای استراماچونی در استقلال رخ داده از الفاظ نامناسبی استفاده می‌کند.
4	همین کار کالدرون باعث می‌شود افشین پیروانی به عنوان مدیر تیم به شدت ناراحت شود و حتی جواب کالدرون را بدهد تا او به صحبت‌های خود ادامه ندهد.
5	با این حال گفته می‌شود از زمانی که پیروانی پاسخ کالدرون را جلوی همه بازیکنان داده، رابطه بین سرمربی و مدیر تیم شکرآب شده است.
6	به نظر می‌رسد همین اتفاقات هم باعث شده تا کالدرون در آخرین جلسه هیئت مدیره باشگاه درخواست جدایی پیروانی را بدهد.
7	به گزارش میزان، در این شرایط محمدحسن انصاری‌فرد مدیرعامل باشگاه پرسپولیس به کالدرون اعلام کرده که او به عنوان مدیرعامل در کارهای مدیریتی تصمیم‌گیرنده است و کالدرون به عنوان سرمربی در کارهای فنی تصمیم نهایی را می‌گیرد.
