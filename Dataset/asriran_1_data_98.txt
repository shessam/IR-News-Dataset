asriran_1_data###دومین الماس بزرگ دنیا فروخته شد (+عکس)###https://www.asriran.com/fa/news/709900/دومین-الماس-بزرگ-دنیا-فروخته-شد-عکس###['خواندنی ها و دیدنی ها']###2020-01-21 10:13:00###۷۰۹۹۰۰###['دومین الماس بزرگ دنیا', 'دومین الماس']
5@@@6
1	شرکت لویی‌ویتون این الماس را به قیمتی معادل میلیون‌ها دلار خریداری کرده است.
2	یک شرکت طراح لباس تجملاتی فرانسوی دومین الماس بزرگ دنیا را که جواهری ۱۷۵۸ قیراطی به نام الماس سیویلو (Sewelo) است، خرید.
3	به گزارش ایران‌آرت به نقل از ایندیپندنت، شرکت لویی‌ویتون این الماس را به قیمتی معادل میلیون‌ها دلار خریداری کرده است.
4	این اقدام شرکت همزمان با تغییر رویکرد آن از طراحی و تولید کیف‌های زنانه چرمی به جواهرآلات تجملاتی است.
5	الماس سیویلو توسط شرکت لوکارا دایاموند (Lucara Diamond Corp) در معدن کارویی در بوتسوانا در ماه آوریل ۲۰۱۹ پیدا شد.
6	نام این جواهر به معنی "کشف نادر" به زبان ساوانایی، یکی از زبان‌هایی که در بوتسوانا صحبت می‌شود، است.
7	بعد از خرید الماس، لویی ویتون با شرکت اچ‌بی (HB Company)، الماس‌سازی از شهر آنتورپ همکاری خواهد کرد تا آن الماس را به قطعاتی کوچک‌تر ببُرد و صیقل دهدج تا از آن‌ها در مجموعه‌ای از جواهرات این شرکت استفاده شود.
8	شرکت لوکارا هم "مبلغی غیرمادی از پیش" دریافت کرده است و ۵۰ درصد سود حاصل از الماس‌های صیقل‌یافته سیویلو را نیز خواهد گرفت.
9	این شرکت معدن‌کاری الماس همچنین گفت که ۵ درصد عایدات حاصل از فروش این مجموعه "مستقیما در طرح‌های محلی بوتسوانا سرمایه‌گذاری خواهد شد.
10	"گرچه هنوز مشخص نیست که این شرکت تجملاتی چقدر برای الماس پرداخته است، مایکل برک، مدیرعامل لویی ویتون به نیویورک‌تایمز گفت که قیمت پرداختی "میلیون‌ها دلار" بوده است، و "به نظرم بعضی از رقبای ما از خرید این جواهر که اندازه توپ تنیس است، شگفت‌زده خواهند شد.
11	"او افزود: "هیچ‌کس از ما انتظار ندارد که چنین خرج هنگفتی صرف جواهرات تجملاتی کنیم، به نظرم به بازار هیجان داده است و این صنعت را بیدار خواهد کرد.
12	"این اقدام در حالی انجام گرفت که لویی‌ویتون علاقه خود را به ورود به بازار جواهرات، پیش از این علنی کرده است و اخیرا فرانچسکا امفیتهاتروف را به عنوان دبیر طراحی، برای اداره مجموعه جواهرات تجملاتی خود استخدام کرده است.
13	بزرگ‌ترین الماس خامی که تاکنون پیدا شده است، الماس کولینان (Cullinan) است که با ۳۱۰۶ قیراط در سال ۱۹۰۵ در آفریقای جنوبی کشف شد.
14	آن الماس در نهایت به ۹ سنگ کوچک‌تر بریده شد.
15	به گزارش بلومبرگ، دو سنگ بزرگ‌تر از این مجموعه با نام‌های ستاره کبیر آفریقا و ستاره صغیر آفریقا، در جواهرات تاج سلطنتی بریتانیا کار شده‌اند.
16	در سال ۲۰۱۵، شرکت لوکارا الماس ۱۱۰۹ قیراطی با نام لسدی لرونا (Lesedi La Rona) را پیدا کرد که آن زمان دومین الماس بزرگ دنیا بود.
17	آن الماس به قیمت ۵۳ میلیون دلار به گراف (Graff)، شرکت جواهرساز بریتانیایی، فروخته شد.
