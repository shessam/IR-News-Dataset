tabnak_data###دیوار ممنوعه برای مسافرت!###https://www.tabnak.ir/fa/news/965517/دیوار-ممنوعه-برای-مسافرت###['اقتصادی', 'داخلی']###2020-03-13 13:01:00###۹۶۵۵۱۷###['سایت دیوار', 'آگهی اجاره', 'مسافرت']
1
1	سایت دیوار در جهت حمایت از خانه‌نشینی و پرهیز از مسافرت و برای حفظ آرامش مردم، تمام آگهی‌های مربوط به هتل‌ها، اجاره ویلا و اقامتگاه‌های بوم‌گردی را حذف کرد.
2	بیماری کرونا روز‌به‌روز شیوع بیشتری پیدا می‌کند و تا کنون جان تعداد زیادی از هموطنان ما را گرفته است.
3	در این شرایط کسب‌وکارها به دورکاری یا تعطیلی موقت روی آورده‌اند تا با کاهش رفت‌وآمدهای غیرضروری بتوانند به کنترل بیماری کمک کنند.
4	متاسفانه در روزهای گذشته شاهد بوده‌ایم که عده‌ای از هم‌وطنان بدون آن که درک درستی از این بیماری و خطرات آن داشته باشند از تعطیلات پیش آمده برای سفر استفاده می‌کنند!
5	این در حالی است که وزارت بهداشت، دستگاه‌های مسئول و رسانه‌ها به طور مکرر تاکید کرده‌اند که باید از سفرهای غیرضروری پرهیز کرد و مردم تا حد امکان در خانه‌های خود بمانند.
6	متاسفانه با افزایش تعداد مسافران خصوصا در استان‌های شمالی کشور، در روزهای گذشته شاهد افزایش تعداد آگهی‌های اجاره ویلا و اقامتگاه‌های بوم‌گردی در سایت‌های ثبت آگهی بوده‌ایم.
7	از ساعاتی پیش تصمیم گرفته برای حفظ آرامش جامعه و تشویق مردم به خانه‌نشینی و پرهیز از سفر، تمام آگهی‌های مرتبط با هتل‌ها، اجاره ویلا، اقامتگاه‌های توریستی، بوم‌گردی و… را حذف کرده و تا اطلاع ثانوی آگهی‌های این‌چنینی را منتشر نخواهد کرد.
8	دیوار اعلام کرده که تمام هزینه‌هایی که کاربران برای این آگهی‌ها پرداخت کرده بودند، به آنها بازگردانده خواهد شد.
9	این تصمیم در راستای مسئولیت اجتماعی و کمک به کنترل شیوع بیماری COVID19 گرفته شده و سایت و اپلیکیشن دیوار از همه هم‌وطنان درخواست کرده تا از هر گونه سفر غیرضروری اجتناب کنند.
