roozno_data###روحانی: از فردا اضافه شدن اجاره‌بها در تهران بیش از ۲۵ درصد، در کلانشهر‌ها بیش از ۲۰ درصد و در سایر شهر‌ها بیش از ۱۵ درصد ممنوع است / از ۱۵ تیر زدن ماسک در تمام محل‌های تجمع الزامی می‌شود / روابط بسیار صمیمانه و نزدیک بین سه قوه، تنها راه است و راه دومی وجود ندارد###http://roozno.com//fa/news/433326/روحانی-از-فردا-اضافه-شدن-اجاره‌بها-در-تهران-بیش-از-۲۵-درصد-در-کلانشهر‌ها-بیش-از-۲۰-درصد-و-در-سایر-شهر‌ها-بیش-از-۱۵-درصد-ممنوع-است-از-۱۵-تیر-زدن-ماسک-در-تمام-محل‌های-تجمع-الزامی-می‌شود-روابط-بسیار-صمیمانه-و-نزدیک-بین-سه-قوه-تنها-راه-است-و-راه-دومی-وجود-ندارد###[]###2020-06-28 11:56:00###۴۳۳۳۲۶###['روحانی', 'اجااره بها']
1
1	رئیس جمهور روابط بسیار صمیمانه و نزدیک بین سه قوه را تنها راه رسیدن به موفقیت و پشت سر گذاشتن مشکلات کشور دانست و اینکه در این موضوع راه دومی وجود ندارد، وی به موضوع افزایش اجاره بهای مسکن اشاره کرد و گفت که طبق مصوبه ستاد کرونا، از فردا اضافه اجاره بها نسبت به سال قبل نباید در تهران بیشتر از 25 درصد، در کلان شهرها بیشتر از 20 و در بقیه شهرها بیشتر از 15 درصد باشد.
2	به گزارش روز نو ، حجت الاسلام والمسلمین حسن روحانی روز یکشنبه در جلسه ستاد ملی مقابله با بیماری کرونا با بیان اینکه سال 99 سخت ترین سال کشور از لحاظ فشار اقتصادی دشمن و بیماری عالمگیر کرونا است، گفت: دوران پیوند و پیروزی است و با وحدت و انسجام، خداوند پیروزی را نیز نصیب ما خواهد کرد.
3	رئیس جمهور همچنین در موضوع کرونا با تاکید بر اینکه برای مقابله با کرونا همه باید اصول بهداشتی را رعایت کنند و راه دوم نداریم، افزود: از 15 تیر ماه، زدن ماسک در تمام محل های تجمع الزامی می شود.
4	روحانی اقدامات همه بخش های کشور در مقابله با بیماری کرونا را کم نظیر خواند و با اشاره به اینکه تا امروز دارو و واکسنی برای کرونا نیامده و ممکن است این وضعیت ادامه یابد و باید خودمان را برای مقابله بلندمدت آماده کنیم، گفت: نگذاریم در استان ها به نقطه پیک کرونا برسیم و همه مردم باید یاری کنند چرا که شدت ناگهانی بیماری، جهادگران درمانی کشور را تحت فشار بیشتر می گذارد.
5	رئیس جمهور با تاکید بر اینکه "محل تجمع، محل خطر شیوع کرونا است"، مراقبت از سالمندان و افراد دارای بیماری های زمینه ای را در مواجهه با بیماری کرونا ضروری خواند و اظهارداشت: طبق مصوبه امروز ستاد ملی مقابله با بیماری کرونا، هر شهرستانی که به وضعیت قرمز می رسد ستاد استانی می تواند برای محدودیت یک هفته ای به وزیران بهداشت و کشور پیشنهاد بدهد تا در نهایت با تصویب رئیس جمهور به مرحله اجرا گذاشته شود.
6	روحانی به موضوع افزایش اجاره بهای مسکن اشاره کرد و گفت که طبق مصوبه ستاد کرونا، از فردا اضافه اجاره بها نسبت به سال قبل نباید در تهران بیشتر از 25 درصد، در کلان شهرها بیشتر از 20 و در بقیه شهرها بیشتر از 15 درصد باشد.
7	رئیس جمهور در ابتدای سخنان خود نیز با تبریک هفته قوه قضائیه، گفت: سال 60 سال بسیار سختی برای مردم بود و حوادث بسیار تلخی در آن سال اتفاق افتاد که شاید تلخ‌ترین حادثه در سال 60 ماجرای انفجار محل مرکزی حزب جمهوری اسلامی ایران در سرچشمه تهران بود که در آنجا یک شخصیت بسیار والای ما شهید آیت‌الله بهشتی و 72 نفر دیگر از یاران ایشان به شهادت رسیدند و عده‌ای هم زخمی شدند.
8	روحانی اظهارداشت: آنقدر آن حادثه مهم بود که مخالفین ما و ضدانقلاب فکر می‌کردند توانستند ضربه نهایی را به نظام وارد کنند و گفتند که دیگر مجلس شورای اسلامی اکثریت پیدا نمی‌کند و در این شرایط رئیس جمهور هم عزل شده بود و با این شرایطی که درست شده اصلاً شرایط انتخابات بوجود نمی‌آید.
9	رئیس جمهور گفت: امام(ره) با آن توان و بیان قوی‌شان و بعد هم همه مردم، واقعاً 7 تیر کشور را عوض کرد، اصلاً همه مردم یک حالت دیگری پیدا کردند و این جمله که" ایران پر از بهشتی است" شعار همه مردم در سراسر کشور در آن روز بود و تشییع جنازه آن بزرگوار یک تحول عظیم و بزرگی بوجود آورد .
