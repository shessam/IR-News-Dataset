asriran_2_data###اتمام زودهنگام بسته‌های اینترنتی؛ کم فروشی اینترنت یا اشتباه کاربران؟###https://www.asriran.com/fa/news/702811/اتمام-زودهنگام-بسته‌های-اینترنتی-کم-فروشی-اینترنت-یا-اشتباه-کاربران###['اجتماعی ']###2019-12-10 10:20:00###۷۰۲۸۱۱###['اینترنت', 'شبکه های اجتماعی']
14
1	یکی از مواردی که بارهای توسط کاربران اینترنت به ویژه خطوط تلفن همراه مطرح می‌شود اتمام زودهنگام بسته‌های اینترنتی است.
2	اخیرا بحث‌های بسیاری پیرامون این موضوع از سوی مسئولان و کاربران مطرح است.
3	برخی کم فروشی و برخی اشتباه کاربران را دلیل اتمام زودهنگام بسته‌های اینترنتی می‌دانند اما، واقعیت کدام است؟به گزارش ایلنا، موضوع "کم فروشی اینترنت" در ابتدای سال جاری توسط وزیر ارتباطات و فناوری اطلاعات، بعد از آنکه تعداد شکایات کاربران نسبت به اتمام زود هنگام بسته‌های اینترنتی افزایش یافت، مطرح شد.
4	کاربران متعقد هستند به‌رغم ملاحظه در مصرف اینترنت در مدت زمان کوتاهی بسته اینترنتی به اتمام می‌رسد.
5	پس از آن که وزیر ارتباطات و فناوری اطلاعات موضوع کم فروشی را مطرح کرد، حسین فلاح جوشقانی، رئیس سازمان تنظیم مقررات و ارتباطات رادیویی، در اردیبهشت ماه سال جاری اعلام کرد که بررسی‌های میدانی در برخی اپراتور‌های ارتباطات ثابت نشان می‌دهد بین ۵ تا ۸ درصد مغایرت در حجم بسته‌های درخواستی مشترکین وجود دارد.
6	وی این کم فروشان را برخی شرکت مخابراتی ایران تا شرکت‌های بخش خصوصی برشمرد.
7	در آن زمان رئیس سازمان تنظیم مقررات و ارتباطات رادیویی تاکید کرد که باید فرآیندهایشان را اصلاح و بهینه‌سازی نحوه محاسبه حجم ترافیک را انجام دهند.
8	وی گفت: به منظور جلب رضایتمندی مشترکین و حفظ حقوق آن‌ها اپراتور‌ها ملزم هستند این میزان کسری خود را در حجم بسته‌های فروخته شده به مشترکین جبران کنند.
9	اما اخیرا یک مقام مسئول در رگولاتوری گفته است که موردی از کم فروشی و حجم‌خوری اینترنت توسط اپراتورها، اثبات نشده است.
10	اما نگاه کارشناسان به این موضوع چیست؟ آیا امکان کم فروشی و حجم خوری اینترنت وجود دارد یا خیر؟جواد افتاد، کارشناس حوزه ای تی، در این باره گفت: کم فروش در اینترنت نیز مانند هر حوزه دیگری اتفاق می‌افتد و نمی‌توان آن را رد کرد، ضمن اینکه تقلب و تخلف در فضای اینترنتی بیشتر است.
11	وی ادامه داد: همیشه کاربران نسبت به اینکه که کم فروشی و حجم خوری اینترنت اتفاق می‌افتد شاکی هستند و اپراتورها نیز همواره گزارش‌های ارائه داده‌اند که نشان دهد کم فروشی اتفاق نیفتاده است.
12	به گفته افتاد؛ اثبات آن که کدام اپراتور به چه میزان کم فروشی می‌کنند یا کدام شکایات درست است تنها توسط مراکز تحقیقی متخصص امکان‌پذیر است.
13	وی یکی از این مراکز را سازمان تنظیمات مقررات رادیویی وزارت ارتباطات و فناوری اطلاعات عنوان کرد.
14	کارشناسان براین باورند هرچند موضوع کم فروشی و حجم خوری اینترنت رد نمی‌شود اما، اشتباه کاربران یا ناآگاهی آن‌ها می‌تواند در سرعت به اتمام رسیدن بسته‌ها بسیار موثر باشد.
15	کارشناسان برخی از موارد که بر سرعت به اتمام رسیدن بسته‌ها موثر است و معمولا کاربران از آن مطلع نیستند را؛ به روز رسانی خودکار نرم افزارهای نصب شده بر دستگاه‌های شما (گوشی، تبلت؛ یازانه و .
16	.
17	) در زمان اتصال به اینترنت، استفاده از نرم‌افزارهای مالتی مدیا مانند: تلگرام، اینستاگرام و واتس‌اپ و غیره،هک شدن احتمالی مودم، بروز رسانی خودکار نرم‌افزار و سیستم عامل به صورت ناخواسته و بدون اطلاع کاربر، به روز رسانی خودکار اپلیکشیشن اندروید یا ای او اس عنوان می‌کنند.
18	از دیگر مواردی که موجب افزایش مصرف اینترنت و اتمام سریع آن می‌شود مصرف حجم زیادی از اینترنت به دلیل گسترش روز افزون شبکه‌های اجتماعی در فضای مجازی و استفاده از این قبیل برنامه‌ها توسط کابران است.
19	مراجعه به پنل windows update در سیستم عامل مایکروسافت یا مراجعه به قسمت use data در سیستم عامل‌های IOS و اندروید و غیرفعال‌سازی آپدیت‌های خودکار ناخواسته و ایجاد محدودیت استفاده از دیتا برای نرم افزارهای مورد استفاده اینترنت و حجم مصرفی می‌تواند تا حدودی به مصرف ناخواسته اینترنت کمک کند.
20	همچنین استفاده از منابع اشتراک گذاری داخلی مانند آپارات و فیلیمو جهت استفاده از ترافیک نیم بهاء خرید، اشتراک و استفاده از تخفیف سایت‌های داخلی نیز در کمتر مصرف شدن اینترنت تاثیرگذار است.
21	مشاهد میزان ترافیک مصرفی در باز زمانی مورد نظر با مراجعه با برنامه Usage deta در سیستم عامل اندورید و برنامه my data manager در سیستم عامل ISO می‌تواند شما را در مدیریت بسته اینرنتی مصرفی کمک کند.
22	به‌رغم تمام این موارد همچنان امکان شکایت برای کاربران اینترنت درباره احتمال کم‌فروشی وجود دارد.
23	همانطور که پیش‌تر در گزارشی با عنوان "چگونه از اپراتورهای تلفن همراه و ثابت شکایت کنیم" عنوان کرده‌ایم، کاربران سرویس‌های ارتباطی، فناوری اطلاعات و پستی می‌توانند با مراجعه به سایت https://195.
24	cra.
25	ir، تماس با تلفن گویای 195 و یا صندوق پستی 19516315، شکایت‌های خود را از سرویس‌های مختلف حوزه ICT ثبت و پیگیری کنند.
