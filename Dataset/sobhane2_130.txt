sobhane2###nan###http://sobhanehonline.com/fa/news/204613/ادامه‌دار-بودن-تخفیف‌ها-در-فروشگاه‌های-زنجیره‌ای###گوناگون###2019-11-20 22:13:00###۲۰۴۶۱۳###['فروشگاه های زنجیره ای', 'تخفیف', 'اعتراض']
1
1	رئیس اتحادیه کشوری فروشگاه‌های زنجیره‌ای اعلام کرد: تخفیف‌ها در فروشگاه‌های زنجیره‌ای تا اطلاع ثانوی ادامه دارد.
2	«امیرخسرو فخریان» شامگاه چهارشنبه در همایش اتحادیه کشوری فروشگاه‌های زنجیره‌ای افزود: فروشگاه‌های زنجیره‌ای از روز گذشته طرح ویژه‌ای اجرا کرده و همگی اعلام کرده‌اند که تخفیف‌ها را تا اطلاع ثانوی افزایش می‌دهند.
3	وی با بیان اینکه اتحادیه کشوری فروشگاه‌های زنجیره‌ای اکنون ۱۳۷ عضو دارد، گفت: بسیاری از آنها تولیدکننده هستند و برای عرضه کالاهای خود، فروشگاه زنجیره‌ای تاسیس کرده‌اند.
4	رئیس اتحادیه کشوری فروشگاه‌های زنجیره‌ای گفت: مسئولان ما معمولا تاکید بیشتری به تولید دارند، در حالیکه تولید بدون عرضه قطعا دچار مشکل می‌شود.
5	وی ادامه داد: امیدواریم بتوانیم صنعت خرده فروشی ایران تحولی ایجاد کنیم.
6	فخریان با اشاره به موضوع «فرانچایز» و مدرن کردن فروشگاه‌ها گفت: همیشه بخش سنتی با بخش جدید تقابل داشته است.
7	وی‌ همچنین مطرح کرد: دنبال این هستیم که فاصله تولید تا مصرف را کوتاه و واسطه‌ها را کمتر کنیم.
8	رئیس اتحادیه کشوری فروشگاه‌های زنجیره‌ای با تاکید بر اهمیت بخش توزیع گفت: مسئولان ما معمولا تاکید بیشتری به تولید دارند، در حالیکه تولید بدون عرضه قطعا دچار مشکل می‌شود.
9	چنانچه اکنون برخی تولیدکنندگان برای عرضه تولیداتشان مشکل دارند.
10	وی معتقد است فروشگاه‌های زنجیره‌ای تنها جایی است که می‌توان قاچاق را کنترل کرد، چرا که امکان نظارت بر ورود و خروج کالا و نحوه گردش آن وجود دارد.
11	وی با اشاره به اعتراض‌های اخیر اعلام کرد: در این حوادث ۷۷ فروشگاه کاملا تخریب شد؛ ۳۵ هزار متر مربع سطح فروشگاهی از بین رفت و حدود ۲۰۰ میلیارد تومان خسارت به آن‌ها وارد شد.
12	به گفته فخریان این آسیب‌ها بیشتر به تجهیزات و کالاهای داخل فروشگاه بودن و هزینه بازسازی برای آن‌ها باید پرداخت شود.
13	رئیس اتحادیه فروشگاه‌ها زنجیره‌ای تصریح کرد: بسیاری از بیمه‌های کشوری بیمه آشوب‌ ندارند و بسیاری از خسارت‌ها قابل جبران از طریق بیمه‌ها نیست.
14	وی اظهار داشت: این فروشگاه‌ها عمدتا در جنوب شهر تهران بوده‌اند که عمده اعتراضات در آنجا رخ داده است.
15	همچنین به فروشگاه‌هایی در اسلامشهر، رودهن، بومهن، قلعه حسن خان، حصارک، نسیم شهر، مریوان، سنندج و غیره آسیب وارد شده است.
