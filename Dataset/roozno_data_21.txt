roozno_data###اسناد و ارقام باور نکردنی درباره خیریه همسر قالیباف/ زمین‌ها چگونه و با چه قیمتی واگذار شدند؟ +سند###http://roozno.com//fa/news/412519/اسناد-و-ارقام-باور-نکردنی-درباره-خیریه-همسر-قالیباف-زمین‌ها-چگونه-و-با-چه-قیمتی-واگذار-شدند-سند###[]###2020-02-08 14:26:00###۴۱۲۵۱۹###['همسر قالیباف', 'خیریه']
1@@@2
1	در حالی که محمد باقر قالیباف برای انتخابات مجلس یازدهم ثبت نام کرده و شورای نگهبان معتقد است او هیچگونه شائبه مالی ندارد، اما نامه‌نگاری‌ها و اسنادی که این روزها در شهردرای تهران در حال بررسی است، نشان می‌دهد یکی از مواردی که هنوز تعیین تکلیف نشده، چگونگی واگذاری زمین‌ها به خیریه زهرا مشیر استخاره همسر قالیباف است.
2	در گزارش رویداد۲۴ اسناد مکاتبه معاونت مالی و اقتصاد شهری شهرداری تهران با حراست را بخوانید که در آن شیوه عجیب واگذاری زمین‌ها و پرداخت 250 میلیارد تومان بدون سند آمده است.
3	خیریه همسر قالیبافبه گزارش روز نو :در سال‌های گذشته بارها و بارها نام موسسه خیریه امام رضا شنیده شده است؛ خیریه‌ای که مناسبات اقتصادی آن، ممکن است برای رهبران اصولگرا در انتخابات مجلس یازدهم دردسر ساز شود؛ چه آنکه اخبار بسیاری درباره چگونگی واگذاری زمین‌ها به گوش می‌رسد.
4	در سال جاری چندین بار اعضای شورای شهر به به پیروز حناچی تذکره داده‌اند که درباره نحوه واگذاری و کمک‌های مالی به این خیریه شفاف‌سازی کند.
5	آنگونه که اعضای شورای شهر گفته‌اند پرداخت‌ها و کمک‌های مالی میلیاردی به این خیریه اساسا شفافیت نداشته است.
6	قالیباف در توضیح واگذاری زمین‌ها به خیریه همسرش زهرا مشیر استخاره گفته بود: «از همان چند سال گذشته در بنیاد شهید دنبال کردند تا بیمارستانی که مایه افتخار در حوزه مغز و اعصاب باشد را بسازیم.
7	این بیمارستان هماکنون در حال نهایی شدن است تا به عنوان بزرگ‌ترین مرکز مغز و اعصاب ایجاد شود، این بیمارستان یک هیات امنا دارد که خیریه امام رضا (ع) با ۹ عضو آن را پایه‌گذاری کرده و شخصیت‌های بزرگی نیز از چهره‌های ملی و علما عضو هیات امنا هستند، یک عضو هیأت امنای این خیریه نیز همسر بنده است، کل این بیمارستان هم وقف است، اما ببینید چه حرف‌هایی می‌زنند؟»گلایه منتقدان، با توضیح قالیباف پایان نیافت؛ زمانی که حافظی در شورای شهر تهران حضور داشت، گفته بود ابعاد ماجرا و میزان زمینی که به خیریه داده شده، از آن چیزی که قالیباف می‌گوید بزرگتر است و «زمینی به مساحت ۴۹۶۰۸ متر در منطقه ۲۲ تهران به موسسه خیریه متوسلین به امام رضا داده شده است.
8	»رویداد۲۴ به مدارکی دست یافته که نشان می‌دهد میزان واگذاری این زمین، بیش از میزانی بوده که حافظی گمان می‌کرده است.
9	گویا این زمین‌ها توسط سازمان مشارکت‌ها به موسسه خیریه همسر قالیباف واگذار می‌شود که البته رحمت الله حافظی در تذکرهای خود فقط به یکی از این زمین‌ها (بزرگترین زمین) اشاره کرده است در حالیکه اسناد جدید نشان می‌دهد سه قطه زمین واگذار شده است:۱) قطعه ۱۲ از پلاک ثبتی ۵/۱۹ به متراژ ۳۰۰۰ متر مربع و اعیانی ۴۰۰۰ متر مربع در تاریخ ۵ اردیبهشت سال ۱۳۹۰۲) قطعه ۱۷ از پلاک ثبتی ۵/۱۹ به متراژ ۴۹۰۶۸ مربع در همان تاریخ ۵ اردیبهشت سال ۱۳۹۰۳) بخشی از قطعه ۱۳ پلاک ثبتی واقع در حریم دکل برق به متراژ ۲۰۸۴۵ متر مربع و ۹۴۴ متر مربع (جمعا ۲۱۷۸۹ متر مربع) در تاریخ ۱۴ ار دیبهشت سال ۹۰ (یعنی کمتر از ۱۰ روز از دو واگذاری قبلی)سازمان مشارکت‌ها وظیفه فروش املاک شهرداری را ندارد و مشخص نیست این واگذاری بر اساس کدام بند از اختیارات این سازمان بوده است، اما این قطعات به متراژ جمعی ۷۳۸۷۵ به مبلغ ۱۲ میلیارد و ۳۷۵ میلیون به خیریه متوسلین به امام رضا واگذار شده است.
10	نحوه واگذاری به این صورت بوده که قسمت اول که حافظی از آن خبر داشته، به صورت ۵ درصد نقد و مابقی با اقساط ۳ ساله واگذار شود و مابقی به صورت ۱۵ درصد نقد و مابقی اقساط دو ساله بوده است.
11	با این حال بعد از ۴ سال، در سال ۹۵ حدود ۳۶ درصد چک‌ها وصول نشده بوده است.
12	نکته عجیب‌تر اینجاست که در این مدت شهرداری تهران حدود ۲۵۰ میلیارد تومان به این موسسه کمک مالی کرده است که گویا پرداخت در حالی صورت گرفته که مستنداتی دال بر علت یا وجود قرارداد با شهرداری تهران نیز وجود نداشته است؛ این یعنی معلوم نیست ۲۵۰ میلیارد تومان بابت چه موضوعی به خیریه همسر قالیباف داده شده است.
13	در نامه‌ای که معاونت مالی و اقتصاد شهری به حراست می‌زند، از مبلغ ۲۵۰ میلیارد تومان پرداختی به خیریه سخن گفته شده است.
14	نکته بسیار عجیب اینجاست که تا کنون گفته می‌شد میزان این پرداختی ۶۰ میلیارد تومان بوده است، اما گویا شهرداری به اسنادی دست پیدا کرده که رقم پرداختی‌ها در آن بسیار بیشتر است.
15	معلوم نیست چه اسنادی به دست شهرداری رسیده یا این اسناد به رویت معاونان مالی زمان قالیباف و خود او رسیده یا خیر، اما آنگونه که اسناد نشان می‌دهد میزان پرداخت بیش از تصور اعضای شورای شهر تهران است.
16	در تاریخ ۱۸ آبان سال جاری معاونت مالی اقتصادی شهرداری تهران نامه‌ای به حراست شهرداری می‌زند که در آن جزییاتی عجیب از نحوه واگذاری ذکر شده و از حراست درخواست می‌شود وضعیت زمین‌هایی که به شکلی مبهم به خیریه همسر قالیباف داده شده، رسیدگی شود.
17	بیشتر بخوانید: ماجرای کمک‎های میلیاردی «قالیباف» به خیریه همسرش چیست؟در نامه معاونت مالی اقتصادی شهری آمده است: املاک طی ۳ قرارداد به سازمان مشارکت‌ها واگذار می‌شود.
18	در قرارداد اول ۷۳ هزار و ۸۵۷ متر مربع با قیمت ۱۱ میلیارد و ۲۵۰ میلیون تومان واگذار می‌شود.
19	در بخش دیگر نامه آمده است: قبل از انعقاد قرارداد با سازمان املاک شهرداری‌ها تمام قطعات به خیریه متوسلین امام رضا (خیریه همسر شهردار پیشین) واگذار شده است.
20	آنگونه که معاونت مالی و اقتصاد شهری در نامه توضیح داده، در سال ۱۳۹۰ تنها ۵ درصد از بهای ملک به عنوان پیش پرداخت توسط شهرداری دریافت می‌شود و قرار می‌شود بخش دیگر ۵ درصد نقد و مابقی در اقساط ساله پرداخت شود.
21	به گزارش رویداد۲۴ از محتوای نامه چنین بر می‌آید که چنین قراردادی کاملا یک‌سویه و به نفع طرف مقابل بوده و مهمتر آنکه فروش ملک اساسا ارتباطی به سازمان مشارکت‌ها نداشته و این اقدام می‌بایست از طریق سازمان املاک انجام می‌شده است.
22	با این حال این قرارداد منعقد می‌شود و بنا بر نامه‌ای که در اختیار حراست است، چک‌های آن نیز رد و بدل می‌شود.
23	نکته بسیار عجیب آنکه در نامه‌ای که به حراست زده شده، آمده که تا سال ۱۳۹۵ یعنی ۵ سال پس از قرارداد، معادل ۳۶ درصد قیمت معامله پرداخت نشده است.
24	اگر گمان می‌کنید عجایب این قرارداد با عدم پرداخت بهای زمین به پایان می‌رسد، سخت در اشتباهید؛ در نامه رسمی معاونت مالی و اقتصاد شهری به حراست، ادعا شده که قیمت ملک از ابتدا نادرست بوده و کمتر از حد واقعی قیمت‌گذاری شده است.
25	گویا کارشناسان هنگام قیمت‌گذاری، بخش اعیان را محاسبه نکرده‌اند.
26	همین نکته باعث اختلاف فاحش قیمتی شده است.
27	شهرداری تهران در نامه‌ای که به حراست زده، مدعی است در حالی میانگین قیمت ملک ۱۳۵ هزار تومان برآورد شده است؛ حال آنکه ارزیابی قیمت‌های آن در منطقه در سال ۸۹ (چند ماه پیش از واگذاری) نشان می‌دهد که ملک با یک‌پنجم قیمت واگذار شده است و به گفته معاونت مالی اقتصادی شهری، قیمت‌ها هنگام واگذاری حقیقی نبوده است.
28	خیریه همسر قالیبافدر بخش دیگر نامه به حراست شهردای تهران، به رابطه شغلی و نسبی (واگذاری به همسر شهردار وقت) در قرارداد اشاره شده که گویا قانون منع مداخله کارکنان دولت در معاملات رعایت نشده است، از این جهت خوب است بعضی چهره‌های اصلی این خیریه را بشناسیم.
29	یکی از افراد حاضر در هیات مدیره این خیریه محمد جواد شوشتری است که هم مدیرکل دفتر شهردار تهران بوده و هم در هیات مدیره خانه شهریاران و هیات مدیره سازمان فرهنگی هنری شهرداری حضور داشته است.
30	او در «شرکت اندیشه و عمل پویا» نیز حضور دارد.
31	شوشتری تنها نیروی نزدیک به قالیباف نیست و چهره‌های دیگر نیز در این خیریه حضور دارند.
32	«مهدی تشکری هاشمی» معاون حمل و نقل و ترافیک شهرداری تهران از دیگر افراد حاضر در هیات مدیره این خیریه است.
33	تشکری هاشمی در هیات مدیره شرکت پیام سلامت پاسارگاد به همراه همسر و برادر همسر قالیباف نیز حضور دارد.
34	شرکت پیام سلامت پاسارگاد یکی از شرکت‌های دیگر است که معصومه آباد هم در هیات رئیسه آن قرار دارد.
35	قرار بوده که این شرکت با تلاش متخصصین و بهره مندی از تجهیزات سخت افزاری و نرم افزاری مناسب، به عنوان پیشگام در ارائه خدمات نوین سلامت، اقدام به راه اندازی خدمات تخصصی «Medical Call Center» بنام خدمات «فون طب» کند.
36	تشکری هاشمی همچنین شرکتی به نام «توسعه ارتباطات و فناوری بنا قشم» هم دارد که توسط خانواده او اداره می‌شود.
37	در زمان شهرداری قالیباف، رحمت الله حافظی تذکری درباره قرارداد‌های یک شرکت خانوادگی داده بود.
38	در آن زمان معماری نیوز نوشت این شرکت پروژه‌هایی مانند هوشمندسازی تونل امیرکبیر واگذاری نگهداری پروژه‌های شهری را انحصاری در اختیار داشته است و شهردار تهران به جای رسیدگی به این موضوع، تنها به جابجایی بسنده کرده است.
39	فرد دیگری که در هیات مدیره این خیریه حضور دارد، عباس ایروانی است.
40	ایروانی مدیرعامل و رئیس هیات مدیره گروه صنعتی عظام یکی از افرادی است که به خاطر اتهامات مالی دادگاهی شده است.
41	او مدیر مجموعه عظام خودرو است.
42	پروژه «هزار و یک شهر» او یکی از مهمترین قرارداد‌های شهرداری در دوران قالیباف بود که با روی کار آمدن تیم جدید در شهرداری تهران، جلوی آن گرفته شد.
