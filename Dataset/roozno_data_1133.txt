roozno_data###روسیه به دنبال احداث پایگاه هوایی در لیبی/ آمریکا: جنگنده‌های روسی از مسیر ایران به لیبی رفتند###http://roozno.com//fa/news/429207/روسیه-به-دنبال-احداث-پایگاه-هوایی-در-لیبی-آمریکا-جنگنده‌های-روسی-از-مسیر-ایران-به-لیبی-رفتند###[]###2020-05-31 10:51:00###۴۲۹۲۰۷###['ایران', 'جنگده های روسی', 'پایگاه هوایی']
1@@@2@@@3@@@4
1	بزرگترین نگرانی آمریکا استفاده احتمالی روسیه از این پایگاه‌ برای پرتاب موشک دور برد است.
2	آمریکا بیش از ده‌ها جنگنده روسیه در لیبی را شناسایی کرده است.
3	این اولین حضور و اقدام مستقیم مسکو در کشورهای شمال آفریقا است.
4	کارشناسان می‌گویند این روند بخشی از برنامه بزرگ روسیه برای گسترش نفوذ خود در این منطقه است.
5	به گزارش روز نو :، مرکز فرماندهی آمریکا در آفریقا موسوم به "آفریکوم" (AFRICOM) در اوایل هفته جاری میلادی از حضور 14 هواپیمای جنگی روسیه در لیبی خبر داد.
6	این هواپیماها برای پشتیبانی از مزدوران گروه "واگنر" به لیبی رفتند.
7	مزدوران واگنر گروه نظامی خصوصی روسیه هستند که در برخی از نقاط جهان می‌جنگند.
8	در روزهای گذشته نیروهای فرماندهی آمریکا در آفریقا با انتشار تصویر زیر از حضور یک یک جنگنده "میگ 29" در نزدیکی شهر "جفره" لیبی خبر دادند/ عکس: حساب کاربری توییتر آفرکومروسیه به دنبال احداث پایگاه نظامی در لیبی/ آمریکا: نگران پرتاب موشکهای دور برد هستیمبرای اولین بار نیروهای نظامی روسیه در شمال آفریقا دیده می‌شوند.
9	واگنر از پشتیبانی دولت روسیه و کرملین برای حضور نظامی در لیبی بهره می‌برد.
10	مزدوران روسی و تجهیزات نظامی این کشور در لیبی از ژنرال "خلیفه حفتر" حمایت می‌کنند که از سوی سازمان ملل و برخی از کشورها به رسمیت شناخته نمی‌شود.
11	دولت شرق لیبی به رهبری ژنرال "خلیفه حفتر" از سوی سازمان ملل به رسمیت شناخته نمی‌شود اما مورد حمایت روسیه، امارات، یونان، سوریه، عربستان سعودی و مصر قرار دارد.
12	مردم لیبی از شکل‌گیری جنگ بی‌پایان بین گروه‌های مختلف در این کشور نگرانند/ عکس: AFP/Getty Imagesروسیه به دنبال احداث پایگاه نظامی در لیبی/ آمریکا: نگران پرتاب موشکهای دور برد هستیمرویترز نیز در این باره نوشت: نیروهای نظامی آمریکا بر این باورند که ورود روسیه با هواپیماهای جنگی‌اش کمکی به بن‌بست جنگ داخلی لیبی نخواهد کرد اما به مسکو کمک می‌کند تا یک پایگاه ژئواستراتژیک در شمال آفریقا برای خود ایجاد کند.
13	بحث بر سر جنگنده‌های روسیه در لیبی همچنان ادامه دارد.
14	در روزهای گذشته آمریکا اعلام کرد که روسیه 14 فروند جنگنده "میگ 29" و "سوخوی 24" را به پایگاه "ارتش ملی لیبی" در نزدیکی شهر "جفره" منتقل کرده است.
15	نیروهای خلیفه حفتر در لیبی خود را ارتش ملی این کشور می‌نامند.
16	ادعای فرماندهان ارتش آمریکا در روزهای گذشته از سوی ارتش ملی لیبی و اعضای پارلمان روسیه رد شده است.
17	سرتیپ "گرگوری هادفیلد" معاون دفتر فرماندهی اطلاعات آمریکا در آفریقا به گروه کوچکی از خبرنگاران گفت: هواپیماهای روسی از مسیر سوریه و ایران گذشته و به لیبی آمده‌اند.
18	هادفیلد گفت: این هواپیماها هنوز مورد استفاده قرار نگرفته‌اند اما این تجهیزات امکان جدیدی برای نیروهای ارتش ملی "خلیفه حفتر" به عنوان فرمانده بخش شرقی لیبی است.
19	تلاش‌های حفتر و نیروهایش برای تصرف "طرابلس" در سال گذشته شکست خورد.
20	طرابلس در غرب لیبی تحت کنترل "دولت وفاق ملی" به رهبری "فایز السراج" است.
21	این دولت از سوی سازمان ملل به رسمیت شناخته شده است.
22	حساب کاربری مرکز فرماندهی آمریکا در آفریقا موسوم به "آفریکوم" (AFRICOM) در حساب توییتری‌اش اسنادی مرتبط با حضور نظامی روسیه را در لیبی منتشر کرد.
23	تصویر حساب توییتر افریکومدر حالیکه روسیه و سوریه از حفتر و وفادارانش حمایت می‌کنند، ترکیه با ارسال هواپیماهای بدون سرنشین یا نیروهای نظامی از دولت وفاق ملی حمایت می‌کند.
24	با این حال نیروهای نظامی آمریکا می‌گویند، مسکو برای دستیابی به منافع نظامی خود در روسیه نیازی به پیروزی کامل نیروهای حفتر ندارد.
25	"گرگوری هادفیلد" معاون دفتر فرماندهی اطلاعات آمریکا در آفریقا در این باره گفت: پشتیبانی از نیروهای ارتش ملی لیبی و حمایت از ژنرال خلیفه حفتر ربطی به پیروزی واقعی در این جنگ ندارد.
26	روسیه در تلاش است در میانه این جنگ داخلی، پایگاه‌های نظامی خود در لیبی را گسترش داده و تقویت کند.
27	بزرگترین نگرانی آمریکا نیز استفاده احتمالی روسیه از این پایگاه‌ها برای پرتاب موشک دور برد است.
28	ژنرال "خلیفه حفتر " قصد دارد "طرابلس" پایتخت لیبی را تصرف کرده و دولت تشکیل دهد/ عکس: رویترز تی ویژنرال حفترهادفیلد افزود: اگر روسیه جایگاه دائمی خود را در لیبی حفظ کند و بدتر از آن سیستم موشکی دوربرد خود را در این منطقه مستقر سازد، بازی را برای اروپا، "ناتو" و برخی از کشورهای غربی تغییر خواهد داد.
29	لیبی پس از سال‌ها تلاش در سال 2011 علیه "معمر قذافی" قیام کرد و این بار در آستانه هرج و مرج و قیامی دیگر قرار دارد.
30	اینک بسیاری از مردم این کشور نگران ورود تجهیزات و جنگاورانی هستند که توسط قدرت‌های خارجی وارد این کشور می‌شود.
