asriran_2_data###هشدار هواشناسی نسبت به بارش برف و سرما/ کرمانشاهی‌ها مراقب باشند###https://www.asriran.com/fa/news/702179/هشدار-هواشناسی-نسبت-به-بارش-برف-و-سرما-کرمانشاهی‌ها-مراقب-باشند###['اجتماعی ']###2019-12-07 12:45:00###۷۰۲۱۷۹###['هواشناسی', 'کرمانشاه', 'بارش برف']
3
1	سازمان هواشناسی با اعلام بارش برف و باران ۵ روزه در اکثر مناطق کشور از جمله استان کرمانشاه از ورود ۲ سامانه بارشی طی هفته جاری به کشور خبر داد.
2	به گزارش ایلنا، بر اساس نقشه‌های همدیدی و آینده نگری سازمان هواشناسی کشور امروز سامانه برای برف و باران آماده باشید بارشی در نیمه غربی کشور فعال است؛ در شمالغرب، غرب، دامنه‌های زاگرس مرکزی بارش باران گاهی رعد و برق پیش بینی شده است.
3	همچنین در این اطلاعیه آمده است بارش برف در استان‌های چهارمحال و بختیاری، لرستان، جنوب اصفهان، همدان، کرمانشاه، کردستان و آذربایجان غربی شدت خواهد داشت.
4	بر اساس این اخطاریه، فعالیت سامانه بارشی روز شنبه، ۱۶ آذرماه در کرمانشاه حداکثر (۸۰۴۰میلی متر)، و رگبار و رعدوبرق و وزش باد شدید موقت، بارش برف و کولاک در مناطق سردسیر و کوهستانی را در این استان‌ها تحت تاثیر قرار می‌دهد.
5	روز دوشنبه سامانه دیگری از جنوب و غرب کشور وارد شده و باعث بارش باران، گاهی رعد و برق در جنوب، جنوب شرق، شرق و بارش پراکنده باران و برف در دامنه‌های زاگرس مرکزی در نواری غربی کشور می‌شود.
6	روز سه شنبه با گسترش فعالیت این سامانه به غرب، جنوب غرب و جنوب کشور بارش در نیمه جنوبی تشدید می‌شود.
7	بر اساس اعلام سازمان هواشناسی در کرمانشاه، بارش شدت بیشتری دارد.
8	روز چهارشنبه به تدریج از فعالیت این سامانه بارشی در نیمه غربی کاسته شده و در کل نیمه شرقی کشور بارش باران، گاهی رعد و برق پیش بینی می‌شود، این سامانه اوایل چهارشنبه همین هفته(20 آذرماه) از شرق کشور خارج می‌شود ودوباره از بعدازظهر پنجشنبه سامانه بارشی جدید غرب و جنوب غرب را فرا خواهد گرفت.
