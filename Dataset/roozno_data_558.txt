roozno_data###انتقاد علی مطهری از قرنطینه نکردن قم در روزهای ابتدایی شیوع کرونا /نماینده زاهدان به مردم: لطفا به استان ما نیایید###http://roozno.com//fa/news/417787/انتقاد-علی-مطهری-از-قرنطینه-نکردن-قم-در-روزهای-ابتدایی-شیوع-کرونا-نماینده-زاهدان-به-مردم-لطفا-به-استان-ما-نیایید###[]###2020-03-11 11:14:00###۴۱۷۷۸۷###['علی مطهری', 'قرنطینه']
1@@@2
1	علی مطهری گفت: ۳۰ بهمن خبر ورود کرونا به قم و فوت ۲ نفر اعلام شد.
2	درباره تاخیر یا عدم تاخیر در اعلام خبر اطلاعات کافی ندارم.
3	به گزارش روز نو :علی مطهری، نماینده مردم تهران در مجلس، درباره ضرورت قرنطینه کردن کانون‌های آلوده به ویروس کرونا گفت: طبق نظر متخصصان و تجربه‌ای که در چین رقم خورد، قرنطینه شهرها و کانون‌های آلوده در حال حاضر هم می‌تواند مفید باشد، ولی کار درست این بود که همان زمان که ویروس کرونا در قم پیدا شد، قرنطینه این استان را شروع می‌کردند تا آلودگی به سایر نقاط کشور سرایت نکند.
4	نماینده مردم تهران در خانه ملت با تاکید بر این مساله که باید بررسی شود که چه عاملی مانع از قرنطینه قم در همان روز اول آلودگی شده است، گفت: باید مشخص شود چه کسانی با چه انگیزه‌ای مانع قرنطینه اولیه قم شدند.
5	آیا وزارت بهداشت در این باره کوتاهی کرده یا مقاومت‌هایی بر اساس عقاید عوام‌فریبانه و خرافی در شهر قم وجود داشته است؟مطهری ادامه داد: در صورت وجود مقاومت‌هایی برای قرنطینه قم، باید معلوم شود عوامل مخالف چه کسانی بوده‌اند و اگر کوتاهی صورت گرفته است، مسئولیت جان مردم با آنهاست و حتماً باید پیگرد قضایی انجام شود که چرا عده‌ای در یک کار تخصصی پزشکی دخالت کرده‌اند.
6	مطهری با تاکید دوباره درباره ضرورت قرنطینه شهرهای آلوده به ویروس کرونا، گفت: جلوی ضرر را از هر کجا بگیریم منفعت است.
7	الان هم قرنطینه شهرهای آلوده لازم است.
8	البته همکاری مردم در اولویت است.
9	کرونا را به مشکلات مردم محروم سیستان و بلوچستان اضافه نکنیدحسینعلی شهریاری، نماینده مردم زاهدان در مجلس شورای اسلامی، در رابطه با میزان شیوع کرونا در استان سیستان و بلوچستان گفت: در سیستان و بلوچستان آمار مبتلایان به کرونا پائین است اما نگران مسافران نوروزی هستیم که از استان‌هایی با وضعیت قرمز بخواهند به سیستان و بلوچستان بیایند.
10	به گزارش برنا، این نماینده مجلس شورای اسلامی افزود: البته در گفتگو با مسئولین استانی درخواست کردیم مانع ورود مسافرین به این منطقه شوند چراکه مسافران از مناطق آلوده می‌آیند و استان سیستان و بلوچستان گسترده است.
11	لذا نگران این هستیم با ورود این مسافران برای استان ما، مشکل بوجود بیاید.
12	نماینده مردم زاهدان در مجلس شورای اسلامی در پایان تاکید کرد: خواهش می‌کنیم به استان ما نیایند و برای مردم ما هم مشکل ایجاد نکنند چراکه مردم محروم سیستان و بلوچستان به اندازه کافی مشکل دارند.
13	بنابراین مردم با مسافرت نکردن به این استان بیماری را گسترش ندهند و برای مردم مظلوم سیستان و بلوچستان، مشکل درست نکنند.
