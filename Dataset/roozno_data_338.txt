roozno_data###مقایسه آراء نمایندگان تهران در مجالس دهم و یازدهم/قالیباف به عارف نرسید###http://roozno.com//fa/news/415079/مقایسه-آراء-نمایندگان-تهران-در-مجالس-دهم-و-یازدهمقالیباف-به-عارف-نرسید###[]###2020-02-23 15:59:00###۴۱۵۰۷۹###['مجلس دهم و یازدهم', 'قالیباف و عارف']
1
1	با اعلام نتایج نهایی انتخابات در تهران، مشخص شد که اصولگرایان پیروز میدان رقابت در تهران هستند و اتفاقی که چهار سال پیش برای اصلاح طلبان رقم خورد، اینبار برای جریان اصولگرا رخ داد.
2	به گزارش روز نو ، چهار سال پیش لیست ۳۰ نفره امید توانست تمامی کرسی‌های نمایندگی در تهران را تصاحب کند.
3	حالا هم هرچند اصولگرایان نهایتا به سختی و لحظه آخری توانستند با سهم دهی به جبهه پایداری به وحدت برسند، اما لیست وحدتِ اصولگرایان، پیروزِ ماراتن رقابت در انتخابات مجلس یازدهم در تهران شد و توانست ۳۰ کرسی تهران را اصلاح‌طلبان پس بگیرد.
4	در یازدهمین دوره انتخابات مجلس در شهر تهران، محمدباقر قالیباف توانست با کسب ۱۲۶۵۲۸۷ رای، جایگاه اول را به خود اختصاص دهد.
5	این در حالی است که محمدرضا عارف در انتخابات دور گذشته با کسب یک میلیون و ۶۰۸ هزار و ۹۲۶ رای، جایگاه اول را کسب کرده بود.
6	در جریان انتخابات مجلس دهم، علی مطهری، سهیلا جلودارزاده، علیرضا محجوب و الیاس حضرتی به ترتیب جایگاه دوم تا پنج را کسب کرده بودند، در این دوره نیز جایگاه دومی به میرسلیم رسید و آقاتهرانی، نادران و دهنوی در رده های سوم تا پنجم ایستادند.
7	در انتخابات مجلس دهم عبدالرضا هاشم‌زایی با یک میلیون و ۷۸ هزار و ۸۱۷ رای نفر سی‌ام تهران شده بود و در انتخابات این دوره عزت الله اکبری تالارپشتی تنها با کسب ۶۴۲۲۱۴ رای توانسته به عنوان نفر ۳۰ وارد مجلس یازدهم شود.
