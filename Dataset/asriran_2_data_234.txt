asriran_2_data###مظلومی: برانکو را از عربستان انداختند بیرون، بعد تیم ملی را به او پیشنهاد می‌دهند!###https://www.asriran.com/fa/news/700722/مظلومی-برانکو-را-از-عربستان-انداختند-بیرون-بعد-تیم-ملی-را-به-او-پیشنهاد-می‌دهند###['ورزشی']###2019-11-28 12:58:00###۷۰۰۷۲۲###['مظلومی', 'استقلال']
12
1	سرمربی سابق استقلال می گوید این استقلال توانایی بردن سپاهان در اصفهان را داردبه گزارش ایلنا، پرویز مظلومی سرمربی سابق استقلال معتقد است استقلال در بهترین شرایط آمادگی خودش قرار دارد و توانایی شکست دادن سپاهان را در اصفهان دارد او این بازی را حساس دانست زیرا به نوعی فینال لیگ است و هر تیمی ببرد به صدر جدول نزدیک‌تر خواهد شد.
2	باید قبول کنیم شرایط استقلال بسیار خوب است یعنی در واقع بهتر از این نمی‌شود فکر می‌کنم استقلال پس از پایان نیم‌فصل به صدر جدول خواهد رسید.
3	به هر حال تاثیر خودش را می‌گذارد البته آن طور که من شنیدم باشگاه مشکلات مالی بازیکنان را حل کرده و پرداختی‌های بسیاری را هم به بازیکنان داشته است.
4	به هر حال ا گر بازیکنان از نظر مالی دلشان قرص باشد تلاش‌شان هم برای موفقیت بیشتر خواهد شد.
5	فکر می‌کنم در حال حاضر هم این چنین است.
6	اگر هدف‌مان لیگ باشد همین بازیکنان کافی است اما این تیم در آسیا نیاز به تقویت دارد بخصوص اینکه این تیم در دفاع هم باید بازیکن جدیدی را جذب کند.
7	البته تبریزی هم هنوز به شرایط مطلوب بازنگشته و با توجه به اینکه ما باید در آسیا بازی کنیم این مساله شوخی‌بردار نیست.
8	در مورد بازیکن خارجی هم ما در جذبش همیشه مشکل داشتیم.
9	استقلال همیشه مقابل سپاهان کار سختی را در پیش داشت بخصوص که این بازی الان یک نوع فینال است و شش امتیازی است.
10	سپاهان نفرات خیلی خوبی دارد و امسال هم مدعی است فکر می‌کنم بازی زیبایی از آن دربیاید.
11	این استقلالی که دیدم توانایی شکست دادن سپاهان را در اصفهان دارد درست است که قلعه‌نویی سرمربی سابق استقلال روی این تیم شناخت دارد اما بیشتر بازیکنان عوض شده‌اند.
12	ویلموتس چرا آمد که حالا بخواهد برود این طور که فدراسیون هم می‌گوید دستمزد پنج ماه جلوتر او را نیز پرداخت کردند این مشکلاتی که ویلموتس می‌گوید چیست این مساله باید باز شود متاسفانه ما همشیه در انتخاب‌هایمان اشتباه داریم رفتن او الان به صرفه نیست او را باید هر چه زودتر بازگردانند تا روی مسابقات لیگ نظارت کند.
13	اگر قرار است برانکو برگردد خود ویلموتس بماند بهتر است اگر برانکو می‌آید خب بلازویچ را هم بازگردانند متاسفانه در ایران روی مربیان خارجی تبلیغات زیادی انجام می‌شود طرف را از عربستان انداختند بیرون بعد پیشنهاد نیمکت تیم ملی ایران را به او می‌دهند احترام خاصی برای برانکو قائل هستم اما باید بگویم او کارش را در ایران انجام داده است.
