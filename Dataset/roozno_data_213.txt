roozno_data###تشکیل بخش جدیدی در ارتش اسرائیل: کارکرد مرکز "فرماندهی امور ایران" چیست؟###http://roozno.com//fa/news/414052/تشکیل-بخش-جدیدی-در-ارتش-اسرائیل-کارکرد-مرکز-فرماندهی-امور-ایران-چیست###[]###2020-02-17 15:26:00###۴۱۴۰۵۲###['ارتش اسرائیل', 'فرماندهی امور ایران']
1@@@2@@@3
1	ارتش اسرائیل، یک مرکز فرماندهی زیر عنوان «فرماندهی امور ایران» را راه‌اندازی خواهد کرد.
2	بنا بر اعلام منابع اسرائیلی، تشکیل این واحد فرماندهی در برنامه چند ساله «آویو کوچای»، رئیس ستاد مشترک ارتش اسرائیل قرار گرفته است.
3	هدف از تشکیل این واحد، کسب برتری نظامی بر دشمنان اسرائیل است که در صدر اولویت‌های ارتش اسرائیل قرار دارد.
4	به گزارش روز نو ، رادیو فرانسه با اشاره به ایجاد بخش جدیدی در ارتش رژیم صهیونیستی با محوریت ایران نوشت: فرماندهی این واحد جدید در امور ایران در ارتش اسرائیل را یک افسر نظامی عالی‌رتبه، در سطح سرلشکر برعهده خواهد داشت.
5	هدف واحد «فرماندهی امور ایران»، تمرکز بر تحلیل تهدیدهایی خواهد بود که از جانب ایران متوجه اسرائیل است.
6	همچنین این واحد فرماندهی، برنامه‌ریزی برای برگزاری کارزار از سوی اسرائیل علیه جمهوری اسلامی ایران را هم برعهده خواهد داشت.
7	یکی دیگر از وظایف واحد فرماندهی امور ایران در ارتش اسرائیل تقویت قوای نظامی این کشور، با استفاده از تکنولوژی‌های پیشرفته، برای انجام عملیات نظامی علیه مواضع دشمنان اسرائیل خواهد بود.
8	برنامه تشکیل واحد فرماندهی امور ایران در ارتش اسرائیل به تائید نفتالی بنت، وزیر دفاع اسرائیل رسیده است.
9	این برنامه برای تائید در کابینه اسرائیل به نخست وزیر این کشور، بنیامین نتانیاهو تحویل داده شده است.
10	طرح منتسب به «آویو کوچای»، رئیس ستاد مشترک ارتش رژیم صهیونیستی، پیش از ارائه به وزیر دفاع و نخست‌وزیر اسرائیل به تائید بالاترین مقامات اردش اسرائیل رسیده است.
11	نفتالی بنت هم درباره این واحد فرماندهی جدید تاکید کرده است: این طرح به ارتش اسرائیل اجازه خواهد داد تا به هرگونه تهدید و وقوع درگیری در آینده در تمامی ابعاد خاتمه دهد.
12	نواندیش
