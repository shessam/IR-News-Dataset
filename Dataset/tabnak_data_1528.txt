tabnak_data###ثبت غیرحضوری درخواست فروش سهام‌عدالت در بانک‌ملت###https://www.tabnak.ir/fa/news/981079/ثبت-غیرحضوری-درخواست-فروش-سهام‌عدالت-در-بانک‌ملت###['اقتصادی', 'داخلی']###2020-05-28 17:32:00###۹۸۱۰۷۹###['سهام عدالت', 'فروش سهام عدالت', 'بانکداری اینترنتی ملت', 'سود سهام', 'آزاد سازی سهام']
1
1	دارندگان سهام عدالت که روش مستقیم آزاد سازی سهام را انتخاب کرده اند، می توانند از طریق سایت اینترنتی و سامانه بانکداری اینترنتی بانک ملت، درخواست فروش سهام خود را ثبت کنند.
2	به گزارش روابط عمومی بانک ملت، به دنبال اعلام شرایط ثبت درخواست فروش سهام دارندگان سهام عدالت از طریق بانک ها، بانک ملت علاوه بر ارایه این خدمت در شعب، امکان ثبت درخواست فروش به صورت غیرحضوری و اینترنتی را نیز از طریق سایت خود به نشانی و سامانه بانکداری اینترنتی فراهم کرده است.
3	براین اساس مشمولان این مرحله که سهام دارانی هستند که روش مستقیم مدیریت و آزاد سازی سهام را انتخاب کرده اند می توانند از راه های اشاره شده به آسانی و بدون مراجعه به شعبه سفارش فروش را ثبت کنند.
4	شایان گفتن است، در این مرحله صرفاً امکان ثبت درخواست فروش سهام عدالت برای آن دسته از سهام دارانی که شماره شبای بانک ملت خود را در سامانه سهام عدالت ثبت کرده و تاکنون نیز سود سهام مذکور را از طریق آن حساب دریافت می‌کردند، فراهم‌شده است.
5	کارگزاری‌های طرف قرارداد با بانک ملت (در حال حاضر شرکت کارگزاری بانک ملت) نیز پس از دریافت و جمع‌آوری درخواست‌های فروش سهام عدالت از بانک، با هماهنگی شرکت سپرده‌گذاری مرکزی و نهاد ناظر و مطابق با دستورالعمل‌ها و رویه‌های مربوطه، نسبت به فروش سهام متقاضیان اقدام و وجوه حاصله از فروش را به ‌حساب مشتری واریز می کنند.
6	بانک ملت در این گزارش افزوده است: امکان ثبت درخواست فروش سهام عدالت از طریق درگاه های حضوری و غیرحضوری برای هر مشتری صرفاً یک ‌بار میسر بوده و ثبت مجدد درخواست امکان‌پذیر نیست و اولویت ثبت درخواست فروش در روش حضوری و یا غیرحضوری کاملاً مشابه و یکسان بوده و هیچ‌کدام از روش‌های یادشده مزیتی بر دیگری ندارد.
7	همچنین تمامی هزینه‌های مربوط به فروش سهام عدالت اعم از کارمزدهای سهم بانک و سایر مراجع ذیصلاح از محل م بلغ فروش سهام کسر و خالص مبلغ به صورت مکانیزه به حساب مشتریان واریز خواهد شد.
8	بانک ملت از متقاضیان این طرح خواسته است در ثبت درخواست خود نهایت دقت را داشته باشند چرا که در صورت تایید نهایی درخواست فروش، امکان اصلاح یا ابطال درخواست فروش سهام عدالت وجود ندارد.
