tabnak_data###توافق برای اعزام لشکر ۱۰۱ هوابرد آمریکا به عراق تکذیب شد###https://www.tabnak.ir/fa/news/966092/توافق-برای-اعزام-لشکر-۱۰۱-هوابرد-آمریکا-به-عراق-تکذیب-شد###[]###2020-03-15 19:23:00###۹۶۶۰۹۲###['عراق', 'آمریکا', 'تنش']
1
1	سخنگوی عملیات مشترک عراق امروز (یکشنبه) در گفتگویی هرگونه توافق با آمریکایی‌ها برای اعزام لشکر ۱۰۱ هوابرد آمریکا به این کشور را تکذیب کرد.
2	به گزارش ایسنا، تحسین الخفاجی، سخنگوی عملیات مشترک عراق امروز در گفتگویی با سایت خبری "المعلومه" اظهار کرد: اخبار منتشر شده در رسانه‌ها درباره اعزام نیروهای لشکر ۱۰۱ هوابرد آمریکا به عراق کاملا بی‌اساس هستند و آمریکا نیز اعزام چنین نیروهایی به عراق را تکذیب کرد.
3	الخفاجی گفت: آمریکا به ما درباره اعزام این لشکر به عراق اطلاعی نداده است و توافقی در این مورد وجود ندارد.
4	برخی رسانه‌های داخلی عراق و نیز رسانه‌های خارجی عصر روز شنبه به نقل از یک منبع امنیتی این کشور اعلام کردند که قرار است نیروهای لشکر ۱۰۱ هوابرد آمریکا جهت تبادل موقعیت در یکی از پایگاه‌های نظامی عراق به این کشور اعزام شوند.
