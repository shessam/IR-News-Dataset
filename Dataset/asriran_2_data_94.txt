asriran_2_data###همسر استراماچونی: شیراز غافلگیرکننده بود/ شهری پر از تاریخ، زیبایی و مهمان‌نوازی###https://www.asriran.com/fa/news/697782/همسر-استراماچونی-شیراز-غافلگیرکننده-بود-شهری-پر-از-تاریخ-زیبایی-و-مهمان‌نوازی###['ورزشی']###2019-11-11 10:41:00###۶۹۷۷۸۲###['استراماچونی', 'دلیله', 'شیراز']
4
1	در روزهایی که مرد ایتالیایی نگرانی های زیادی از وضعیت مالی حاکم بر باشگاه استقلال و ادامه روند خوب این تیم دارد همسر این مربی از شگفتانه های ایران در حال لذت بردن است.
2	به گزارش "ورزش سه"، تعطیلی سه روزه تمرینات بعد از توفان استقلال مقابل صنعت نفت بهترین فرصت را در اختیار استراماچونی و خانواده اش قرار داد تا به جای بازگشت به ایتالیا به تماشای زیبایی های گردشگری ایران بپردازند.
3	به همین خاطر تدارک سفر به استان فارس و شهر پر از زیبایی شیراز برای مرد ایتالیایی و همسرش فراهم شد تا تعطیلات مهمان مردم خونگرم این دیار باشند.
4	برخلاف استراماچونی که در بازگشت از تعطیلات با اعتصاب بازیکنان روبرو و طی روزهای گذشته افکارش درگیر مشکلات مالی گریبانگر استقلال بود، همسرش دالیلا مثل تمام این مدتی که در ایران حضور دارد یک بار دیگر با انتشار پستی در صفحات مجازی خود به شگفتانه های زندگی در ایران پرداخت و این بار به تمجید از شیراز و مردمانش پرداخت.
5	شگفتی های سفر به شیراز برای دالیلا استراماچونی به قدری جذاب و حیرت انگیز بود که او در تعریف از این سفر زیر تصویر پست شده در اینستاگرام خود نوشت: «چقدر شیراز غافلگیرکننده بود.
6	شهری پر از تاریخ، زیبایی و مهمان‌نوازی!».
7	همسر سرمربی استقلال با این چند کلمه کاملا شهر شیراز و تاریخش را توصیف کرده است تا همین اتفاق بیشتر بر شهرت دیار گل و بلبل ایران در جهان بیافزاید.
