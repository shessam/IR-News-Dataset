asriran_1_data###چین: دیپلمات‌های خارجی به پکن نیایند###https://www.asriran.com/fa/news/721750/چین-دیپلمات‌های-خارجی-به-پکن-نیایند###['بین الملل']###2020-04-03 15:28:00###۷۲۱۷۵۰###['چین', 'پکن', 'دیپلمات']
4
1	وزارت امور خارجه چین از دیپلمات‌های خارجی خواسته است که به پکن سفر نکنند.
2	به گزارش ایسنا، به نقل از خبرگزاری رویترز، هوآ چویینگ، سخنگوی دستگاه دیپلماسی چین امروز (جمعه) اعلام کرد: وزارت امور خارجه چین به دیپلمات‌های خارجی توصیه می‌کند که آمدن به پکن را متوقف کنند.
3	این اقدام پس از آن روی داده که چین به طور موقت ورود بسیاری از اتباع خارجی را به منظور جلوگیری از شیوع کرونا متوقف کرده است.
4	سخنگوی وزارت امور خارجه چین در کنفرانس مطبوعاتی خود تصریح کرد، دستگاه دیپلماسی این کشور از ابتلای قطعی برخی از دیپلمات‌های خارجی به کرونا در چین مطلع است.
