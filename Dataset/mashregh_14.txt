mashregh###درباره تخصص‌های ویژه سردار قآانی چه می‌دانید؟###https://www.mashreghnews.ir/news/1033611/درباره-تخصص-های-ویژه-سردار-قآانی-چه-می-دانید###['سیاست']###2020-01-21 14:19:00###['1033611']###['سردار قاآنی', 'رمزگشایی', 'سپاه پاسداران', 'حرکت جوانمردانه']
5
1	به گزارش مشرق، مهدی جهان تیغی فعال رسانه ای طی یادداشتی در کانال تلگرامی خود نوشت:سپاه و به خصوص نیروهای قدس یک فرمانده کاریزماتیک و بی‌نظیر را از دست داده اند.
2	موضوعی که از هر طریق به آن نگاه کنید، خلل غیاب حاج قاسم سلیمانی احساس می‌شود.
3	اما فرماندهی رسمی سردار اسماعیل قاآنی در جبهه مقاومت آغاز شده، و جامعه تحلیلی و امنیتی جهان اینک درباره چشم انداز آینده سپاه قدس وارد ارزیابی و تحقیقات گسترده شده است.
4	درباره دوران جدید سپاه قدس نکات مهمی وجود دارد:1.
5	حاج قاسم با نظر خود، اسماعیل قاآنی را در سپاه قدس نگه داشت و پس از سالها هم رزم بودن در سپاه قدس، چندی قبل از شهادتش او را به عنوان گزینه مطلوب فرماندهی سپاه قدس معرفی کرده بود.
6	به بیان دیگر تدبیر حاج قاسم برای آینده سپاه قدس، شخص اسماعیل قآانی بوده است.
7	2.
8	اسماعیل قاآنی در نقطه عطف منطقه و سپاه قدس یعنی ایام جنگ 33 روزه در کنار این نیرو بوده و پس از آن در تمام نبردهای سپاه قدس از فلسطین تا سوریه و همه جغرافیای خاورمیانه حضور مستقیم داشته است.
9	به معنای دیگر او سالهاست در میدان جنگ با آمریکا و اسرائیل حضور مستقیم عملیاتی دارد.
10	3.
11	از محدود سوابق منتشر شده درباره اسماعیل قاآنی، مسئولیت های اطلاعاتی او در سپاه قابل توجه است.
12	او در حالی وارد سپاه قدس شد که تجربه اطلاعاتی خود را وارد این مجموعه کرد.
13	شاید بتوان او را از معماران یکی پیچیده ترین شبکه اطلاعاتی حال حاضر دنیا دانست.
14	برای درک این موضوع، مطالعه آخرین گزارش رسمی سازمان اطلاعات آلمانی که چند ماه قبل منتشر شده، کفایت کند.
15	در آن گزارش از اشراف اطلاعاتی سپاه قدس در قلب اروپا ابراز شگفتی شده بود و جالبتر آنکه در این گزارش رسمی آمده است که شبکه اطلاعاتی سپاه قدس بیشترین اشراف اطلاعاتی بر همه نهادهای اقتصادی و سیاسی رژیم صهیونیستی را در اروپا دارد.
16	بی جهت نیست که یکی از تخصص‌های ویژه سردار قاآنی را «رژیم صهیوننیستی» می‌دانند.
17	4.
18	سردار قاآنی در مراسم تودیع و معارفه خود، در رجزی قابل توجه اظهار داشت دشمن سردار سلیمانی را جوانمردانه خواهیم زد.
19	در وهله اول این موضوع اوج برتری جوانمردی و اخلاقی یک رزمنده جبهه مقاومت را در برابر ارتش تروریستی آمریکا نشان می دهد.
20	اما کمی دقت و لایه برداری از این کلید واژه جذاب، می‌تواند موید موضوعات دیگری هم باشد.
21	در دل واژه جوانمردی، جنگیدن مردانه، شفاف و آشکار نهفته است.
22	عملیات جوانمردانه یعنی شاهد دورانی از هماوردی شفاف‌تر و آشکارتر از گذشته جبهه مقاومت با آمریکا در سرتاسر منطقه خواهیم بود.
23	در بند بعدی این نوشته ابعاد دیگری از این عملیات جوانمردانه گفته خواهد شد.
24	5.
25	سردار قآنانی به علت سوابق امنیتی و اطلاعاتی سطح بالا و عدم حضور آشکار در رسانه ها، عنصری غیرقابل پیش بینی برای ارتش و سازمان اطلاعاتی آمریکا محسوب می شود.
26	اما موضوعی که آمریکایی ها را بیش از پیش سردرگم می کند، غافلگیری در میدان نظامی و امنیتی در یک جبهه جدید است.
27	آمریکایی ها به خوبی می دانند که علاوه بر عراق که اینک آسیب پذیرترین نقطه جهان برای آنها محسوب می شود، سردار قاآنی متخصص ویژه برخی از کشورهای غیر از عراق در منطقه است که ارتش و نهادهای آمریکا در آن حضور مستقیم و گسترده دارند.
28	به بیان دیگر قاآنی قادر است در صورت لزوم و صادر شدن دستور، جبهه جدید و خطرناکی همتراز عراق در یک نقطه و یا نقاطی دیگر از خاورمیانه دربرابر آمریکا فعال کند.
29	جبهه جدید نیز اگر قرار بر شکل گرفتن باشد البته مانند حمله به عین الاسد شفاف، آشکار و جوانمردانه خواهد بود.
30	6.
31	اما سپاه قدس بعد از شهادت سپبهد قاسم سلیمانی قطعا موفق تر از قبل خواهد بود.
32	زیرا رزمندگان بدون مرز این نهاد انقلابی از این پس پشتوانه برکات خون شهید سلیمانی را نیز با خود همراه دارند.
33	این انگاره بر اساس سنت و لطف الهی قطعی است که شهید سلیمانی از سردار سلیمانی برای جبهه باطل خطرناکتر خواهد بود.
