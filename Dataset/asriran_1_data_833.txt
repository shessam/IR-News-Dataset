asriran_1_data###بودروف قراردادش را با استقلال فسخ کرد###https://www.asriran.com/fa/news/721583/بودروف-قراردادش-را-با-استقلال-فسخ-کرد###['ورزشی']###2020-04-02 10:30:00###۷۲۱۵۸۳###['استقلال', 'برودوف']
6
1	مدافع بلغار استقلال بعد از خلف وعده مدیران استقلال قرار داد خود را با این باشگاه فسخ کرد.
2	به گزارش "ورزش سه"، بودروف بازیکنی است که در نیم فصل دوم با استقلال قرارداد امضا کرد و در مدتی که در استقلال حضور داشت حتی یک دلار از قراردادش از این باشگاه را هم دریافت نکرد.
3	بودروف در هنگام تعطیلی لیگ برتر به دلیل شیوع بیماری کرونا ایران را به مقصد بلغارستان ترک کرد و با ارسال یک نامه از طریق وکیل خود به مدیران استقلال تا ششم فروردین فرصت داد تا بخشی از مطالباتش را دریافت کند.
4	با این حال بی توجهی مدیران استقلال به درخواست این بازیکن باعث شد او از حق قانونی خود استفاده کند و امشب قرار داد خود را با آبی ها فسخ کند.
5	‌بودروف در مدت کوتاهی که عضو استقلال بود اسماعیل خلیل زاده، علی فتح الله زاده و جدیدا سعادتمند را به عنوان مدیرعامل و سرپرست در این باشگاه دید اما هیچ کدام خواسته های این مدافع بلغارستان را برآورده نکردند.
6	نکته مهم در مورد بودروف اینکه قرار داد او با استقلال یک سال و نیمه است و قرار بود در صورت رضایت کادر فنی قرارداد این بازیکن برای فصل دوم ادامه پیدا کند اما او از حق قانونی خود استفاده کرد و قرار داد خود را با آبی ها فسخ کرد.
7	این مسأله سریال ادامه دار مشکلات در استقلال است که با فسخ قرارداد بودروف بیش از پیش نمود کرد؛ در این بین میلیچ و دیاباته هم دقیقا با همین مشکل روبرو هستند و اگر احمد سعادتمند به عنوان مدیرعامل جدید باشگاه سریع فکری به حال این موضوع نکند ممکن است آنها هم قراردادهای خود را در روزهای آتی فسخ کنند.
8	گفتنی است قرارداد بودروف با استقلال ١٠٠ هزار دلار بود که این بازیکن در مدت حضور در جمع آبی ها هیچ پولی دریافت نکرد.
