tabnak_data###اسکورت تانکر‌های حامل بنزین ایران از سوی ارتش ونزوئلا / دیدار سه جانبه «زلمای خلیل زاد»، «اشرف غنی» و «عبدالله عبدالله» / اعلام تحریم‌های جدید آمریکا علیه وزیر کشور ایران و چند فرد و نهاد دیگر/ جنگ لفظی نمایندگان چین و آمریکا در نشست شورای امنیت بر سر سوریه###https://www.tabnak.ir/fa/news/979799/اسکورت-تانکر‌های-حامل-بنزین-ایران-از-سوی-ارتش-ونزوئلا-دیدار-سه-جانبه-زلمای-خلیل-زاد-اشرف-غنی-و-عبدالله-عبدالله-اعلام-تحریم‌های-جدید-آمریکا-علیه-وزیر-کشور-ایران-و-چند-فرد-و-نهاد-دیگر-جنگ-لفظی-نمایندگان-چین-و-آمریکا-در-نشست-شورای-امنیت-بر-سر-سوریه###['صفحه نخست', 'بین\u200cالملل']###2020-05-21 08:00:00###۹۷۹۷۹۹###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'کروناویروس']
1@@@2
1	دیدار سه جانبه «زلمای خلیل زاد»، «اشرف غنی» و «عبدالله عبدالله»، اعلام تحریم‌های جدید آمریکا علیه وزیر کشور ایران و چند فرد و نهاد دیگر، جنگ لفظی نمایندگان چین و آمریکا در نشست شورای امنیت بر سر سوریه و نشست چهار جانبه وزرای خارجه ترکیه، فرانسه، انگلیس و آلمان درباره سوریه، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به اسکورت تانکر‌های حامل بنزین ایران از سوی ارتش ونزوئلا نیز اشاره کرد.
3	به گزارش «تابناک»؛ وزیر دفاع ونزوئلا اعلام کرد، ارتش این کشور تانکرهای حامل بنزین ایران را زمانی که وارد منطقه ویژه اقتصادی ونزوئلا شوند، اسکورت خواهند کرد.
4	به گزارش اسپوتنیک، «ولادیمیر پادرینو» وزیر دفاع ونزوئلا که در یک مصاحبه تلویزیونی صحبت می‌کرد، افزود: ارتش ونزوئلا با اسکورت تانکرهای حامل بنزین ایران از آنها استقبال کرده و از مردم ایران برای همبستگی و همکاری با ونزوئلا قدردانی می‌شود.
5	وی همچنین گفت که دولت ونزوئلا در تماس با «امیر حاتمی» وزیر دفاع ایران است.
6	در پی انتشار گزارش‌هایی مبنی بر تهدید مقامات دولت آمریکا به ایجاد مزاحمت برای تانکرهای حامل سوخت ایران به مقصد ونزوئلا، در هفته‌ای که گذشت،سفیر سوئیس در تهران روز یکشنبه توسط سید عباس عراقچی، معاون سیاسی وزارت خارجه ایران احضار شد وعراقچی در این احضار به مقامات آمریکایی هشدار داد: هر گونه تهدید علیه نفتکش های ایرانی با واکنش فوری و قاطع ایران مواجه خواهد شد و دولت آمریکا مسئول عواقب آن خواهد بود.
7	از سوی دیگر، محمدجواد ظریف، وزیر خارجه نیز نامه‌ای هشدارآمیز به دبیرکل سازمان ملل نوشت.
8	سید عباس موسوی، سخنگوی وزارت امور خارجه نیز روز دوشنبه در نشستی خبری با بیان اینکه توصیه‌های لازم به آمریکایی‌ها درباره کشتی‌های ایرانی داده شده، تصریح کرد: امیدواریم آمریکایی‌ها دست به کار احمقانه‌ای نزنند، چون قطعا با پاسخ ایران مواجه خواهند شد.
9	«زلمایخلیل زاد» نماینده ویژه آمریکا در امور افغانستان روز چهارشنبه با «اشرف غنی» رئیس جمهور افغانستان و «عبدالله عبدالله» رقیب پیشین انتخاباتی او دیدار کرد.
10	در این دیدار سه طرف پیرامون دستیابی به یک توافق صلح با گروه طالبان با یکدیگر گفت‌وگو کردند.
11	این نخستین دیدارِ «زلمایخلیل زاد» با دو رقیب پیشین انتخابات ریاست جمهوری افغانستان است.
12	گفتنی است، روز یکشنبه با امضای یک موافقت‌نامه تقسیم قدرت میان نماینده ویژه آمریکا و دولت افغانستان، مانع اصلی از سر راه فرآیند صلح موردنظر آمریکا برداشته شد و عبدالله به ریاست شورای آشتی ـ که برای گفت‌وگو با طالبان تعیین شده است ـ منصوب شد.
13	اشرف غنی در خصوص دیدار خود با خلیل زاد گفت: دو طرف در مورد آتش بس با طالبان گفت‌وگو کردند.
14	غنی با صدور بیانیهایاعلام کرد: «دو طرف در مورد گام‌های آتی برای فرآیند صلح، گفت‌وگو و هر دو طرف بر موضوع برقراری یک آتش بس پیش از آغاز گفت‌وگوهای بین افغانی تأکید کردند».
15	طبق این بیانیه، دو طرف همچنین پیرامون نحوه تبادل زندانیان که طالبان پیش از آغاز گفت‌وگوها خواستار آن شده است، گفت‌وگو کردند.
16	گفتنی است، در بیانیه اشرف غنی هیچ اشاره‌ای به قطع کمک یک میلیارد دلاری آمریکا نشده است؛ کمکی که مقامات واشنگتن در ماه مارس به بهانه عدم موفقیت عبدالله و غنی در دستیابی به یک توافق از قطع آن خبر دادند.
17	شایان ذکر است، حضور خلیل زاد در منطقه با هدف تقویت تلاش‌ها برای آوردن دولت افغانستان و گروه طالبان به پای میز مذاکره است.
18	این در حالی است که طالبان به رغم توافق ۲۹ فوریه خود با آمریکا بر سر خروج نیروهای نظامی خارجی تحت رهبری آمریکا از خاک افغانستان در ازای تضمین‌های امنیتی طالبان، بر شدت عملیات‌ خشونت بار خود افزوده است، به گونه‌ای که در تازه‌ترین حمله این گروه به استان «تخار» در شمال شرقی افغانستان در شامگاه سه شنبه ۹ شبه نظامی طرفدار دولت افغانستان کشته شدند.
19	دفتر کنترل دارایی‌های وزارت خزانه‌داری آمریکا، روز چهارشنبه تحریم‌های جدیدی علیه ایران اعلام کرد.
20	در فهرستی که روی وب‌سایت وزارت خزانه‌داری آمریکا قرار گرفته، نام ۹ فرد و ۳ نهاد دیده می‌شود که به فهرست تحریم‌ها اضافه شده‌اند.
21	معاون هماهنگ کننده نیروی انتظامی جمهوری اسلامی ایران (ناجا)معاون حقوقی و امور مجلس ناجافرمانده ناجامرتبط با بنیاد تعاون ناجا، رئیس سازمان حفاظت و اطلاعات ناجا، معاون طرح و برنامه و بودجه ناجاوزیر کشور ایران، فرمانده سپاه حضرت ولیعصرجانشین فرمانده ناجا (معاون طرح و برنامه ستاد کل نیروهای مسلح)ندامتگاه مرکزی تهران بزرگنیروی انتظامی جمهوری اسلامی ایرانزندان قرچکتنش‌های فزاینده میان چین و آمریکا در خصوص همه‌گیری شیوع ویروس کرونا به صحن علنی نشست شورای امنیت در خصوص سوریه کشیده شد.
22	به نوشته رویترز، کلی کرافت، نماینده آمریکا در سازمان ملل متحد در این نشست از چین خواست با حمایت از یک قطعنامه درباره سوریهادعاهایش درباره رهبری دنیا برای مبارزه با کووید19 را به اثبات برساند.
23	نماینده چین در پاسخ گفت: پکن از ایالات متحده می‌خواهد تمرکزش را روی مبارزه با ویروس کرونا قرار دهد و ضمن خودداری از سیاسی‌کاری، به دنبال نجات جان انسان‌ها بوده و مسئولیت‌هایش را به گردن دیگر کشورها نیندازد.
24	«جائو لی جیان» سخنگوی وزارت امور خارجه جمهوری خلق چین هم روز سه‌شنبه در یک نشست خبری از اظهارات بی‌اساس دونالد ترامپ رئیس‌جمهور آمریکا علیه چین به‌ شدت انتقاد کرد و هدف از چنین اظهاراتی را تخریب وجهه پکن و منحرف کردن افکار عمومی از بی‌کفایتی دولت آمریکا در مهار بحران کرونا خواند.
25	سخنگوی دستگاه دیپلماسی چین در واکنش به نامه‌ای که اخیراً دونالد ترامپ برای رئیس سازمان بهداشت جهانی ارسال و در آن بار دیگر اتهامات علیه چین را تکرار کرده است، گفت: «هدف ترامپ این است که چهره پکن را در جهان تخریب کند.
26	»وی افزود: «ترامپ تلاش می‌کند مسئولیت‌های خود را به گردن سازمان بهداشت جهانی بیندازد و این نیز احتمالاً روشی برای منحرف کردن افکار عمومی است.
27	»این مقام چینی تصریح کرد: «تلاش برای تخریب چهره چین و انداختن مسئولیت عملکرد ضعیف دولت آمریکا در مواجهه با کرونا به گردن دیگران یک اشتباه محاسباتی است و باید گفت که هدف‌گیری آمریکا در این قضیه غلط است.
28	»نشست وزرای خارجه ترکیه، آلمان، انگلیس و فرانسه به صورت ویدئو کنفرانس برگزار شد.
29	در این نشست که با محوریت مقابله با شیوع کرونا و نیز تحولات منطقه‌ای انجام گرفت، نتایج نشست سران چهار کشور که در ماه مارس انجام شد نیز مورد بررسی قرار گرفت.
30	در آن نشست، وضعیت شیوع ویروس کرونا، آخرین تحولات در سوریه و ادلب، لیبی و نیز عراق مورد بررسی قرار گرفته بود.
31	وزرای خارجه چهار کشور نیز در تعقیب همین موضوعات، رایزنی های خود را ادامه دادند.
