roozno_data###در بازار سکه و طلا چه خبر است؟###http://roozno.com//fa/news/413793/در-بازار-سکه-و-طلا-چه-خبر-است###[]###2020-02-16 11:53:00###۴۱۳۷۹۳###['سکه وطلا', 'بازار']
1
1	آیت محمد، ولی رئیس اتحادیه کشوری طلا و جواهر گفت: درشرایط‌حاضر پیش‌بینی‌کردن بازار بسیار سخت است، چرا که نمی‌دانیم فردا ارز به چه سمت وسویی حرکت می‌کند، یا اینکه طلا در بازار‌های جهانی به چه نحوی معامله خواهد شد، بنابراین در حال حاضر نمی‌توان قیمت‌ها را پیش‌بینی کرد.
2	این روز‌ها قیمت‌ها در بازار سکه و طلا ارز سیر صعودی به خود گرفته، به‌طوریکه قیمت سکه مرز ۵ میلیون تومان را رد کرده، هر گرم طلای ۱۸ عیار نیز بیش از ۵۰۰ هزار تومان قیمت خورده و دلار هم در آستانه وورد مجدد به کانال ۱۴ هزار تومان قرار دارد.
3	به گزارشروز نو : وحید شقاقی شهری استاد دانشگاه با اشاره به اینکه این روز‌ها روی بازار ارز فشار سنگینی وجود دارد، به فرارو گفت: طی یک سال گذشته بانک مرکزی برای مداخله در بازار ارز دو ابراز در اختیار داشته، اولین آن مدیریت ریال است، در این مدت بانک مرکزی به دنبال آن بوده سرعت گردش پول را کاهش دهد، تا از این طریق ارزش ریال تقویت شود.
4	وی افزود: ابزار دوم نیز رفتار مداخله‌ای بانک مرکزی است که به عنوان بازار ساز سعی در کنترل و ثابت نگه داشتن نرخ دلار کرده است، به نظر می‌رسد بانک مرکزی تا حدودی در این کار موفق بوده، اما طی دو ماه گذشته نرخ دلار با افزایش بیش از دو هزار تومانی روبرو بود که این میزان در ۶۰ روز زیاد به نظر می‌رسد.
5	شقاقی اضافه کرد: بنابراین می‌توان نتیجه گرفت این دو ابزاری که به آن‌ها اشاره شد، در کوتاه مدت اثرگذار هستند و نمی‌توان این انتظار را داشت که برای همیشه کارساز باشند، بنابراین این کنترل بر بازار ارز نیز نمی‌تواند تا مدت طولانی وجود داشته باشد و به طور قطع اگر همین وضعیت در سال آینده نیز ادامه یابد، نرخ ارز با افزایش روبرو خواهد شد.
6	در بازارآیت محمد، ولی رئیس اتحادیه کشوری طلا و جواهرآخرین وضعیت بازار سکه و طلاآیت محمد، ولی رئیس اتحادیه کشوری طلا و جواهر در گفتگو با فرارو با اشاره به اینکه انتظار می‌رود دولت و بانک مرکزی به مانند ابتدای سال، بازار ارز را مدیریت کنند، گفت: این مدیریتی که بنده عرض کردم، در طی یک ماه اخیر انجام نشده و به همین خاطر است که شاهد هستیم، دلار مدام با نوسان قیمت روبرو است، با توجه به این موضوع نیز بازار سکه و طلا هم سیر صعودی به خود گرفته، امری که این روز‌ها آن را در بازار نظاره هستیم.
7	وی افزود: در هفته گذشته قیمت سکه تمام طرح جدید با افزایش زیادی روبرو بود، به طوریکه قیمت به ۵ میلیون و ۱۷۰ هزار تومان نیز رسید، اما در معاملات امروز شاهد بودیم که قیمت‌ها تا ۵ میلیون و ۱۲۰ هزار تومان نیز کاهش یافت، در این سه چهار روزه قدری از التهاب بازار سکه کاسته شده، اما با توجه به افزایش قیمت طلا در بازار‌های جهانی، کاهش قیمت در بازار داخل ادامه نیافت.
8	رئیس اتحادیه کشوری طلا و جواهر اظهار داشت: اونس‌طلا در بازار‌های جهانی نیز بعد از کاهش قیمت حدود ۱۰ دلاری که تجربه کرد، دوباره روز جمعه به بالای ۱۵۶۰ دلار افزایش پیدا کرد که این امر موجب شد در بازار داخل نیز قیمت‌ها دستخوش تغییر شود، به طوریکه هر گرم طلای ۱۸ عیار در داد و ستد‌های روز شنبه ۵۲۱ هزار و ۵۰۰ تومان قیمت خورد.
9	رئیس اتحادیه کشوری طلا و جواهر با بیان اینکه انتظار می‌رود در اسفندماه با توجه به اینکه اتفاق خاصی در پیش نیست، قیمت‌ها از ثبات برخوردار باشد، گفت: به دلیل اینکه به طور سنتی در این ماه، تقاضا برای طلا و سکه افزایش پیدا می‌کند، امیدواریم قیمت‌ها سیر کاهنده به خود بگیرد، تا مردم بتوانند بدون نگرانی از تغییر لحظه‌ای و مدام قیمت‌ها به کار‌های خود بپردازند و از این بابت دغدغه‌ای نداشته باشند.
10	وی با اشاره به اینکه صنف طلا و جواهر از نوسان شدید قیمت طلا و سکه آسیب شدیدی می‌بیند، بیان داشت: در چنین حالتی خرید و فروش به پایین‌ترین حد خود می‌رسد و با توجه به اینکه مردم نمی‌دانند در یک دقیقه بعد قیمت‌ها به چه سمت و سویی می‌رود، بنابراین همه صبر می‌کنند تا شرایط متعادل شود تا بعد از آن اقدام به خرید و یا فروش کنند.
11	در بازاراین روزها سکه تمام بیش از پنح میلیون تومان معامله می شودنمی‌توان بازار را پیش‌بینی کردمحمد‌ولی اضافه کرد: در شرایط‌ حاضر پیش‌بینی‌ کردن بازار بسیار سخت است، چرا که نمی‌دانیم فردا ارز به چه سمت و سویی حرکت می‌کند، یا اینکه طلا در بازار‌های جهانی به چه نحوی معامله خواهد شد، بنابراین در حال حاضر نمی‌توان قیمت‌ها را پیش‌بینی کرد.
12	این فعال بازار سکه و طلا با تاکید بر اینکه همواره قیمت‌ها در بازار داخل از دو مولفه نرخ ارز در داخل و قیمت طلا در بازار‌های جهانی تبعیت می‌کند، گفت: درحال حاضر نیز هر دو مولفه صعودی هستند، به طور طبیعی در چنین شرایطی نیز قیمت طلا و سکه در بازار داخل با رشد همراه خواهند شد، از سویی در برخی مواقع شاهد هستیم یک متغیر صعودی و آن یکی نزولی است، در چنین شرایطی بسته به اینکه کدامشان تاثیرگذارتر است، قیمت‌ها بر آن اساس تعیین می‌شود.
13	رئیس اتحادیه کشوری طلا و جواهر با اشاره به اینکه در مواقع افزایش قیمت، تقاضا در بازار سکه و طلا با کاهش روبرو می‌شود، گفت: با توجه به اینکه در حال حاضر نیز نوسانات در بازار وجود دارد، تقاضا برای خرید و فروش نیز از میزان آن کاسته شده، از سوی دیگر ما انتظار داریم که بانک مرکزی مدیریت موثر خود بر بازار ارز را به مانند ابتدای سال عملیاتی کند تا شاهد ثبات دوباره نرخ ارز باشیم، اتفاقی که در یک ماه اخیر شاهد آن نبوده‌ایم.
14	وی اذعان داشت: بجاست که بانک مرکزی به عنوان بازارساز اصلی در بازار ارز حضور فعالی داشته باشد و به تمام تقاضا‌های موجود جواب دهد، چرا که به ماه پایان سال نزدیک می‌شویم و با توجه به شرایطی که این ایام دارد، اقتضاء می‌کند، بازار‌های مختلف اعم از سکه، طلا، ارز و خودرو دارای ثبات باشند، تا مردم بتوانند با کمترین نگرانی فعالیت‌های مرتبط با آخر سال خود را پیگیری کنند.
15	محمد‌ولی همچنین با اشاره به اینکه در بازار‌های جهانی نیز تقاضا برای طلا با افزایش روبرو بوده، گفت: با توجه به محدودیتی که در عرضه طلا وجود دارد، برخی از کشور‌های اقدام به خرید طلا به عنوان پشتوانه پول ملی خود کرده‌اند که همین عامل قیمت هر اونس طلا در بازار‌های جهانی را با افزایش فزاینده‌ای در قیاس با مدت مشابه سال گذشته کرده است.
