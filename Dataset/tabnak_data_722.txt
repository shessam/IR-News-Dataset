tabnak_data###دعوت عباس از آلمان برای نظارت بر مذاکرات صلح خاورمیانه###https://www.tabnak.ir/fa/news/959943/دعوت-عباس-از-آلمان-برای-نظارت-بر-مذاکرات-صلح-خاورمیانه###[]###2020-02-18 13:24:00###۹۵۹۹۴۳###['خاورمیانه', 'آلمان', 'مذاکرات صلح']
1
1	رئیس تشکیلات خودگردان فلسطین در جریان تماس تلفنی با صدر اعظم آلمان، از وی برای نظارت بر مذاکرات صلح براساس قطعنامه‌های بین المللی و طرح صلح عربی دعوت کرد.
2	به گزارش ایسنا، به نقل از خبرگزاری رسمی فلسطین "وفا"، محمود عباس، رئیس تشکیلات خودگردان فلسطین با آنگلا مرکل، صدر اعظم آلمان تماس تلفنی برقرار کرد.
3	محمود عباس در جریان این تماس تلفنی شرح مفصلی در خصوص طرح ارائه شده خود به شورای امنیت داد.
4	در این طرح برگزاری کنفرانس بین‌المللی صلح و ایجاد مکانیسمی بین‌المللی چندجانبه که اساس آن کمیته چهارجانبه صلح (متشکل از روسیه، آمریکا، اتحادیه اروپا و سازمان ملل) و کشورهای دیگر هستند، مطرح شده است.
5	رئیس تشکیلات خودگردان فلسطین از آلمان خواست تا به مکانیسم نظارت بر مذاکرات صلح بر اساس قوانین بین‌المللی و طرح صلح عربی بپیوندد.
6	محمود عباس، پایبندی آلمان به قوانین بین‌المللی و راه حل دو کشوری را ستود.
7	همچنین صدر اعظم آلمان اعلام کرد که کشورش به حمایت از صلح خاورمیانه بر اساس راهکار دو کشوری و کمک به تحقق این امر ادامه خواهد داد.
