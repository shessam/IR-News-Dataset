asriran_1_data###9 محصول جدید ایران‌خودرو در سه سال آینده عرضه می شود (+اسامی و جزئیات)###https://www.asriran.com/fa/news/716283/9-محصول-جدید-ایران‌خودرو-در-سه-سال-آینده-عرضه-می-شود-اسامی-و-جزئیات###['اقتصادی']###2020-02-29 12:25:00###۷۱۶۲۸۳###['ایران خودرو', 'خودروی جدید']
1
1	معاون تحقیقات، طراحی و تكوین محصول ایران‌خودرو از تولید و عرضه 9 محصول جدید این خودروساز به بازار ظرف سه سال آینده، هم زمان با انجام تعهدات پیش‌فروش محصولات جاری خبر داد.
2	به گزارش، كیانوش پورمجیب در نشست خبری با اصحاب رسانه، عرضه 5 محصول سورن پلاس، سمند بهینه، و 207 پانوراما را برنامه توسعه محصول برای سال آینده دانست و گفت: چهار محصول صندوقدارK132، كراس اوورK125 و هاچ بك K121 و همچنین دنای برقی نیز از بهمن سال 99 تا بهمن 1401عرضه خواهد شد.
3	وی اقدامات توسعه‌ای ایران‌خودرو در شرایط تحریم را سبب حفظ رونق تولید و مقابله با اثرات تحریم صنعت خودرو دانست و درباره توسعه محصولات جاری ایران‌خودرو تاكید كرد: این توسعه همراه با ارتقای كیفیت و استاندارد و منطبق با الزامات قانونی خواهد بود.
4	تجهیز محصولات به نیز بخشی از برنامه‌های توسعه‌ای برای محصولات جاری است.
5	پورمجیب با اشاره به طراحی پلتفرم اختصاصی ایران خودرو و بیان این كه توسعه این پلتفرم با پوشش حداكثری استانداردها و الزامات به روز و قوانین داخلی و حتی بازارهای صادراتی خواهد بود گفت: پلتفرم ایران خودرو ضمن دارا بودن قابلیت انطباق با قوای محركه، عمق ساخت داخل بالایی داشته و كیفیت تولید آن در سطح كلاس جهانی است.
6	همچنین قابلیت پوشش سگمنت های مختلف خودرویی شامل سدان، وانت، هاچ بک و كراس اوور را خواهد داشت.
7	وی از تولید انبوه محصولات برمبنای پلتفرم جدید از سال 1400 خبر داد و گفت: از سرمایه گذاری‌های صورت گرفته استفاده بهینه خواهیم كرد.
8	معاون تحقیقات، طراحی و تكوین محصول ایران‌خودرو از تدوین نقشه راه این خودروساز به عنوان پیش‌نیاز توسعه محصولات آینده در حوزه‌های موتور، گیربكس، خودروهای برقی و هیبریدی، تكنولوژی و محصولات جدید خبر داد و گفت: در این مسیر، پروژه‌های توسعه‌ای جدیدی را تعریف كرده‌ایم.
9	طراحی، توسعه و بومی‌سازی پلتفرم مطابق با اهداف استراتژیك و نقشه راه توسعه محصول و پلتفرم ایران‌خودرو و همچنین پیشرانه‌های جدید مطابق با نقشه راه قوای محركه و مطالعات امكان‌سنجی توسعه محصولات هیبریدی و برقی از آن جمله است.
10	وی اضافه كرد: برای توسعه خانواده قوای محركه كم مصرف نیز برنامه‌های گسترده‌ای را درنظر گرفته‌ایم، كاهش تعداد سیلندرها به سه عدد، كاهش حجم موتور و به‌كارگیری سیستم توربو، به‌كارگیری سیستم‌های الكتریكی و توسعه میكروهیبرید بخشی از آن است.
11	پورمجیب درباره توسعه قوای محركه هیبرید و برقی نیز گفت: محصولات رانا و دناپلاس را برای تولید در این بخش توسعه داده‌ایم، همچنین برنامه‌ریزی توسعه محصولات جدید با قوای محركه هیبریدی و برقی نیز به منظور پوشش حداكثری نیازمندی‌های زیست محیطی را در دستور كار قرار داده‌ایم.
12	وی طراحی و توسعه گیربكس دستی شش دنده و آغاز تولید آن در سال 1400 و همچنین طراحی و توسعه گیربكس دوكلاچه اتوماتیك و تولید از سال 1402 را از جمله برنامه‌های ایران‌خودرو در بخش توسعه گیربكس محصولات دانست.
13	معاون تحقیقات، طراحی و تكوین ایران‌خودرو توسعه و بهبود قوای محركه جاری به منظور كاهش مصرف سوخت و آلایندگی را از برنامه‌های مهم و موثر این خودروساز عنوان كرد و گفت: بازنگری و بهبودهای قابل ملاحظه ای در طراحی سیستم‌های موتور به منظور كاهش مصرف سوخت انجام شده است.
14	فرآیند كالیبراسیون مدیریت موتور و ارتقای استاندارد آلایندگی و توسعه سیستم‌های كاتالیزور جدید نیز بخشی از برنامه‌های اجرا شده است.
15	پورمجیب توسعه موتور ای.
16	اف.
17	7 پلاس كه سهم بالایی در محصولات ایران‌خودرو دارد را بخشی از برنامه‌های توسعه‌ای در بخش موتور برشمرد و گفت: براساس الزامات قانونی ارتقای سطح آلایندگی خودروهای تجاری با موتور ملی به سطح یورو 5 و كاهش میزان مصرف سوخت خودروهای جاری با موتور ملی تا یك لیتر در سیكل تركیبی نسبت به حالت فعلی سبب توسعه موتور خانواده ای.
18	اف شده است.
19	این اقدام با حفظ مشخصه‌های موتوری مثل توان و گشتاور و دارا بودن پتانسیل توسعه بازار صادرات صورت گرفته است.
20	پورمجیب طراحی و توسعه موتور ای.
21	سی.
22	5 با سطح بالای داخلی‌سازی را از جمله دستاوردهای ایران خودرو در شرایط تحریمی و قطع همكاری‌های بین‌المللی دانست و گفت: این موتور قابلیت انطباق بر روی محصولات ایران‌خودرو را داشته و به میزان 5 درصد مصرف سوخت كم‌تری نسبت به موتور تی.
23	یو.
24	5 دارد.
25	همچنین با تولید این موتور علاوه بر حفظ سرمایه‌گذاری خط تولید موتور تی.
26	یو.
27	5، امكان دستیابی به استاندارد آلایندگی یورو5 برای محصولات جاری فراهم شده است.
28	وی از اجرای پروژه نصب موتور ایكس.
29	یو.
30	7 در محصولات پارس، سمند بنزینی و دوگانه سوز و 405 دوگانه‌سوز خبر داد و گفت: این اقدام علاوه بر ارتقای كیفی، كاهش مصرف سوخت و ارتقای سطح آلایندگی محصولات به یورو 5 را به دنبال خواهد داشت.
31	پورمجیب از به كارگیری فرمان برقی در محصولات پژو 207 و دناپلاس خبر داد و گفت: این اقدام سبب بهینه‌سازی مصرف سوخت و آلایندگی، افزایش راحتی و ایمنی و همچنین حذف روغن هیدرولیك خواهد شد.
32	وی ضمن اشاره به پروژه بهینه‌سازی سیستم دوگانه سوز محصول سمند گفت: از اجرای این پروژه دستیابی به اهداف پیمایش دست كم 300 كیلومتر، به حداكثر رساندن فضای صندوق عقب به دست كم 350 لیتر، بهبود ایمنی و رفتار دینامیكی خودرو و تعمیم این پروژه به خودروهای گازسوز دیگر را دنبال می‌كنیم.
33	بیشتر بخوانید:
