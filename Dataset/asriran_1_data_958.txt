asriran_1_data###رسانه ایتالیایی: اتلتتیکومادرید هم آزمون را می‌خواهد###https://www.asriran.com/fa/news/724130/رسانه-ایتالیایی-اتلتتیکومادرید-هم-آزمون-را-می‌خواهد###['ورزشی']###2020-04-19 10:14:00###۷۲۴۱۳۰###['ایتالیا', 'آزمون']
6@@@7
1	یک رسانه ایتالیایی از علاقه‌مندی اتلتتیکومادرید به جذب بازیکن ایرانی تیم زنیت اشاره کرد.
2	به گزارش ایسنا و به نقل از خبرگزاری تاس، باشگاه فوتبال اتلتیکومادرید اسپانیا علاقه‌مند به انتقال مهاجم ایرانی زنیت یعنی سردار آزمون است.
3	باشگاه زنیت پیش‌تر اعلام کرده بود تا پایان فصل گزینه‌های مربوط به نقل و انتقالات را در نظر نخواهد گرفت.
4	پیش از این گزارش شده بود که "ناپولی" ایتالیا، برای جذب این بازیکن حاضر است ۲۵ میلیون یورو به تیم زنیت پرداخت کند که با مخالفت تیم روسی روبرو شده است و باشگاه زنیت تمایل به جذب مبلغ بیشتری برای آزمون دارد و برای انتقال این بازیکن ایرانی ۳۵ میلیون یورو خواسته است.
5	همچنین در بین مدعیان احتمالی این بازیکن انگلیسی از وستهام و لسترسیتی نیز یاد شده است.
6	آزمون در این فصل ۲۹ بازی برای زنیت در تمام تورنمنت‌ها انجام داده که در آن ۱۴ گل به ثمر رسانده و هفت پاس گل داده است.
7	وی از فوریه ۲۰۱۹ بازیکن باشگاه سن پترزبورگ است، همچنین در روسیه نیز در "روبین کازان" و "روستوف" بازی کرده است.
8	"اتلتیکو" با ۴۵ امتیاز از ۲۷ مسابقه در رده ششم جدول قهرمانی اسپانیاست.
9	این مسابقات در تاریخ ۱۲ مارس به دلیل وجود ویروس کرونا متوقف شد.
10	الکس ولکی، استعدادیاب ایتالیایی، گفت که چندین باشگاه سری A علاقه‌مند به سردار آزمون مهاجم زنیت هستند.
11	در اوایل ماه مارس، اطلاعاتی منتشر شد مبنی بر این که ناپولی می‌خواست این ایرانی ۲۵ ساله را در ترکیب خود داشته باشد.
