tabnak_data###سرکرده جدید القاعده در شبه جزیره عرب تعیین شد###https://www.tabnak.ir/fa/news/961517/سرکرده-جدید-القاعده-در-شبه-جزیره-عرب-تعیین-شد###[]###2020-02-24 21:13:00###۹۶۱۵۱۷###['القاعده', 'شبه جزیره عربی', 'تروریسم']
1
1	پس از تایید خبر کشته شدن قاسم الریمی، سرکرده تشکیلات تروریستی القاعده در شبه جزیره عرب، این تشکیلات سرکرده جدیدی را تعیین کرد.
2	به گزارش ایسنا، به نقل از خبرگزاری اسپوتنیک، پس از گذشت چند روز از اعلام خبر کشته شدن قاسم الریمی از سوی آمریکا، تشکیلات القاعده تاکید کرد که خالد باطرفی، به عنوان سرکرده جدید این تشکیلات در شبه جزیره عرب انتخاب شده است.
3	خالد باطرفی، عضو برجسته ۴۵ ساله تشکیلات القاعده در شبه جزیره عرب و ملقب به "ابو مقداد الکندی" است.
4	باطرفی در سال ۲۰۱۱ در زندان مرکزی "بالمکلا" واقع در جنوب شرقی یمن بازداشت شد و در سال ۲۰۱۵ اشخاصی مسلح وابسته به تشکیلات القاعده به این زندان هجوم آورردند و بیش از ۳۰۰ زندانی را آزاد کردند که از میان آنها باطرفی بود.
