roozno_data###اختصاص ۲۰ درصد حقوق ماهانه فرماندهان سپاه به آسیب‌دیدگان کرونا###http://roozno.com//fa/news/421683/اختصاص-۲۰-درصد-حقوق-ماهانه-فرماندهان-سپاه-به-آسیب‌دیدگان-کرونا###[]###2020-04-12 14:41:00###۴۲۱۶۸۳###['سخنگوی سپاه', 'آسیب دیدگان کرونا']
1
1	سخنگوی سپاه پاسداران انقلاب اسلامی از تصمیم فرماندهان سپاه در اختصاص ۲۰ درصد حقوق ماهیانه خود تا پایان بحران کرونا در طرح کمک مومنانه به افرادی که شغل خود را از دست داده اند، خبر داد.
2	به گزارش روز نو ، سردار پاسدار رمضان شریف سخنگو و مسئول روابط عمومی کل سپاه از تصمیم فرماندهان سپاه برای اختصاص ۲۰ درصد از حقوق ماهیانه خود به افرادی که به دلیل شیوع بیماری کرونا شغل خود را از دست داده اند، خبر داد و گفت: فرماندهان در ستاد فرماندهی کل، حوزه مرکزی تا سپاه های استانی در این نهضت مومنانه مشارکت کرده اند و به فضل الهی تا پایان بحران کرونا با اختصاص ۲۰ درصد از حقوق ماهیانه خود بخشی از نیازهای این دسته از هموطنانی که تحت تأثیر بیماری کرونا شغل خود را از دست داده اند، را تامین خواهند کرد.
3	سردار شریف افزود: آحاد کارکنان سپاه پاسداران انقلاب اسلامی نیز آمادگی خود برای تخصیص بخشی از حقوق ماهیانه خود برای مشارکت در رزمایش کمک مومنانه را اعلام کرده‌اند که با هماهنگی کارگزینی رده مربوطه مورد اقدام قرار خواهد گرفت.
