roozno_data###آخرین اخبار کرونا در ایران؛ تعداد مبتلایان ۲۸ نفر شد / ۵ نفر جان باختند/ رییس شورای شهر تهران قرنطینه شد###http://roozno.com//fa/news/414853/آخرین-اخبار-کرونا-در-ایران-تعداد-مبتلایان-۲۸-نفر-شد-۵-نفر-جان-باختند-رییس-شورای-شهر-تهران-قرنطینه-شد###[]###2020-02-22 14:29:00###۴۱۴۸۵۳###['کرونا', 'ایران']
1
1	رئیس مرکز اطلاع رسانی وزارت بهداشت گفت: تعداد مبتلایان قطعی به ویروس کرونا در ایران به ۲۸ نفر و تعداد افراد فوت شده به ۵ نفر رسید.
2	به گزارش روز نو : کیانوش جهانپور با اعلام این خبر افزود: تا این لحظه ۷۸۵ فرد مشکوک به ویروس کرونا از بین هزاران فرد مراجعه کننده از مطب ها و کلینیک ها به مراکز وزارت بهداشت تحت آزمایش قرار گرفته اند و ظرف روز گذشته تعداد ۱۰ فرد مبتلای جدید به ویروس کرونا تشخیص قطعی شد که با توجه به آمار ۱۸ نفر روز گذشته مجموع این مبتلایان به ۲۸ نفر رسید.
3	وی گفت: از بین ۱۰ نفر فرد بیمار جدید شناسایی شده، هشت نفر در شهر قم بوده اند و دو نفر بیماران بستری در تهران هستند که از قم ارجاع شده اند.
4	سخنگوی قرارگاه مبارزه با کرونا ادامه داد: ۱۸ مورد مبتلای قبلی که تا روز گذشته شناسایی شده بودند نیز شامل دو مورد در استان گیلان، چهار مورد در تهران و ۱۲ مورد در استان قم است بنابراین اغلب مبتلایانی که تاکنون شناسایی شده اند و ابتلای آنها به ویروس کرونای جدید و بیماری کووید ۱۹ ثابت شده ساکن قم بوده یا طی روزها و هفته های گذشته به قم سفر داشته اند.
5	وی گفت: از مردم می خواهیم سفرهای ضروری خود را به شهرهایی که درگیر این بیماری هستند به خصوص شهر قم محدود کنند و توصیه های بهداشتی وزارت بهداشت به خصوص شست و شوی مداوم دست ها و پرهیز از دست دادن و روبوسی کردن را جدی بگیرند.
6	وزیر بهداشت: کیت تشخیص کرونا به اندازه کافی در کشور موجود استوزیر بهداشت، درمان و آموزش پزشکی گفت: کیت تشخیص بیماری کرونا در کشور به تعداد لازم موجود است.
7	تاکنون از ۲۸۵ فرد مشکوک تست گرفته شده و فقط نتیجه ۱۸ بیمار مثبت بوده است.
8	به گزارش روابط عمومی وزارت بهداشت، سعید نمکی افزود: بررسی همه موارد مشکوک ادامه دارد و آمار افراد مبتلا بین ساعت ۱۲ تا ۱۳ اعلام می شود که مربوط به افراد مبتلا تا روز گذشته و تا ظهر همان روز است.
9	وزیر بهداشت گفت: شایعاتی که درباره کمبود کیت تشخیصی کرونا وجود دارد کذب است.
10	کیت تشخیص این ویروس به اندازه کافی در کشور موجود است.
11	به اندازه کافی کیت و کارشناسان برجسته در دانشگاههای علوم پزشکی برای تشخیص بیماری داریم و از مردم می خواهیم به شایعات توجه نکنند و وزارت بهداشت هر موردی را به طور دقیق به مردم اطلاع رسانی می کند.
12	وی افزود: ممکن است افرادی دچار علایم بیماری شده باشند اما همه آنها کرونا نیست.
13	برای تشخیص این بیماری سه بار باید آزمایش انجام شود مرحله آخر آزمایشی است که در انستیتو پاستور انجام می شود و اگر این مرکز امضا کند به عنوان مبتلا به کرونای جدید است.
14	نمکی افزود: تهاجم و کشندگی ویروس کرونا از ویروس H۱N۱ که پاییز امسال کنترل کردیم به مراتب کمتر است و حتی مرگ آوری آن از سارس که در سال ۲۰۰۳ در چین شایع شد هم کمتر است و ویروس ضعیف تری است.
15	مشکل فقط سرایت بیشتر این ویروس است که افراد بیشتری را درگیر می کند.
16	وی ادامه داد: بر اساس پروتکل های سازمان بهداشت جهانی افراد که علایم بیماری را داشته باشند و چین یا کشورهای آلوده سفر کرده باشند به عنوان افراد مشکوک با آنها برخورد می کنیم.
17	هیج یک از افرادی که در قم گزارش شد سفری به کشور خارجی نداشتند حتی طبق اعلام خودشان با هیج تماسی با افراد آلوده به ویروس کرونا نداشند به همین علت همکاران ما در قم طبق پروتکل این افراد را به عنوان افراد مشکوک تلقی نکردند.
18	وزیر بهداشت گفت: با مشاهده تابلوی بیماری در این افراد و ابتلای آنها به عفونت دو طرفه تنفسی مشکوک شدند و بعد از بررسی به اینباور رسیدند که این افراد از نظر کرونا هم بررسی شوند که در مورد دو بیمار در استان قم نمونه برداری و آزمایش کرونا مثبت شد و متاسفانه فوت کردند.
19	نمکی افزود: پس از مشکوک شدن به این بیماران تیم وزارت بهداشت در بیمارستان مستقر شد و پس از بررسی مشخص شد و کار گسترده ای بر اساس پروتکل های سازمان بهداشت برای این بیماران انجام شد و متوجه شدیم که تعدادی از این بیماران با افرادی که از قم به شهرهای دیگر سفر کرده اند در تماس بوده اند به عنوان نمونه یک نفر که طبیب ما بود به اراک سفر کرده بود.
20	وی گفت: این پزشک که در روزهای اول حال مساعدی نداشت اکنون رو به بهبود است در اراک از هشت نفر دیگر هم تست گرفته شد که همگی منفی بود.
21	وزیر بهداشت افزود: همزمانی بروز مواردی از ویروس کرونا و شیوع ویروس آنفلوانزا در کشور کار را سخت کرده است و اکنون با نگاه سختگیرانه در مرحله اول همه موارد مشکوک را به نگاه به کرونا می سنجیم در حالی که خیلی از نقاط دنیا بر عکس این را می گویند.
22	هر موردی از این ویروس را پیدا کنیم و ثابت شود صادقانه به مردم اعلام می کنیم و مردم مطمئن باشند که هیچ موردی را پنهان نمی کنیم.
23	کدام اعضای شورای شهر در معرض ابتلا به کرونا هستند؟/ محسن هاشمی خود را قرنطینه کردشهردار منطقه ۱۳ مشکوک به کرونا در کنار رییس شورای شهر تهران/ چهار روز پیشمحسن هاشمی رئیس شورای شهر تهران در گفت‌وگو با فارس، درباره ملاقاتش با شهردار منطقه ۱۳(که در حال حاضر در بیمارستان به دلیل مشکوک بودن به ویروس کرونا بستری است) اظهار داشت: سه‌شنبه هفته گذشته جلسه شورایاران در منطقه ۱۳ تشکیل شد و علاوه بر من مسجد جامعی، میلانی از اعضای شورای شهر و برخی از همکاران روابط عمومی در این جلسه حضور یافتند.
24	(نکته دیگر این است که روز بعد از این ملاقات بنده با خانم نژاد بهرام و آقای فراهانی و نظری جلسه داشتم.
25	)وی افزود: رحمان‌زاده شهردار منطقه ۱۳ در جلسه ماسک بر صورت داشت و به من گفت آنفلوآنزا دارم و به دلیل اینکه در روز ۲۲ بهمن گشت زده‌ام دچار بیماری شده‌ام.
26	رئیس شورای شهر تهران ادامه داد: امروز از خانم خداکرمی که پزشک شورا هستند و عضو کمیته سلامت و محیط زیست بوده در مورد وضعیت جسمانی آقای رحمانی سوال کردم که ایشان به من گفتند از ۴ تست کرونا مجتبی رحمان‌زاده شهردار منطقه ۱۳ سه مورد آن مثبت بوده است.
27	وی بیان داشت: پس از اطلاع از این موضوع به هیأت رئیسه اعلام کردم که جلسه‌ای تشکیل دهند و در مورد برگزاری جلسات آتی شورا تصمیم بگیرند.
28	هاشمی بیان داشت: از آنجایی که هفته پیش من در کنار شهردار منطقه ۱۳ بودم امروز تصمیم گرفتم از منزل بیرون نیایم در حال حاضر علائمی از ابتلا به سرماخوردگی یا آنفلوآنزا ندارم.
29	وی گفت:‌امروز به ابراهیم امینی نایب رئیس شورا اعلام کردم که برای فردا اگر صحن تشکیل شد من حضور نمی‌یابم.
30	لوازم کافی پیشگیری از کرونا در اختیار پرستاران بیمارستان‌ها قرار گیردرئیس کل سازمان نظام پرستاری گفت: از مسئولان می‌خواهیم، به میزان کافی لوازم پیشگیری از ابتلا به کرونا شامل ماسک، دستکش و لباس یکبار مصرف، شیلد محافظ صورت و محلول های ضد عفونی کننده را در اختیار پرستاران بیمارستان‌ها قرار دهند.
31	محمد میرزابیگی روز شنبه در گفت وگو با خبرنگار ایرنا افزود: اکنون که رسما مشخص شده، تعدادی از موارد بیماری ناشی از ویروس کرونا در برخی استانها مانند قم، تهران و گیلان مشاهده شده و بیماران مبتلا، در تعدادی از بیمارستانها بستری هستند.
32	باید لوازم حفاظتی مثل لباس یکبار مصرف، شیلد محافظ صورت، ماسک، دستکش و….
33	را به میزان لازم و کافی در اختیار پرستاران قرار دهند تا پرستاران که در خط مقدم شناسایی و مراقبت از این بیماران هستند، از امنیت روانی و پیشگیری لازم برخوردار باشند و بتوانند با اطمینان و به راحتی از مردم و بیماران مراقبت کنند.
34	وی گفت: پرستاران در بخش های مختلف بیمارستانی از جمله اورژانس ها و سایر بخش های بستری اولین خط پاسخگویی به بیماران و مراجعه کنندگان هستند و باید بدون محدودیت، امکانات حفاظتی کافی را در اختیار داشته باشند اما اخباری که از برخی شهرها مانند قم و رشت به سازمان نظام پرستاری رسیده، نشان می دهد که این امکانات طبق پروتکل های استاندارد و به میزان کافی در اختیار همه پرستاران قرار نگرفته و گویا مقداری اعمال سلیقه در برخی بیمارستان ها دیده می شود که به هیچ عنوان قابل پذیرش نیست.
35	رئیس کل سازمان نظام پرستاری ادامه داد: با توجه به اهمیت حفظ سلامت کادر درمانی و پرستاران گله مندی از نبود کافی امکانات ایمنی در بین پرستاران بیمارستانها ولو به تعداد یک نفر هم باشد قابل اغماض نیست بنابراین از مسئولان وزارت بهداشت و دستگاه های مسئول می خواهیم به مدیران بیمارستانها توصیه کنند در امر پیشگیری، ‌ایمنی و سلامت پرسنل خساست به خرج ندهند و به میزان کافی این تجهیزات حفاظتی را که شامل دستکش، ماسک، شیلد محافظ صورت، لباس حفاظتی یکبار مصرف و محلول ضد عفونی کننده است، در اختیار پرستاران بیمارستانها قرار دهند.
36	میرزابیگی گفت: به هر حال پرستاران در خط مقدم مبارزه و کنترل بیماری ناشی از ویروس کرونا ( کووید۱۹) هستند و مواردی که از این بیماری تاکنون در کشور شناسایی شده نیز اغلب توسط پرستاران و همکاران آنها شناسایی شده اند و به آنها خدمت و مراقبت داده می شود.
37	وی افزود: وقتی بیمار را برای مراقبت در اختیار پرستار قرار می دهیم باید اول از خود پرستار و نیروی مراقبتی، به اندازه کافی محافظت و مراقبت کنیم.
38	این کار نیازمند این است که هم امکانات محافظتی کافی در اختیار پرستاران باشد و هم آرامش روانی کافی برای فعالیت داشته باشند.
39	رئیس کل سازمان نظام پرستاری ادامه داد: مساله بعدی تامین نیروی کافی پرستار در بیمارستانهاست.
40	تعداد زیادی از پرستاران سایر نقاط کشور این آمادگی را دارند که در هر استانی که نیاز به نیروی پرستار بیشتر وجود داشته باشد؛ به کمک همکاران خود بشتابند و در صورت اعلام وزارت بهداشت، سازمان نظام پرستاری نسبت به اعزام نیرو و تامین پرستار کافی اقدام می کند.
41	آزمایش کرونا برای افراد مشکوک بدون تاخیر انجام می شودآزمایش کرونا برای افراد مشکوک بدون تاخیر انجام می شودرئیس مرکز مدیریت بیماری های واگیر وزارت بهداشت، درمان و آموزش پزشکی گفت: کیت تشخیص اختصاصی کرونا در اختیار ایران قرار گرفته و برای افراد مشکوک بدون تاخیر و در سریعترین زمان ممکن انجام می شود اما اعلام بی مورد آمار کرونا مسئولیت بین المللی دارد.
42	به گزارش روابط عمومی وزارت بهداشت، محمدمهدی گویا روز شنبه افزود: از مردم می خواهیم به آمارهای نادرست و شایعات توجه نکنند و آمار و اطلاعات دقیق را از وزارت بهداشت بگیرند زیرا علایم بیماری ویروس کرونا بسیار شبیه بیماری های دیگر به خصوص آنفلوانزاست و تشخیص دقیق این بیماری فقط با تست اختصاصی امکانپذیر است.
43	وی گفت: کیت تشخیص این ویروس در هفته های اخیر تولید شده و در اختیار ایران نیز قرار گرفته است.
44	انجام این تست زمان مشخصی لازم دارد و چیزی نیست که بتوانیم در انجام آن دستکاری کنیم اما نمونه های مشکوک در سریعترین زمان ممکن که از آن سریعتر ممکن نیست به آزمایشگاه ارسال می شود و اگر در ساعات نصف شب نیز نمونه ها برسد به سرعت کار آزمایش انجام می شود.
45	وی گفت: کیت تشخیص این ویروس اکنون در اختیار دو آزمایشگاه ویژه در کشور قرار دارد.
46	انجام این تست کار تخصصی است و اطلاعات همه افرادی که برای آنها نمونه گیری می شود ثبت و در سریعترین زمان ممکن به مردم اعلام می شود.
47	مدیرکل تجهیزات و ملزومات پزشکی سازمان غذا و دارو طی بخشنامه‌ای بر لزومات رعایت مقررات فروش، توزیع و عرضه ماسک پزشکی و ممنوعیت صادرات ماسک تاکید کرد.
48	به گزارش روز شنبه سازمان غذا و دارو، در بخشنامه سیدحسین صفوی خطاب به مدیران عامل شرکت‌های تولیدکننده ماسک آمده است: پیرو موارد مطروحه در جلسات و مذاکرات قبلی در خصوص تولید و توزیع ماسک جراحی با توجه به شرایط کنونی کشور ضروری است به منظور مدیریت و جلوگیری از هر گونه اخلال در تامین، توزیع و انباشت غیرمجاز و احتکار تولیدکنندگان ماسک پزشکی ملزم به رعایت ابلاغی هستند.
49	وی در این بخشنامه تاکید کرد: با توجه به اعلام آمادگی هیات امنای صرفه‌جویی ارزی در معالجه بیماران به خرید نقدی این اقلام، فروش و تحویل فوری و روزانه ۵۰ درصد ظرفیت تولید روزانه کارخانه‌های تولیدی به هیات و توزیع از طریق هیات امنای ارزی تا اطلاع ثانوی الزامی است.
50	صفوی ادامه داد: بر اساس بخشنامه سازمان غذا و دارو مورخ ۲۳ بهمن ۹۸ صرفا مجاز به فروش و توزیع کالا به دانشگاه‌های علوم پزشکی سراسر کشور مراکز درمانی و توزیع کننده و پخش مجاز ثبت شده در سامانه imed.
51	ir بوده و لازم است از هر گونه فروش به اشخاص حقیقی و حقوقی غیرمجاز خودداری کنند و از هر گونه فروش و توزیع نامتعارف خودداری کنند.
52	مدیر کل تجهیزات پزشکی بهداشت تاکید کرد: آمار توزیع و عرضه اقلام مذکور را در سامانه توزیع سایت imed.
53	ir به صورت روزانه و برخط ثبت کنند و به اطلاع اداره کل تجهیزات پزشکی برسانند.
54	ممنوعیت هر گونه صادرات اقلام مذکور از جمله ماسک با توجه به نامه مورخ ۲۰ بهمن ۹۸ از هر طریق و تحت هر عنوان و تعرفه گمرکی ممنوع است.
55	صفوی افزود: تولید کنندگان این اقلام موطف به اعلام موجودی دقیق اقلام مذکور پزشکی به صورت مکتوب و الکترونیکی هستند و تولید این اقلام باید با حداکثر ظرفیت کارخانه تولید کننده ادامه یابد.
56	وی گفت: اعلام دقیق ظرفیت تولید روزانه اقلام توسط تولیدکننده به اداره کل تجهیزات پزشکی به صورت مکتوب و الکترونیکی باید انجام شود و رعایت ضوابط قیمت‌گذاری، حمایت از مصرف‌کنندگان و تولیدکنندگان و سقف قیمت فروش، توزیع و عرضه اعلامی اداره کل تجهیزات پزشکی الزامی است.
57	اما در صورت تعیین قیمت بالاتر از سقف قیمت‌های اعلامی، تولیدکننده می‌تواند ضمن توزیع با قیمت مذکور مدارک مربوطه را به اداره کل تجهیزات پزشکی ارسال کند.
58	وی افزود: عدم رعایت مقررات مبنی بر اخلال در نظام اقتصادی و سلامت کشور بوده و طبق قانون مجازات اخلال‌گران در نظام اقتصادی کشور پیگیرد قانونی دارد.
