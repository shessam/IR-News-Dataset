roozno_data###در شرق سوریه چه خبر است؟ / تحرکات جدید روسیه و آمریکا در منطقه نفت خیز سوریه / هدف، چیست؟ تقویت نفوذ یا تقسیم آن؟###http://roozno.com//fa/news/421919/در-شرق-سوریه-چه-خبر-است-تحرکات-جدید-روسیه-و-آمریکا-در-منطقه-نفت-خیز-سوریه-هدف-چیست-تقویت-نفوذ-یا-تقسیم-آن###[]###2020-04-14 10:58:00###۴۲۱۹۱۹###['شرق سوریه', 'روسیه آمریکا']
1
1	فرضیه دیگری که برای تقویت حضور نظامی مسکو در شمال سوریه وجود دارد، آن است که این حضور می تواند نوعی توازن بین نیروهای آمریکایی و نیروهای روسی، در این منطقه استراتژیک و غنی، برقرار کرده و به دمشق فرصتی برای سیطره کامل بر شرق سوریه بدهد؛ به نحوی که به یک صلح موقت با کردها منجر نشود.
2	ديمة ناصيف در المیادین نوشت: به نظر می رسد تحرکات جدید آمریکا با استفاده از عناصر خود در بین نیروهای«قسد» و بازگشت فعالیت آنها در شمال شرق سوریه، با هدف تثبیت نفوذ خود در این منطقه غنی از نفت صورت می گیرد.
3	به گزارش روز نو ، در ادامه این مطلب آمده است: نشست روسیسوری، با نمایندگان نیروهای دموکرات سوریه(قسد) که برای توافق در خصوص شرایط میدانی در منطقه شرق فرات در سوریه برگزار شد، به توافق هایی منجر شد که در نهایت، مرهون پایبندی قسد به آن است.
4	این توافق ها می تواند در چارچوب سیاسیمیدانی باشد؛ بویژه پس از آنکه تهدیدات ترکیه در خطوط تماس تل تمر و رأس العین، افزایش یافته است.
5	به گزارش منابع آگاه المیادین، فعالیتهای ارتش سوریه در غرب فرات از سر گرفته شده و همزمان، تجهیزات نظامی و سلاح به پایگاه روسیه در نزدیکی فرودگاه قامشلی رسیده است.
6	این تحرکات روسیه، با برافراشته شدن پرچمهای روسیه و سوریه در نقاط حضور ارتش سوریه در مناطق ابوراسین و تل تمر در استان حسکه، همزمان شده است.
7	مسکو که تا پانزدهم ژوئن به آنکارا مهلت داده است تا اجرای توافق اخیر در مورد حرکت دادن به یگانهای مشترک در مسیر«M4» و دور کردن نیروهای مسلح در مسافت 6 کیلومتری دو طرف راه را تکمیل کند، در واقع تلاش می کند با نیروهای ترکیه در شرق فرات مصالحه کند، تا فتیله هر گونه درگیری، به بهانه هدف گرفتن کردها و چانه زنی بین ادلب و شمال سوریه را خاموش کند.
8	طبق اطلاعات رسیده به المیادین، طرف روسی عزم جدی برای تغییر آرایش نیروهای خود در این مناطق دارد؛ تا از هر گونه برخورد بین ارتش ترکیه و نیروهای ارتش سوریه و قسد، جلوگیری کند؛ همانطور که گزارشها حاکی از آن است که روسیه و ترکیه به دنبال توافقی برای تثبیت یک نقطه مشترک در یکی از روستاهای استراتژیک سوریه هستند؛ تا مانع از تجاوزها شده و به سختیهای مردم سوریه پایان داده و توافق سوچی را به مرحله اجرا درآورند.
9	فرضیه دیگری که برای تقویت حضور نظامی مسکو در شمال سوریه وجود دارد، آن است که این حضور می تواند نوعی توازن بین نیروهای آمریکایی و نیروهای روسی، در این منطقه استراتژیک و غنی، برقرار کرده و به دمشق فرصتی برای سیطره کامل بر شرق سوریه بدهد؛ به نحوی که به یک صلح موقت با کردها منجر نشود.
10	اما واشنگتن، با وجود درگیری با بحران کرونا و افزایش تعداد مرگ و میرها در آمریکا تحت تاثیر این بیماری، به دنبال تغییر آرایش نیروهای خود در شرق سوریه است؛ همچنانکه به گزارش دیده بان معارض سوریه، به نقل از منابع کردی، نیروهای آمریکایی تمام نیروهای دموکرات سوریه که تعداد آنها بالغ بر صدها نفر است را به همکاری مجدد با خود فراخوانده اند.
11	منابع معارض سوریه تاکید می کنند که صدها نفر از عناصر قسد به پایگاههای نظامی آمریکا در دیر الزور و حسکه ملحق شدند و در اینجاست که نقش این نیروها در حمایت لجستیک برجسته می شود؛ این در حالی است که نیروهای قسد آموزش های نظامی خود را از آمریکایی ها دریافت می کنند و واشنگتن به قسد وعده داده است که در صورت بازگشت، حقوق ماهیانه بیشتری را به آنها اختصاص دهد.
12	به نظر می رسد این تحرکاتدر صورت صحت و درستی آن تلاشی است از جانب واشنگتن برای اینکه نفوذ خود را بار دیگر در منطقه شرق فرات، باز یابد؛ نفوذی که به دنبال اعلام رئیس جمهور آمریکا مبنی بر خروج نیروهایش از سوریه، تا حدی کاهش یافته بود.
13	اما در زمان حاضر، واشنگتن وارد عمل شده است تا راه را بر مسکو بسته و خود بر منابع نفتی شرق سوریه مسلط شود.
