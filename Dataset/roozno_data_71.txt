roozno_data###فاضل لنکرانی درباره تعهد دو میلیارد دلاری احمدی نژاد به ونزوئلا: پدرم گفت از او بپرسید در کشوری که این همه جوان بیکار وجود دارد، به چه ملاک شرعی دو میلیارد دلار تعهد به کشور کفر دادی؟‌ / مگر تو اختیار تام داری هر چه دلت بخواهد هر جا ببری؟ / تمام این پول را در قیامت ضامن هستی###http://roozno.com//fa/news/412716/فاضل-لنکرانی-درباره-تعهد-دو-میلیارد-دلاری-احمدی-نژاد-به-ونزوئلا-پدرم-گفت-از-او-بپرسید-در-کشوری-که-این-همه-جوان-بیکار-وجود-دارد-به-چه-ملاک-شرعی-دو-میلیارد-دلار-تعهد-به-کشور-کفر-دادی‌-مگر-تو-اختیار-تام-داری-هر-چه-دلت-بخواهد-هر-جا-ببری-تمام-این-پول-را-در-قیامت-ضامن-هستی###[]###2020-02-09 14:36:00###۴۱۲۷۱۶###['فاضل لنکرانی', 'احمدی نژاد']
1@@@2
1	حجت الاسلام محمد جواد فاضل لنکرانی: زمان یکی از دولت‌های قبل، رئیس جمهور کشور انقلابی ما به یکی از کشورهای آمریکای لاتین رفته و حدود دو میلیارد دلار تعهد داده بود.
2	شخصیتی به مرحوم والد ما(قدس سره) عرض کرد من فردا با ایشان ملاقات دارم شما مطلبی ندارید به او بگویم؟ فرمودند چرا، بگو در کشوری که این همه جوان بیکار وجود دارد، به چه ملاک شرعی دو میلیارد دلار تعهد به کشور کفر دادی؟‌ تمام این پول را در قیامت ضامن هستی، تو مگر اختیار تام داری هر چه دلت بخواهد هر جا ببری؟ این را باید صرف این مملکت اسلامی کنی.
3	فاضل لنکرانی درباره تعهد دو میلیارد دلاری احمدی نژاد به ونزوئلا: پدرم گفت از او بپرسید در کشوری که این همه جوان بیکار وجود دارد، به چه ملاک شرعی دو میلیارد دلار تعهد به کشور کفر دادی؟‌ / مگر تو اختیار تام داری هر چه دلت بخواهد هر جا ببری؟ / تمام این پول را در قیامت ضامن هستیرئیس مرکز فقهی ائمه اطهار(ع) با بیان اینکه هویت حوزه با انقلاب اسلامی گره خورده است، گفت: در این دهه مبارکه فجر انقلاب اسلامی که ایام الله است باید هرچه بیشتر امام و خدمات امام، جانفشانی‌ها و ایثارگری‌های شهدا را بشناسیم و بدانیم.
4	به گزارش روزنو ،حجت الاسلام محمدجواد فاضل لنکرانی در درس خارج اصول خود ضمن گرامیداشت سالروز پیروزی انقلاب اسلامی و یادبود شهدای انقلاب اسلامی، شناخت تاریخ انقلاب را برای طلاب ضروری دانست و گفت: این روزها رسانه‌ها تاریخ انقلاب را بیان می‌کنند.
5	بعد از شهریور ۱۳۲۰ محمدرضا پهلوی باید کسی را نزد مسئول امنیت سفارت انگلیس در روسیه و آمریکا می‌فرستاد تا از آنها اجازه بگیرد بر تخت پدرش بنشیند یا ننشیند؟سفارت روس گفته بود که برای ما فرقی نمی‌کند او بیاید یا دیگری!
6	مسئول امنیتی سفارت انگلیس گفته بود ما از محمدرضا گلایه داریم که شب‌ها رادیوی آلمان را گوش می‌دهد.
7	معلوم می‌شود نظری به آلمان دارد، اگر بخواهد پادشاه شود و جای پدرش بنشیند حق گوش دادن به رادیوی آلمان را ندارد، ذلت از این بالاتر؟!
8	کسی که می‌خواهد پادشاه یک مملکت شود باید مسئول امنیت سفارت انگلیس آن هم با شرط و شروط به او اجازه دهد.
9	او افزود: با آنکه آن زمان سن ما کم بود ولی در همین در و دیوار شهر قم عکس شاه را می‌چسباندند و می‌نوشتند شاه سایه خدا، تعبیر این بود که شاه ظل الله و سایه خدا در روی زمین است.
10	به قدری این آدم را باد کرده بودند و خودش هم به خودش باد کرده بود که یک فرعون به تمام معنا گشته بود.
11	رئیس مرکز فقهی ائمه اطهار(ع) با اشاره به ظلم هایی که حکومت پهلوی به علم و دانش و حوزه ها کرد، بیان داشت: زمان یکی از دولت‌های قبل، رئیس جمهور کشور انقلابی ما به یکی از کشورهای آمریکای لاتین رفته و حدود دو میلیارد دلار تعهد داده بود.
12	شخصیتی به مرحوم والد ما(قدس سره) عرض کرد من فردا با ایشان ملاقات دارم شما مطلبی ندارید به او بگویم؟ فرمودند چرا، بگو در کشوری که این همه جوان بیکار وجود دارد، به چه ملاک شرعی دو میلیارد دلار تعهد به کشور کفر دادی؟‌ تمام این پول را در قیامت ضامن هستی، تو مگر اختیار تام داری هر چه دلت بخواهد هر جا ببری؟ این را باید صرف این مملکت اسلامی کنی.
13	او با تصریح به اینکه جوانان از وضعیت کشور در زمان شاه بی خبر هستند، گفت: خاطرات زمان تبعید مرحوم والد ما در یزد فراوان است.
14	آن موقعی که ایشان را تبعید کردند از اساتید برجسته دروس خارج و سطح حوزه بود، در درس سطح ایشان ۳۰۰ الی ۴۰۰ نفر قبل از انقلاب شرکت می‌کردند.
15	یکی از علمای بزرگ به من می‌گفت: من از نجف آمده بودم و رفتم درس مرحوم بروجردی، بعد از درس ایشان دیدم یک شیخ جوانی زیر گنبد مسجد اعظم درس مکاسب می‌گوید و مسجد پر از جمعیت است.
16	نشستم دیدم چقدر این درس را عمیق می‌گوید.
17	پرسیدم ایشان کیست؟ گفتند حاج شیخ محمد فاضل است.
18	فاضل لنکرانی ادامه داد: یک چنین آدمی را به جرم امضای اطلاعیه مرجعیت امام تبعید کردند.
19	حالا چقدر آن زمان این مسئله خطرناک بود.
20	اولاً خیلی‌ها از ترس حاضر نشدند آن را امضا کنند.
21	نه این که به امام اعتقاد نداشتند، بخاطر آنکه ساواک زندگی‌شان را نابود می‌کرد، دوازده نفر امضا کردند که بعضی را زندانی و برخی را تبعید کردند، من خوب این صحنه در خاطرم هست که ایشان درسش را گفته و به منزل آمده بود.
22	والده ما مقداری هندوانه آماده کرده بود که پدرم میل کند.
23	درب خانه را زدند دو نفر از شهربانی آمده بودند.
24	ایشان که رفت درب را باز کند، اجازه ندادند برگردد و حتی عبایش را به دوش بگیرد، گفتند همین الآن باید بیایید.
25	ما عبای ایشان را به شهربانی قم بردیم.
26	او با بیان اینکه در تاریخ روحانیت بزرگانی که زندان رفته، شکنجه دیدند و شهید شدند، فراوان است، عنوان داشت: ما طلبه‌ها باید تاریخ انقلاب را بدانیم، الآن بحمدالله حوزه ما انقلابی است.
27	این حرف غلط است که بگوئیم حوزه دو گروه است انقلابی و غیر انقلابی.
28	نخیر، حوزه ما انقلابی است و شاهدش این است که در شهادت سردار سپهبد حاج قاسم سلیمانی طلبه‌ها چه حضور عجیب و باشکوهی در مسجد اعظم و میدان آستانه داشتند.
29	گاهی بعضی افراد از روی سادگی یا عدم دقت، چون از کُنه زمان پهلوی خبر ندارند، ارزش انقلاب را در این زمان درست نمی‌فهمند.
30	استاد حوزه علمیه قم با یادآوری مشکلات و فساد اقتصادی در کشور گفت: با این همه، عموم این مملکت می‌خواهند زیر فرمان اسلام حکومت کنند و بنای همه این است.
31	قانون اساسی ما، رهبری ما، دولت ما، ‌مجلس ما، قوه قضائیه ما افتخارشان این است که می‌خواهند زیر پرچم اسلام باشند، نه پرچم کفر.
32	او اضافه کرد: تمام دعواهای آمریکا و اذیت و آزارهایش برای این است که می‌خواهد ایران را زیر پرچم خودش بیاورد، چنانچه ایران زیر پرچم آمریکا برود ممکن است تحولات و آثار ظاهری به وجود آید، اما عزت و استقلال ایران را از بین خواهند برد، مثل سایر کشورهایی وابسته.
33	فاضل لنکرانی به طرح معامله قرن اشاره کرد و گفت: این قضیه اخیر را که در مورد فلسطین واقع شد ملاحظه کنید.
34	این ترامپ وحشی که واقعاً باید از او تعبیر به وحشی، دزد و غاصب کرد از آمریکا به آنجا آمده و سند قدس را در اختیار اسرائیل قرار می‌دهد!
35	تو چکاره‌ی دنیا هستی؟ تو مگر مالک قدسی، که به اسم معامله قرن حق بسیاری از فلسطینی‌ها را از بین برده و نابود می‌کنی؟ بعضی‌ها می‌گویند: به ما چه که اسرائیل چکار می‌کند، فلسطینی‌ها خود هر کاری می‌خواهند بکنند.
36	او اینگونه پاسخ داد: اسرائیل و صهیونیزم، دنبال هدم اسلام است و در آن تردیدی نیست.
37	فقط مسئله‌ گرفتن زمین در فلسطین نیست.
38	ما از کنار آرمان‌های امام خمینی(رضوان الله علیه) خیلی سطحی نگذریم.
39	هیچ انقلابی در هیچ دوره‌ای از تاریخ چنین رهبری مثل امام نداشته است.
40	رهبری که در فقاهت در اعلا درجه، در عرفان و فلسفه هم در اعلا درجه، در زهد و تقوا هم اعلا درجه، در إعراض از دنیا در اعلا درجه بود.
41	دنبال دنیای خودش نبود، وقتی آیت الله بروجردی(قدس سره) به رحمت خدا می‌روند، خود را کنار می‌کشد که مبادا این توهم ایجاد شود که ایشان می‌خواهد در مسیر مرجعیت خود تلاش کند، وقتی هم به نجف تبعید می‌شود از آنجا به مرحوم حاج احمد آقا نامه می‌نویسد که من راضی نیستم در مورد مرجعیت من تلاشی کنید، اینها واقعیت است.
42	فاضل لنکرانی بیان داشت: آرمان‌هایی که امام داشت، برخاسته از قرآن، خواست امام زمان(علیه السلام)، به عنوان یک تکلیف و وظیفه بود وگرنه برای خودش سر سوزنی فکر نمی‌کرد.
43	اینها برای ما ملاک است، به همین جهت بود که به ندای این رهبر، جوان‌های ۲۰ ساله و ۱۵ ساله و حتی کمتر از آن لبیک گفته و در خط مقدم جبهه حضور می‌یافتند.
44	او ادامه داد: در یک خانواده فرزند اول، فرزند دوم، فرزند سوم شهید می‌شد ولی باز پدر و مادر می‌گفتند هنوز هم حاضریم فرزندان دیگر خود را فدای این انقلاب کنیم.
45	ما نباید از کنار این انقلابی که این خون‌های پاک به پایش ریخته شده عادی عبور کنیم.
46	استاد حوزه علمیه قم ابراز داشت: باید تاریخ انقلاب را بشناسیم، آگاه بشویم، پهلوی چه کسی بود، چه مُهره‌ای بود؟ هم پدرش و هم خودش را غربی‌ها روی کار آوردند، آن هم برای چپاول و نابود کردن این کشور.
47	هیچ وقت هدف طاغوت، خدمت به مردم نبود، هدف غارتگری و چپاول و فساد بوده.
48	اگر در ظاهر هم کاری شده، بخاطر منافع خودشان یا به دستور اربابانشان بوده است.
49	بشناسیم اینها چه بودند؟ چی رفت و چی جای آن آمد؟‌او گفت: اینکه رهبر انقلاب در دیدار اخیر با اعضای شورای عالی حوزه بر «انقلابی بودن» تأکید می‌کنند، بخاطر این است که انقلابی بودن هویت و حقیقت حوزه است، نه یک شعار.
50	حوزه ما هویّتش با انقلاب گره خورده است، نه اینکه در کنار امورش یک کار جنبی انقلابی هم داشته باشد.
51	فاضل لنکرانی ابراز داشت: در این دهه مبارکه فجر انقلاب اسلامی که ایام الله است باید هرچه بیشتر امام و خدمات امام، جانفشانی‌ها و ایثارگری‌های شهدا را بشناسیم و بدانیم.
52	او در پایان گفت: انقلاب، یک عنایت ویژه و یک منّت بزرگ خدا بر این ملت بود و ما باید این انقلاب را حفظ کنیم و هر وظیفه‌ای بر عهده ما هست ان شاء الله به خوبی انجام دهیم.
