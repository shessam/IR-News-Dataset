roozno_data###سکوت پررمز و راز مسکو در قبال ترور سردار سلیمانی###http://roozno.com//fa/news/413201/سکوت-پررمز-و-راز-مسکو-در-قبال-ترور-سردار-سلیمانی###[]###2020-02-12 12:31:00###۴۱۳۲۰۱###['سکوت', 'ترور سردار سلیمانی']
1@@@2
1	با توجه به سکوت مسکو در قبال شرایط پیش آمده در منطقه، پس از ترور سردار سلیمانی، دیدارهای مکرر مقامات روسیه و اسرائیل برای تهران نگران کننده است.
2	به نظر می رسد علت سکوت مسکو تمایل نداشتن این کشور به جهش موقت یا کوتاه مدت در قیمت نفت در نتیجه این اتفاقات باشد.
3	به گزارش روزنو : روسیه از تشدید تنش ها میان ایران و اسرائیل بیم دارد و می خواهد به هر قیمتی که شده مانع تشدید تنش های آنها شود.
4	ولادیمیر پوتین، رئیس جمهوری روسیه در 23 ژانویه برای سومین بار از زمانی که رئیس جمهور شده است، به اسرائیل رفت و به عنوان مهمانی مهم، با استقبال مقامات اسرائیلی مواجه شد.
5	روابط روسیه و اسرائیل یک رابطه تاریخی است.
6	اگرچه در طول مدت ساللیان گذشته فراز و نشیب های بسیاری داشته است.
7	از جمله در بحث و اختلاف روسیه با کشورهای اروپای شرقی درباره نقش شوروی در آزادسازی اروپا از دست نازی ها، اسرائیل طرف روسیه را گرفت.
8	یک هفته بعد در 30 ژانویه، یعنی بعد از سفر پوتین به تل آویو، بنیامین نتانیاهو، نخست وزیر اسرائیل در چهارمین سفر خود در همین یک سال اخیر، به امید تقویت احتمال پیروزی خود در انتخابات اسرائیل، وارد مسکو شد.
9	در حال حاضر، روابط نزدیک با اسرائیل به عنوان متحد نزدیک ایالات متحده آمریکا و اروپا برای مسکو بسیار مهم است.
10	این رابطه تلاش غرب را برای منزوی کردن روسیه، بی ثمر می کند.
11	اسرائیل نقشی تعیین کننده در کمک به افزایش دستاوردهای روسیه در گفت وگو با غرب برای عادی سازی ایفا روابط می کند.
12	روسیه برای تثبیت موقعیت خود در سوریه و حفظ ثبات حکومت مورد حمایت خود در این کشور به همکاری و رابطه نزدیک با اسرائیل نیاز دارد.
13	روسیه و اسرائیل پیوندهای اقتصادی و فرهنگی زیادی نیز با یکدیگر دارند.
14	برای همین هر گونه تشدید تنش در روابط ایران و اسرائیل برای روسیه بسیار حائز اهمیت است.
15	به ویژه که روسیه روابط بسیار نزدیکی با ایران نیز دارد و در سایه تشدید تنش ها میان ایران و غرب نقشی تعیین کننده در مناسبات بین المللی تهران ایفا می کند.
16	با توجه به سکوت مسکو در قبال شرایط پیش آمده در منطقه، پس از ترور سردار سلیمانی، دیدارهای مکرر مقامات روسیه و اسرائیل برای تهران نگران کننده است.
17	به نظر می رسد علت سکوت مسکو تمایل نداشتن این کشور به جهش موقت یا کوتاه مدت در قیمت نفت در نتیجه این اتفاقات باشد.
18	با توجه به ادامه سیاست ژنرال سلیمانی توسط جانشین او، ترور وی به باز شدن فضای بیشتری برای روسیه در سوریه منجر نمی شود.
19	به نظر می رسد سکوت روسیه بیشتر حاصل درک این موضوع باشد که ایران خود با تحریک آمریکا زمینه ساز این اتفاق شده است.
20	همچنین روسیه از احتمال اقدام تهاجمی ایران در مقابل اسرائیل که ضد منافع روسیه است، بیم دارد.
21	روسیه تلاش کرده سیاستی متوازن را میان اسرائیل و ایران در پیش بگیرد و به آنها بقبولاند که روسیه تصمیم ندارد بین آنها یکی را انتخاب کند.
22	این سیاست و ظاهر شدن در نقش یک میانجی هم موقعیت سیاسی روسیه را در منطقه تقویت کرده و هم بر اعتبار این کشور در جهان افزوده است.
23	حمله ایران به اسرائیل این موقعیت را به چالش می کشد.
24	حمله ایران به اسرائیل بی تردید مداخله آمریکا و در نتیجه افتادن منطقه در ورطه جنگی بزرگ را در پی خواهد داشت و به همین علت روسیه می خواهد به هر قیمتی مانع از آن شود.
25	از سوی دیگر وقوع جنگ در نزدیکی حوزه نفوذ روسیه در آسیای مرکزی بر ثبات این منطقه نیز تأثیر منفی خواهد گذاشت.
26	سقوط حکومت فعلی ایران در نتیجه اقدام نظامی آمریکا نیز به نفع روسیه نیست؛ زیرا تضمینی وجود ندارد حکومت بعدی ایران طرفدار روسیه باشد.
27	با وجود فروکش کردن خطر جنگ ایران و آمریکا، اما باقی ماندن این خطر همچنان دورانی دشوار را برای مسکو در ایفای نقشی توازنی میان ایران و اسرائیل رقم زده است.
