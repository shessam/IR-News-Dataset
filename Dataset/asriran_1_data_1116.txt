asriran_1_data###آمریکا، نام عربستان را از فهرست سیاه قاچاق انسان خارج کرد###https://www.asriran.com/fa/news/734938/آمریکا-نام-عربستان-را-از-فهرست-سیاه-قاچاق-انسان-خارج-کرد###['بین الملل']###2020-06-26 16:16:00###۷۳۴۹۳۸###['آمریکا', 'عربستان']
6
1	دولت آمریکا نام عربستان را از فهرست سیاه کشورهایی که ادعا می‌شود هیچ اقدامی در حوزه قاچاق انسان نمی‌کنند، خارج کرد.
2	به گزارش ایسنا، به نقل از سی‌ان‌ان، در گزارش وزارت امور خارجه آمریکا درباره موضوع قاچاق انسان ادعا شده که عربستان در ۱۲ ماه گذشته "دستاوردهای کلیدی" در قبال این مساله به دست آورده است.
3	وزارت خارجه آمریکا همچنین این گونه توجیه کرد، عربستان اولین مکانیسم ملی مربوط به مراقبت از قربانیان قاچاق انسان را اجرا کرده و دولتش به طور شفاف داده های خود را شامل افزایش موارد پیگرد قانونی و محکومیتها بر طبق قانون مبارزه با قاچاق خود را گزارش داده است.
4	عربستان "در طول یک سال گذشته دو مقامش را که در جرایم مربوط به قاچاق انسان دست داشته اند محکوم به مجازات حبس کرده است.
5	در نتیجه نام عربستان از رده سوم بدترین کشورها در حوزه برخورد با قاچاق انسان به رده دوم متنقل شده است اما همچنان نیاز است که مقامهای این کشور دست به اصلاحاتی اساسی برای مبارزه با قاچاق انسان بزنند.
6	رده دوم شامل کشورهایی است که در معرض تبعات بالقوه‌ای از جانبه آمریکا قرار نمی‌گیرند و همینطور که این گزارش ذکر کرده آنها "تلاش های چشمگیر" برای تبعیت از استانداردهای آمریکا برای مبارزه با قاچاق انسان انجام داده‌اند.
7	کشورهای رده سوم به عنوان بدترین کشور ها ممکن است در معرض مجازاتهایی همچون کاهش کمک خارجی خارج از حوزه انساندوستانه و یا تجاری قرار بگیرند و یا در ارتباط با شرکت مقام‌ها و کارمندان دولتشان در برنامه‌های تبادل فرهنگی و آموزشی مجازات شوند.
8	عربستان یکی از پنج کشور حذف شده توسط وزارت خارجه آمریکا از فهرست بدترین کشورها در حوزه برخورد با قاچاق انسان است.
9	دیگر اسامی خارج شده عبارتند از بوتان، جمهوری دموکراتیک کنگو، گینه استوایی و گامبیا.
