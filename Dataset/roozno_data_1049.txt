roozno_data###آخرین وضعیت ۵ نفتکش ایرانی عازم ونزوئلا / نفتکش‌های اول به یکی از بنادر ونزوئلا نزدیک شده / ورود دومین نفتکش به دریای کارائیب / سه کشتی دیگر در حال عبور از اقیانوس اطلس###http://roozno.com//fa/news/428294/آخرین-وضعیت-۵-نفتکش-ایرانی-عازم-ونزوئلا-نفتکش‌های-اول-به-یکی-از-بنادر-ونزوئلا-نزدیک-شده-ورود-دومین-نفتکش-به-دریای-کارائیب-سه-کشتی-دیگر-در-حال-عبور-از-اقیانوس-اطلس###[]###2020-05-25 13:00:00###۴۲۸۲۹۴###['5 نفتکش ایرانی', 'ونزوئلا']
1
1	نخستین نفتکش حامل سوخت ایران به یکی از بنادر ونزوئلا نزدیک شده و این در حالی است که دومین نفتکش نیز روز شنبه وارد دریای کارائیب شده و در آستانه ورود به آبهای ونزوئلاست.
2	به گزارش روز نو ، پنج کشتی به نام‌های «فورچون»، «فارست»، «فاکسون»، «پتونیا» و «کلاول» حامل سوخت ایران بوده و راهی ونزوئلا شده‌اند.
3	به گزارش بامداد دوشنبه رویترز، بنا به اعلام یک منبع در شرکت PDVSA ونزوئلا و بر اساس داده‌هایی که شرکت «رفینیتیو ایکان» جمع‌آوری کرده، نفتکش فروچون قرار است تا ساعاتی دیگر در بندر «ال پالیتو» ونزوئلا پهلو بگیرد.
4	همچنین دومین کشتی نیز که فارست نام دارد، روز شنبه وارد دریای کارائیب شد.
5	سه کشتی دیگر نیز در حال عبور از اقیانوس اطلس هستند.
6	در همین حال، یورونیوز نیز بامداد امروز در گزارشی آورده است که نفتکش‌های ایرانی یکی پس ازدیگری وارد آبهای ساحلی ونزوئلا می شوند.
7	این منبع خبری افزود: دومین ️نفتکش از ناوگان اعزامی ایران به ونزوئلا به نام فارست تا ساعتی دیگر وارد منطقه اسکورت در آبهای ساحلی ونزوئلا در دریای کارائیب خواهد شد و پس از ورود به منطقه انحصاری اقتصادی ونزوئلا، با اسکورت ناوهای نظامی این کشور به سمت یکی دیگر از بنادر ونزوئلا هدایت خواهد شد.
8	بنا به این گزارش، نخستین نفتکش ایرانی به نام فورچون که با اسکورت ناوهای جنگی ونزوئلا به سمت یکی از بنادر این کشور در حرکت است، حدود ساعت ۸ صبح امروز به وقت ایران در بندر تعیین شده پهلو گرفته و محموله خود را تخلیه می کند.
9	در ادامه گزارش یورونیوز آمده است: سومین نفتکش ایران به نام فاکسون نیز روز چهارشنبه ۲۷ می حدود ساعت ۱۴:۰۰ به وقت محلی (۲۲/۳۰ به وقت تهران) به موقعیت اسکورت خواهد رسید.
10	روز گذشته و همزمان با ورود نخستین نفتکش ایران به آبهای انحصاری اقتصادی ونزوئلا، هشتک #GraciasIran (تشکر ایران) ترند اول توییتر ونزوئلا شد.
11	نیکولاس مادورو رییس جمهوری ونزوئلا نیز ساعاتی پیش ضمن تشکر دوباره از حمایت‌های ایران، تأکید کرد: کاراکاس و تهران هر دو خواهان صلح هستند.
12	ما حق داریم آزادانه تجارت کنیم.
13	وی، ایران و ونزوئلا را دارای «مردمانی انقلابی» نامید که «هرگز در برابر امپراتوری آمریکای شمالی به زانو در نخواهند آمد.
14	»
