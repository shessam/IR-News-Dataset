tabnak_data###رئیس جمهور عراق تا ۲۴ ساعت آینده نخست وزیر را معرفی می‌کند###https://www.tabnak.ir/fa/news/966080/رئیس-جمهور-عراق-تا-۲۴-ساعت-آینده-نخست-وزیر-را-معرفی-می‌کند###[]###2020-03-15 19:11:00###۹۶۶۰۸۰###['عراق', 'نخست وزیر عراق', 'بغداد']
1
1	رئیس جمهور عراق قصد دارد "نعیم السهیل" را به نخست وزیری این کشور منصوب کند.
2	به گزارش ایسنا، به نقل از سایت عراق، یک منبع سیاسی امروز (یکشنبه) در گفتگو با شبکه تلویزیونی سومریه نیوز عراق فاش کرد که برهم صالح، رئیس جمهور این کشور قصد دارد نعیم السهیل را در پست نخست وزیری منصوب کند.
3	این منبع افزود: این تصمیم پس از موافقت اولیه احزاب شیعه گرفته شد.
4	احمد الاسدی، رئیس فراکسیون سند ملی در پارلمان عراق نیز امروز اعلام کرد: امشب نام نخست وزیر مکلف اعلام خواهد شد.
5	یک منبع در دفتر ریاست جمهوری عراق نیز امروز از توافق فراکسیون‌های سیاسی عراق درباره نخست وزیر کابینه انتقالی خبر داد.
6	این منبع در گفتگو با شبکه خبری روسیا الیوم اظهار کرد: برهم صالح امشب یا فردا (دوشنبه) نخست وزیر مکلف را معرفی خواهد کرد.
7	او افزود: نعیم السهیل که در حال حاضر به عنوان معاون رئیس دفتر ریاست جمهور عراق مشغول به فعالیت است، همان شخصی است که فراکسیون‌های عراق در مورد او به توافق رسیده‌اند.
8	بر اساس قانون اساسی عراق مهلت رئیس جمهور این کشور برای تعیین نخست وزیر کابینه انتقالی فردا به پایان می رسد.
