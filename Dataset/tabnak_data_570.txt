tabnak_data###بورس آسیا افت کرد؛ یوآن بالا رفت###https://www.tabnak.ir/fa/news/958190/بورس-آسیا-افت-کرد-یوآن-بالا-رفت###['بورس', 'بین\u200cالملل']###2020-02-10 15:10:00###۹۵۸۱۹۰###['سرمایه\u200cگذاران', 'منطقه آسیا', 'چین']
1
1	همزمان با ادامه تلاش سرمایه‌گذاران برای ارزیابی دقیق زمان بازگشت و بهبود فعالیت‌های اقتصادی پس از ضربه سنگین ویروس کرونا، بورس در سرتاسر منطقه آسیا اقیانوسیه کاهش یافت.
2	به گزارش ایبِنااز بلومبرگ، شاخص‌ها در هنگ کنگ، شانگهای، توکیو و سئول پایین‌تر از روزهای گذشته بود.
3	با این حال پس از انتشار گزارشی مبنی بر اینکه تولیدکنندگان عمده محصولات شرکت اپل برای ادامه تولید برخی محصولات چراغ سبز دریافت کردند، نوسان بازار کمی تعدیل شد.
4	این اتفاق افت معاملات آتی سهام را در بورس آمریکا خنثی کرد و در نتیجه معاملات تا غروب روز گذشته در توکیو با اندکی افزایش صورت گرفت.
5	دلار استرالیا بالا رفت و یوآن نیز افزایش یافت و در خارج از چین هر دلار با قیمتی بالاتر از ۷ یوآن معاوضه شد؛ نفت نیز در نیویورک هر بشکه حدود ۵۰ دلار داد و ستد شد.
6	با توجه به افزایش شمار مبتلایان به کرونا در خارج از چین، سرمایه گذاران اوضاع را به دقت زیر نظر دارند.
7	در این بین، مقامات پولی و مالی در بازارهای نوظهور وارد عمل شده اند.
8	بانک مرکزی چین امروز (دوشنبه) برای آنکه نقدینگی بازار را در سطح بالا نگه دارد، از طریق توافق نامه‌های بازخرید مجدد وارد عمل شد.
9	«دیانا موسینا» اقتصاددان شرکت سرمایه‌گذاری «اِی‌اِم‌پی کپیتال» استرالیا در اینباره گفت: ویروس کرونا به نظر برای مدتی طولانی‌تر فعال خواهد بود، افراد بیشتری را آلوده می‌کند و در نتیجه ضرر ناشی از آن نیز بزرگ‌تر خواهد بود.
10	نمی‌توان تمام آثار منفی ناشی از آن را در سه ماه نخست سال جبران کرد.
