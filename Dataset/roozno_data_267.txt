roozno_data###واکنش جهانگیری به نامه منتشر شده از سوی یکی از متهمان محیط زیستی: روز یکشنبه حتما در دولت این موضوع را مطرح می‌کنیم / اگر لازم باشد در دولت افرادی را مامور می‌کنیم تا با رئیس قوه قضائیه گفت‌وگو کنند###http://roozno.com//fa/news/414399/واکنش-جهانگیری-به-نامه-منتشر-شده-از-سوی-یکی-از-متهمان-محیط-زیستی-روز-یکشنبه-حتما-در-دولت-این-موضوع-را-مطرح-می‌کنیم-اگر-لازم-باشد-در-دولت-افرادی-را-مامور-می‌کنیم-تا-با-رئیس-قوه-قضائیه-گفت‌وگو-کنند###[]###2020-02-19 12:57:00###۴۱۴۳۹۹###['جهانگیری', 'متهمان محیط زیست']
1@@@2
1	معاون اول رئیس جمهوری در پاسخ به پرسشی درباره نامه منتشر شده از سوی یکی از متهمان محیط زیستی و ادعای او مبنی بر انجام برخوردهایی بر خلاف عرف با او در روند بازجویی گفت: من این نامه را ندیدم و در جریان موضوع آن نیستم، روز یکشنبه حتما در دولت مطرح می‌کنیم .
2	اگر لازم باشد در دولت افرادی را مامور می‌کنیم تا با رئیس قوه قضائیه گفت‌وگو کنند.
3	به گزارش روز نو :واکنش جهانگیری به نامه منتشر شده از سوی یکی از متهمان محیط زیستی: من این نامه را ندیدم و در جریان موضوع آن نیستم / روز یکشنبه حتما در دولت این موضوع را مطرح می‌کنیماسحاق جهانگیری در حاشیه جلسه هیئت وزیران در جمع خبرنگاران با اشاره به برگزاری انتخابات مجلس شورای اسلامی در روز جمعه و دعوت از مردم برای مشارکت در این انتخابات، اظهار کرد: مجلس شورای اسلامی یکی از ارکان مهم تصمیم گیری در نظام است و هرچه جایگاه آن قویتر باشد و نمایندگان آن با پشتوانه بالاتری از رای مردم انتخاب شوند، قدرت اثر گذاریش بیشتر است و می‌تواند برای حل مسائل کشور کارهای جدی‌تری انجام دهد.
4	وی افزود: در مقطع فعلی به دلیل شرایط بین‌المللی و منطقه‌ای انتخابات مجلس شورای اسلامی از اهمیت ویژه تری نسبت به گذشته برخوردار شده است.
5	فکر می‌کنم مردم ایران در این ۴۰ سال نشان دادند در مقاطع حساس که کشور نیازمند حضور سرنوشت‌ساز آنها بوده، الان هم نیاز به این حضور است و ان‌شاء الله در انتخابات دوم اسفند شاهد حضور خوب مردم پای صندوقهای رأی باشیم و ان‌شاءالله مجلسی قوی شکل بگیرد تا بشود برای حل مسائل کشور گام های جدی تری بردارند.
6	معاون اول رئیس جمهوری در ادامه در پاسخ به این پرسش که آیا دولت به عنوان مجری قانون اساسی از پتانسیل های قانون اساسی برای بیان اعتراضات خود نسبت به روند بررسی صلاحیت کاندیداهای انتخابات مجلس استفاده کرد؟ خاطرنشان کرد: الان دیگر زمان این حرف‌ها گذشته و باید به این فکر کنیم که دوم اسفند باشکوه برگزار شود؛ جای گله ها و مسائلی وجود دارد که باید بعد از انتخابات به صورت جدی به آنها پرداخته شود، شاید به یکسری راهکار هایی هم دست یافتیم.
7	جهانگیری همچنین در پاسخ به پرسشی درباره نامه منتشر شده از سوی یکی از متهمان محیط زیستی و ادعای او مبنی بر انجام برخوردهایی بر خلاف عرف با او در روند بازجویی گفت: من این نامه را ندیدم و در جریان موضوع آن نیستم، روز یکشنبه حتما در دولت مطرح می‌کنیم .
8	اگر لازم باشد در دولت افرادی را مامور می‌کنیم تا با رئیس قوه قضائیه گفت‌وگو کنند.
