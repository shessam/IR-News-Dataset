asriran_2_data###وزیر دفاع آمریکا: ۶۰۰ سرباز آمریکایی در سوریه می‌مانند###https://www.asriran.com/fa/news/698301/وزیر-دفاع-آمریکا-۶۰۰-سرباز-آمریکایی-در-سوریه-می‌مانند###['بین الملل']###2019-11-14 12:41:00###۶۹۸۳۰۱###['آمریکا', 'سوریه']
3
1	وزیر دفاع آمریکا، اعلام کرد که ۶۰۰ سرباز آمریکایی در سوریه مستقر خواهند ماند.
2	به گزارش ایسنا، به نقل از خبرگزاری فرانسه، با وجود اراده دونالد ترامپ، رئیس‌جمهوری آمریکا برای خاتمه دادن به "جنگ بی پایان"، مارک اسپر بیان کرد که ۶۰۰ تن از سربازان آمریکایی در شمال شرقی سوریه خواهند ماند.
3	رئیس پنتاگون که قرار است امروز (پنج‌شنبه) تور آسیایی خود را آغاز کند، در مسیر سفرش به سئول اظهار کرد که هنوز در حال خارج کردن نیروهای آمریکایی از شمال شرقی سوریه هستند و تنها ۵۰۰ یا ۶۰۰ سرباز در این منطقه خواهند ماند.
4	وی در پاسخ به سوالی درباره اینکه آیا این تعداد نیرو شامل ۲۰۰ سرباز مستقر در پادگان التنف، در جنوب سوریه در مرز اردن می‌شود، خاطرنشان کرد که فقط درباره سربازان در شمال شرقی سوریه صحبت کرده است.
5	دونالد ترامپ به پنتاگون دستور داده است که امنیت میادین نفتی سوریه در این منطقه را برقرار کند.
6	اسپر با اشاره به اینکه اگر هم‌پیمانان اروپایی نیروهای خود را در سوریه افزایش دهند، ممکن است این تعداد سرباز دوباره تغییر کند، تاکید کرد که جمعا در کشور چیزی نزدیک به ۶۰۰ سرباز حضور خواهند داشت.
7	وزیر دفاع آمریکا گفت: "همه چیز تغییر می‌کند، اتفاقات در صحنه تغییر می‌کنند.
8	امکان دارد به طور مثال شرکا و هم‌پیمانان اروپایی‌مان به ما بپیوندند و این موجب شود که نیروهای آمریکایی بیشتری به آنجا بفرستیم".
