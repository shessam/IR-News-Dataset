asriran_1_data###7 دستور وزیر بهداشت برای مهار کرونا در کشور###https://www.asriran.com/fa/news/719149/7-دستور-وزیر-بهداشت-برای-مهار-کرونا-در-کشور###['اجتماعی ']###2020-03-17 11:15:00###۷۱۹۱۴۹###['وزیر بهداشت', 'کرونا']
4
1	وزیر بهداشت در نامه ای به معاونان وزارت بهداشت و روسای دانشگاه های علوم پزشکی سراسر کشور برای شناسایی سریع موارد ابتلا به بیماری کروناویروس دستور داد.
2	به گزارش ایسنا و بنابر اعلام روابط عمومی وزارت بهداشت، پیرو پاسخ محبت آمیز مقام معظم رهبری به گزارش وزیر بهداشت از روند اجرای بسیج ملی مدیریت بیماری کرونا، دکتر سعید نمکی در نامه ای به معاونین و روسای دانشگاه های علوم پزشکی سراسر کشور، بر ضرورت سازماندهی هر چه بیشتر و همکاری هماهنگ و بی وقفه در اسرع وقت و تشدید مراقبت ها و جدیت در انجام امور مربوط به شناسایی و پیگیری مبتلایان به بیماری کرونا، تاکید کرد.
3	در متن نامه وزیر بهداشت به معاونان وزارت بهداشت و روسای دانشگاه ها و دانشکده های پزشکی آمده است:«پاسخ محبت آمیز رهبر معظم انقلاب به گزارش اینجانب از شیوه عملکرد همکارانم در کنار عزیزان بسیجی مهر تاییدی بر یک رویکرد جامعه محور مبتنی بر زیر ساخت ارزشمند شبکه بهداشتی درمانی و تجربه مجددی از همکاری بین بخشی صمیمانه بود با شرکایی که بارها کارهای بزرگ را در عرصه سلامت با یاری و همراهی شان به سرانجام رساندیم، ضمن قدردانی از اظهارنظر و ابراز محبت بزرگوارانه ایشان که موجب دلگرمی همگانی شد، انتظار می رود با سازماندهی هر چه بیشتر و همکاری هماهنگ و بی وقفه در اسرع وقت هوشمندانه به موارد ذیل بپردازیم: موارد مبتلا را سریعاً شناسایی و از گردونه آلودگی خارج و تحت نظر قرار دهیم.
4	با استفاده از ظرفیت خارج بیمارستانی، قرنطینه خانگی و فضاهای بینابینی که فراهم نموده ایم، بار سنگین بیمارستانها و پرسنل درمانی را کاهش دهیم.
5	افراد در معرض خطر را که بدلیل تماس با افراد مبتلا امکان بروز علائم بیماری را در روزهای آتی دارند، سریعاً شناسایی، تحت مراقبت و پیگیری و ایزولاسیون قرار دهیم.
6	از اختلاط و امتزاج جمعیتی با شناسایی فضاهای احتمالی در استان ها بشدت جلوگیری و مراقبت نمائیم تا بار جدیدی بر نظام ارائه خدمات بدلیل توسعه اپیدمی تحمیل نگردد.
7	جهت انتقال آموزش ها به گروه های هدف از کلیه امکانات و شیوه ها به خصوص بهره گیری از ظرفیت صدا و سیمای استانی دریغ نورزیم.
8	در ایجاد اکیپ های غربالگری از خروجی شهرهایی که اعلام شده با همکاری دستگاه های ذیربط و نصب تابلوهای هشدار در مسیر عبور و مرور مسافرین احتمالی و توزیع مطالب آموزشی به نحو موثر عمل کنیم.
9	امید است مردم شریف کشورمان به هشدارهای ماندن در خانه و پرهیز از سفر توجه فرمایند.
10	مع­ الوصف، آمادگی کامل جهت پذیرش موارد مبتلا و مراقبت از آنان را در استان فراهم نماییم.
11	امید است هرچه زودتر با لطف پروردگار و همت و تلاش همه عزیزان جشن مهار بیماری را همزمان با تبریکات صمیمانه سال نو بر پا نماییم.
12	»
