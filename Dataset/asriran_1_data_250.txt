asriran_1_data###کشف سر کوسه 330 میلیون ساله در آمریکا###https://www.asriran.com/fa/news/712171/کشف-سر-کوسه-330-میلیون-ساله-در-آمریکا###['خواندنی ها و دیدنی ها']###2020-02-04 19:11:00###۷۱۲۱۷۱###['کشف سر کوسه', 'کوسه']
7@@@8
1	محققان و باستان شناسان موفق به شناسایی بقایای ۲۰ کوسه ماقبل تاریخ در غار ماموت در پارک ملی کنتاکی آمریکا شده اند.
2	به گزارش مهر به نقل از اسلش گیر، در میان بقایای شناسایی شده سر یک کوسه ۳۳۰ میلیون ساله نیز مشاهده می‌شود.
3	این کوسه بسیار بزرگ بوده و سر وی در بخشی از دیواره غار مذکور کشف شده است.
4	دندان‌های این کوسه از دیواره آهکی غار مذکور بیرون زده است.
5	منطقه کشف فسیل‌های مذکور در گذشته‌های دور یک اقیانوس عمیق بوده و در آنها کوسه‌های بزرگ و برخی حیوانات دریایی دیگر زندگی می‌کردند.
6	درگذر زمان و بعد از مرگ کوسه‌های مذکور، اقیانوس‌ها عقب نشینی کرده و با ته نشین شدن رسوبات سنگ اهک، غارهای فعلی شکل گرفتند.
7	باستان شناسان با بررسی دقیق دیوار غار یادشده موفق به کشف بخش‌هایی از آرواره‌ها و فک کوسه مذکور نیز شده‌اند.
8	بررسی‌ها برای شناسایی فسیل‌های دیگری که احتمالاً در این غار وجود دارد، در جریان است.
