tabnak_data###از «وزیر مالیه شدن مخبر السلطنه» تا «محاسبه و اعلام رتبه سرمایه اجتماعی در سراسر کشور»###https://www.tabnak.ir/fa/news/960183/از-وزیر-مالیه-شدن-مخبر-السلطنه-تا-محاسبه-و-اعلام-رتبه-سرمایه-اجتماعی-در-سراسر-کشور###['اقتصادی', 'داخلی']###2020-02-20 07:00:00###۹۶۰۱۸۳###['اقتصاد در گذر زمان', 'تاریخ اقتصاد', 'اقتصاد ایران', 'سرمایه اجتماعی', 'بدهی دولت']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی اولین روز اسفند ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	1 اسفند 1293، مستوفی ‌الممالک کابینه خود را به این شرح ترمیم کرد: عین ‌الدوله، وزیر داخله معاون ‌الدوله وزیر خارجه صاحب اختیار، وزیر جنگ محتشم ‌السلطنه، وزیر مالیه مخبرالسلطنه، وزیر عدلیه شهاب ‌الدوله، وزیر پست و تلگراف مهندس الممالک، وزیر تجارت و فوائدعامه علاءالسلطنه،‌ وزیر علوم و اوقاف.
4	1 اسفند 1294، بنابه تحریک سفارت روس عده ‌ای از کارکنان دولت به علت نرسیدن حقوق در محل ییلاقی سفارت در زرگنده متحصن شدند.
5	1 اسفند 1305، مهدی‌قلی هدایت، وزیر فوائد عامه، لایحه تاسیس راه‌آهن سراسری را به مجلس داد.
6	دکتر محمدمصدق با لایحه مزبور مخالفت کرد و گفت: راه‌آهن منافع مادی مستقیم ندارد.
7	1 اسفند 1307، شعب بانک ملی ایران در بازار تهران و بندر بوشهر افتتاح شد و آغاز به کار کردند.
8	همچنین در این روز، میرزا احمدعلی سپهر (مورخ ‌الدوله) رییس ثبت اسناد و املاک شمال تهران شد.
9	1 اسفند 1331، هندرسن سفیر کبیر آمریکا در تهران پیشنهاد جدیدی به نام طرح مشترک دولتین آمریکا و انگلیس تسلیم نخست ‌وزیر کرد.
10	در این پیشنهاد اصل ملی شدن صنعت نفت شناخته شده بود و اداره صنعت نفت تحت کنترل دولت ایران قرار می‌ گرفت ولی مداخله کارشناسان خارجی و فروش و تعیین قیمت برخلاف اصل نه ماده ‌ای طرز اجرای قانون ملی شدن صنعت نفت بود.
11	1 اسفند 1334، لایحه برنامه عمرانی هفت ‌ساله دوم به تصویب رسید.
12	1 اسفند 1339، احمد آرامش به عنوان وزیر مشاور و قائم‌مقام نخست ‌وزیر در سازمان برنامه معرفی شد.
13	1 اسفند 1340، قرارداد دریافت ۲۰ میلیون دلار از دولت آمریکا در سازمان برنامه از طرف نمایندگان ایران و آمریکا امضا شد.
14	1 اسفند 1341، اسدالله علم در یک نطق رادیویی برنامه کار خود را اعلام کرد و در راس برنامه ‌های خود اجرای لوایح ششگانه را قرار داد.
15	علم همچنین به شدت دولت امینی را مورد انتقاد قرار داد.
16	ورشکستگی اقتصادی ایران را افسانه خواند و وعده‌ های زیادی به مردم داد از جمله تجدیدنظر در قوانین و کمک مالی به کشاورزان و خرده‌ مالکان.
17	همچنین در این روز، کارخانه ‌های دولتی یک کاسه شدند و یک شرکت بزرگ سهامی اداره آنها را برعهده گرفت.
18	1 اسفند 1353، به علت بارندگی شدید در گیلان رودخانه ‌ها طغیان کردند و خسارات زیادی به کشاورزان وارد شد.
19	همچنین در این روز، ارزش دلار در مقابل ریال سقوط کرد و در نتیجه از بهای تمام ارزها کاسته شد.
20	بنابر برخی گزارش ‌ها از آن هنگام، سقوط دلار هر سال ۱۰ میلیارد ریال سود عاید واردات می ‌کرد.
21	1 اسفند 1390، در شرایطی که مجلس برای دومین بار طرح بهبود مستمر محیط کسب و کار را برای تایید به شورای نگهبان ارسال کرد، بهروز علیشیری معاون وزیر اقتصاد و رییس‌سازمان سرمایه‌گذاری خارجی می‌گوید طرح مشترک اتاق بازرگانی و مجلس برای بهبود فضای کسب و کار کشور، هیچ ارتباطی با کسب و کار کشور ندارد و نمی‌تواند فضای کسب و کار را بهبود دهد.
22	1 اسفند 1395، وزارت اقتصاد در گزارشی رقم بدهی‌ دولت و شرکت‌ های دولتی را تا دی ماه 95، ۷۰۰ هزار میلیارد تومان اعلام کرد.
23	1 اسفند 1397، وزارت اقتصاد وضعیت سرمایه اجتماعی در استان‌های کشور را منتشر کرد.
24	این تعیین وضعیت با هدف پایش محیط کسب‌وکار انجام شده بود.
25	گزارش وزارت اقتصاد نشان می‌داد شاخص اجتماعی در کل کشور برای سال ۱۳۹۶ امتیاز ۸۷/ ۱۰ را از ۲۱ امتیاز کامل گرفته است.
26	استان‌های هرمزگان، مازندران و همدان در کفه بالا و استان‌های قزوین، اصفهان، و سمنان در کفه پایین شاخص قرار داشتند.
27	منابع: موسسه مطالعات و پژوهش های سیاسی و روزنامه دنیای اقتصاد
