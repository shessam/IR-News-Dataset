asriran_2_data###پول کالدرون به حسابش واریز نشد/ تکرار ماجرای استراماچونی؟###https://www.asriran.com/fa/news/706991/پول-کالدرون-به-حسابش-واریز-نشد-تکرار-ماجرای-استراماچونی###['ورزشی']###2020-01-04 13:54:00###۷۰۶۹۹۱###['کالدرون', 'استراماچونی']
5
1	با وجود این که باشگاه پرسپولیس اعلام کرده بود مطالبات سرمربی تیمش را به حسابش واریز کرده اما این پول در حساب وصول نشده است.
2	به گزارش ایسنا، پنج‌شنبه دو هفته قبل (پنج دی ماه) باشگاه پرسپولیس به نقل از محمد حسن انصاری‌فرد اعلام کرد قسط دوم گابریل کالدرون، سرمربی این تیم به حسابش در یکی از بانک‌های قطر واریز شده است و چند روز بعد از آن این پول قابل برداشت خواهد بود اما حالا از سوی نزدیکان سرمربی پرسپولیس خبر رسیده است که مطالبات مربی آرژانتینی به حسابش واریز نشده است.
3	باشگاه پرسپولیس بابت باقی‌مانده قسط اول کالدرون باید حدود ۱۱۲ هزار دلار و همین‌طور بابت مطالبات دیگرش مبلغی به او پرداخت می‌کرد اما با وجود تلاش‌های فراوان حالا کالدرون از عمل نکردن باشگاه به تعهداتش گله‌مند است و حتی در یک پست در اینستاگرام گفته است: بعد از یک هفته باشگاه هنوز هیچ اقدامی انجام نداده است.
4	دو روز به شروع تمرینات باقی مانده اما متاسفانه هنوز هیچ پیشرفتی حاصل نشده است.
5	با این شرایط باید دید آیا کالدرون هم به سرنوشت آندره‌آ استراماچونی، سرمربی پیشین استقلال دچار می‌شود یا پرسپولیسی‌ها می‌توانند مشکل او را هر چه زودتر حل کنند.
6	البته کاردون پیش از ترک تهران شروطی هم برای محمدحسن انصاری‌فرد تعیین کرده که یکی از آن‌ها تغییر در پست سرپرستی تیم بود
