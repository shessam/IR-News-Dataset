asriran_2_data###تفاهمنامه احداث 30 هزار واحد مسکونی توسط ایران در سوریه###https://www.asriran.com/fa/news/700533/تفاهمنامه-احداث-30-هزار-واحد-مسکونی-توسط-ایران-در-سوریه###['سیاست خارجی']###2019-11-27 12:46:00###۷۰۰۵۳۳###['سوریه', 'تفاهم نامه']
4
1	وزیر راه و شهرسازی تأسیس سه شرکت کارفرمایی ایرانیسوری را مهم‌ترین بخش تفاهم‌نامه اجرایی میان دو کشور خواند و از احداث ۳۰ هزار واحد مسکونی توسط شرکت‌های ایرانی در این کشور خبر داد.
2	احداث ۳۰۰۰۰ واحد مسکونی توسط شرکت‌های ایرانی در سوریهبه گزارش فارس، محمد اسلامی در مراسم امضا و مبادله تفاهم‌نامه برنامه اجرایی ساخت مسکن با وزیر مسکن سوریه مهم‌ترین بخش این تفاهم‌نامه اجرایی را تاسیس سه شرکت دولتی مشترک بین ایران و سوریه برشمرد.
3	وی با بیان اینکه مهم‌ترین بخش این تفاهم‌نامه اجرایی در حوزه زیرساخت‌های کشور، مسکن و مهندسین مشاور و خدمات مهندسی تعریف می‌شوند ادامه داد: همزمان این فرصت برای شرکت‌های ایرانی وجود دارد که بتوانند به‌صورت مستقل در کشور سوریه و مطابق با قوانین این کشور سرمایه‌گذاری کنند.
4	اسلامی با اشاره به اینکه شرکت‌های مشترک نقش کارفرما را ایفا می‌کنند، عنوان کرد: این شرکت‌ها، پروژه‌های پیمانکاری در حوزه مسکن را می‌توانند بین شرکت‌های ایرانی توزیع کنند.
5	وی با اشاره به اینکه در حوزه حمل و نقل، گمرک و بانکی نیز رایزنی‌ها و هماهنگی‌هایی که در کمیسیون مشترک از طریق دستگاه مربوطه پیگیری کرده‌ایم، همگی از پیشرفت‌های مناسبی برخوردار است، افزود: روابط بانکی از طریق بانک مشترک ایرانیسوری با مدل هماهنگ با بانک‌های مرکزی دو کشور در مسیر عملیاتی است.
6	اسلامی در خصوص تفاهم‌نامه گمرکی دو کشور نیز گفت: این تفاهم‌نامه که باید به‌زودی توسط گمرکات دو کشور امضا و مبادله شود، الزامات و لوازم مربوط به توسعه تبادلات و همکاری‌ها و صدور خدمات فنی و مهندسی را فراهم خواهد کرد.
7	وی احداث ۳۰ هزار واحد مسکونی و تعداد دیگری پروژه زیرساختی را از دیگر اولویت‌های این تفاهمنامه اعلام و عنوان کرد: دولت سوریه متعاقباً این موضوعات را اعلام خواهد کرد.
