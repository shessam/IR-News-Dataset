tabnak_data###کروز توانسته با استفاده از دانش نخبگان بسیاری از قطعات خودرو را بومی سازی کند###https://www.tabnak.ir/fa/news/953500/کروز-توانسته-با-استفاده-از-دانش-نخبگان-بسیاری-از-قطعات-خودرو-را-بومی-سازی-کند###['اقتصادی', 'داخلی']###2020-01-21 15:54:00###۹۵۳۵۰۰###['بومی سازی', 'کروز', 'قطعات خودرو']
1@@@2@@@3@@@4
1	کروز نمونه موفق از یک شرکت کاملا خصوصی است.
2	ارائه تسهیلات ارزان قیمت به انگیزه و گسترش تولید شرکت‌هایی مانند کروز منجر می شود.
3	کروز توانسته با استفاده از دانش و تخصص نخبگان و جوانان کشور این قطعات را در کشور بومی سازی کند و به همین منظور وابستگی این صنعت به کشورهای خارجی بسیار کاهش یافته است.
4	مجلس باید در راستای حمایت از تولید داخل قوانین آسانی را برای تولید کنندگان مصوب کند و دولت نیز باید امکانات مناسبی برای تولید کنندگان در نظر گیرد، تا شاهد رونق تولید و اشتغال پایدار در کشور باشیم.
5	منصور مرادی نماینده مردم مریوان و سروآباد در مجلس شورای اسلامی از سایت شماره 2 شرکت صنایع تولیدی کروز بازدید به عمل آورد.
6	در جریان این بازدید منصور مرادی شرکت قطعه سازی کروز را نمونه موفق از یک شرکت کاملا خصوصی برشمرد که توانسته اشتغالزایی قابل توجهی را برای 12هزار نیروی کار فراهم کند.
7	مرادی در حاشیه بازدید از شرکت صنایع تولیدی کروز اظهار کرد: طی بازدید از شرکت کروز توانستیم این مجموعه بزرگ را بهتر بشناسیم و جای بسی خرسندی است که این شرکت در صنعت قطعه سازی تا این اندازه پیشرفت داشته است.
8	عضو کمیسیون برنامه، بودجه و محاسبات مجلس بر ضرورت حمایت همه جانبه دولت تاکید کرد و گفت: ارائه تسهیلات ارزان قیمت به انگیزه و گسترش تولید چنین شرکت‌هایی منجر می‌شود؛ ضمن آنکه تحریم‌ها نیز سبب شده تا توان تولید و اقتدار چنین شرکت‌هایی بیش از گذشته نمایان شود و آن را برای خود تبدیل به یک فرصت کنند.
9	عضو فراکسیون نمایندگان اهل سنت به توانایی داخلی سازی قطعات در شرکت کروز اشاره کرد و بیان داشت: بسیاری از قطعاتی که در گذشته از دیگر کشورها وارد می‌شد، هم اکنون شاهد هستیم که کروز توانسته با استفاده از دانش و تخصص نخبگان و جوانان کشور این قطعات را در کشور بومی سازی کند و به همین منظور وابستگی این صنعت به کشورهای خارجی بسیار کاهش یافته است.
10	وی با اشاره به اینکه مجلس می‌تواند قانونی را تصویب کند تا منافع تولید کنندگان را در برگیرد، خاطرنشان کرد: مجلس باید در راستای حمایت از تولید داخل قوانین آسانی را برای تولید کنندگان مصوب کند و دولت نیز باید امکانات مناسبی برای تولید کنندگان در نظر گیرد، تا شاهد رونق تولید و اشتغال پایدار در کشور باشیم.
