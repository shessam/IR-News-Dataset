tabnak_data###نگرانی سازمان همکاری اسلامی از وضعیت مسلمانان هند###https://www.tabnak.ir/fa/news/962236/نگرانی-سازمان-همکاری-اسلامی-از-وضعیت-مسلمانان-هند###[]###2020-02-27 19:00:00###۹۶۲۲۳۶###['هند', 'مسلمانان', 'سازمان همکاری']
1
1	سازمان همکاری اسلامی امروز (پنج‌شنبه) با صدور بیانیه‌ای خشونت‌های اخیر علیه مسلمانان در هند را محکوم کرد.
2	به گزارش ایسنا، به نقل از خبرگزاری آناتولی،‌ در بیانیه سازمان همکاری اسلامی آمده است: ‍‍مقامات هند عاملان این خشونت‌ها را به دست عدالت بسپارند و از این مقامات همچنین تقاضا می‌کنیم که از امنیت و سلامتی شهروندان مسلمان و اماکن مقدس آن‌ها حفاظت کنند.
3	ما به خانواده‌های قربانیان این خشونت‌ها تسلیت می‌گوییم.
4	تظاهرات مردم در دهلی‌نو، پایتخت هند علیه قانون جدید اعطای شهروندی به پیروان شش گروه به ‌غیر از مسلمانان در این کشور ادامه دارد.
5	طرفداران و مخالفان این قانون در منطقه مصطفی‌آباد در شهر دهلی‌نو درگیر شدند.
6	در این درگیری‌ها ده‌ها تن از مسلمانان کشته یا زخمی شده و تعداد زیادی مساجد، خودرو، مغازه و منزل متعلق به آن‌ها به آتش کشیده شده است.
7	وزارت خارجه هند امروز با صدور بیانیه‌ای خواست تا این ناآرامی‌ها سیاسی نشود.
8	راوش کومار، سخنگوی وزارت خارجه هند در پیامی توییتری نوشت: ما شاهد اظهارنظر کمیسیون بین‌المللی آزادی مذهبی آمریکا درباره رسانه‌ها و مسائل مرتبط با خشونت در دهلی‌نو بودیم.
9	چنین اظهاراتی اساسا ناصحیح و گمراه‌کننده هستند و هدفشان این است که وضعیت را سیاسی کنند.
10	این سخنگو تاکید کرد که آژانس‌های امنیتی و دولت هند برای جلوگیری از بروز خشونت تلاش می‌کنند.
11	او افزود: نخست‌وزیر آشکارا خواستار صلح و برادری شده است.
12	ما تقاضا داریم تا چنین سخنان غیر مسوولانه‌ای در چنین وضعیت حساسی بیان نشوند.
