asriran_1_data###اتحادیه خودرو : افزایش 10 درصدی قیمت خودرو داخلی در سال 99 در بازار (+جدول قیمت 30 فرودین 99 / از پراید تا پژو 2008)###https://www.asriran.com/fa/news/724166/اتحادیه-خودرو-افزایش-10-درصدی-قیمت-خودرو-داخلی-در-سال-99-در-بازار-جدول-قیمت-30-فرودین-99-از-پراید-تا-پژو-2008###['اقتصادی']###2020-04-19 13:18:00###۷۲۴۱۶۶###['قیمت خودرو', 'افزایش قیمت']
1
1	رئیس اتحادیه خودرو از افزایش 10 درصدی قیمت خودرو در سال 99 خبر داد.
2	سعید موتمنی در گفت و گو با خبرنگار با اشاره به در پاسخ به پرسشی در زمینه افزایش قمیت خودرو در سال 99 گفت: نمایندگی های خودروسازان قبل از نمایشگاه های خودرو فعالیت خود را از روز 23 فروردین آغاز کردند و هم زمان با آغاز فعالیت نیز برخیاز نمایندگی ها قیمت خودرو های ویرایشی خود را 10 درصد افزایش دادند که این قیمت به عنوان قیمت پایه لحاظ شده و هم اکنون نیز در بازار در حال اعمال است.
3	خودروهای ویرایشی به خودروهایی گفته می شود که فرد یا افرادی قبلا در طرح های فروش شرکت کرده و در زمان تحویل امتیاز خودرو را با حضور در نمایندگی به شخص دیگری واگذار می کند.
4	رئیس اتحادیه خودرو با بیان اینکه برخی از خودروها با مدل 99 به مشتریان فروخته شده است خاطر نشان کرد: نمایندگی ها امکان عرضه خودروهای خود با مدل 99 را به صورت ویرایشی داشته اند اما با توجه به تعطیلی مراکز تعویض پلاک و شماره گذاری هنوز خودرو را تحویل نداده اند و این معامله ها فقط در روی کاغذ انجام گرفته است.
5	موتمنی خاطر نشان کرد: نمایندگی ها فروش خودروهای ویرایشی را فقط برای کسانی می توانند انجام دهند که در 18 ماهه گذشته هیچگونه ثبت نامی برای خرید خودرو در شرکت های خودرو ساز نداشته باشند
