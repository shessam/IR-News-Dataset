tabnak_data###ضرر ۳ دلاری ویروس چین به قیمت نفت!###https://www.tabnak.ir/fa/news/953733/ضرر-۳-دلاری-ویروس-چین-به-قیمت-نفت###['اقتصادی', 'خارجی']###2020-01-22 13:51:00###۹۵۳۷۳۳###['قیمت نفت', 'ویروس', 'چین']
7
1	بانک آمریکایی گلدمن ساکس پیش بینی کرد تقاضای چین برای نفت ممکن است به دلیل شیوع ویروس کرونای جدید، افت کند و باعث شود قیمت نفت حدود سه دلار در هر بشکه کاهش پیدا کند.
2	به گزارش به نقل از ایسنا، شیوع این ویروس مرگبار در شهر ووهان استان هوبی چین آغاز شد و به سایر شهرهای این کشور شیوع پیدا کند.
3	شمار تلفات بیماری جدید در چین تا روز چهارشنبه به ۹ نفر افزایش پیدا کرده و ۴۴۰ مورد ابتلا تایید شده است.
4	مقامات چینی با جلوگیری از اجتماعات عمومی در استان هوبی، تلاش کردند شیوع این بیماری را کنترل کنند.
5	این بیماری همچنین در آمریکا، تایلند، کره جنوبی، ژاپن و تایوان مشاهده شده است.
6	ویروس جدید که مقامات بهداشتی اعلام کرده اند می‌تواند از فردی به فرد دیگر منتقل شود، بازارهای مالی را نگران کرده است زیرا سرمایه گذاران هنوز اپیدمی سارس در سال ۲۰۰۳۲۰۰۲ را به یاد دارند که یک ویروس کرونا بود که در چین شیوع پیدا کرد و حدود ۸۰۰ نفر را در سراسر جهان به کشتن داد.
7	تحلیلگران گلدمن ساکس در یادداشتی نوشتند: با توجه به تاثیر بیماری سارس، شیوع ویروس جدید ممکن است به قیمت کاهش تقاضا برای نفت به میزان ۲۵۰ هزار بشکه در روز در سال ۲۰۲۰ تمام شود که شامل ۱۷۰ هزار بشکه در روز تقاضا برای سوخت جت خواهد بود.
8	این بانک آمریکایی پیش بینی کرد اگر شیوع این بیماری به کاهش سفرهای هوایی منطقه‌ای منجر شود، بازارهای سوخت جت به شدت آسیب خواهند دید.
9	تحلیلگران گلدمن ساکس تصریح کردند اگرچه واکنش اوپک ممکن است تاثیر منفی حاصل از چنین شوک تقاضایی را محدود کند، اما ابهامات اولیه به ریزش قیمتهای نفت منجر خواهد شد.
10	بر اساس گزارش رویترز، قیمت نفت برنت در حال حاضر پایین ۶۵ دلار در هر بشکه و نفت آمریکا حدود ۵۸ دلار در هر بشکه است.
11	طبق آمار اداره کل گمرک چین، این کشور در سال میلادی گذشته ۵۰۶ میلیون تن معادل ۱۰.
12	۱۲ میلیون بشکه در روزنفت خام وارد کرد که ۹.
13	۵ درصد بالاتر از سطح سال ۲۰۱۸ و هفدهمین رشد سالانه متوالی بود و تحت تاثیر رشد تقاضا از سوی ابرپالایشگاههای جدید راه اندازی شده در این کشور روی داد.
