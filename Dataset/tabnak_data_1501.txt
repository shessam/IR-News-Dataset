tabnak_data###امکان فروش 30 درصد از سهام عدالت در بانک رفاه###https://www.tabnak.ir/fa/news/980821/امکان-فروش-30-درصد-از-سهام-عدالت-در-بانک-رفاه###['اقتصادی', 'داخلی']###2020-05-27 11:00:00###۹۸۰۸۲۱###['سهام عدالت', 'بورس', 'شورای عالی بورس', 'بورس اوراق بهادار', 'فروش سهام عدالت']
1
1	مشتریان بانک رفاه می توانند 30 درصد از سهام عدالت خود را از طریق این بانک در بورس اوراق بهادار به فروش برسانند.
2	به گزارش روابط عمومی بانک رفاه کارگران، با تصمیم وزارت امور اقتصادی و دارایی و مصوبه شورای عالی بورس، مشتریان بانک رفاه که وضعیت سهام خود را بر اساس مدیریت مستقیم سهام انتخاب و شماره شبای بانک رفاه کارگران را در سامانه سهام عدالت ثبت کرده اند، از ششم خرداد ماه سال جاری می توانند 30 درصد سهام خود را از طریق این بانک به فروش برسانند.
3	بر اساس این گزارش، فروش سهام با دو روش مراجعه حضوری به شعب و غیر حضوری از طریق پورتال بانک امکان پذیر است.
4	در شیوه حضوری، مشتریان با حضور در شعب و تکمیل فرم "اقرارنامه و درخواست فروش سهام عدالت" و در شیوه غیر حضوری از طریق پورتال بانک اقدام به فروش سهام خود می کنند و بانک پس از فروش سهام، وجه آن را به حساب مشتریان واریز می کند.
5	گفتنی است، در شیوه غیر حضوری، مشتریان می توانند با ورود به پورتال بانک رفاه به نشانی و انتخاب گزینه "درخواست فروش سهام عدالت" و تکمیل فرم های هویتی (نام، نام خانوادگی، نام پدر، کد ملی، شماره شناسنامه و تاریخ تولد) نسبت به درخواست فروش سهام خود اقدام کنند.
