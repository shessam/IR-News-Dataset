roozno_data###روسیه هواپیمای تهران - دمشق را در پایگاه خود در سوریه نشاند تا چه پیامی را به اسرائیل منتقل کند؟ / آیا پوتین بدون آنکه بر زبان بیاورد، به دنبال خروج تدریجی ایران از سوریه است؟###http://roozno.com//fa/news/412958/روسیه-هواپیمای-تهران-دمشق-را-در-پایگاه-خود-در-سوریه-نشاند-تا-چه-پیامی-را-به-اسرائیل-منتقل-کند-آیا-پوتین-بدون-آنکه-بر-زبان-بیاورد-به-دنبال-خروج-تدریجی-ایران-از-سوریه-است###[]###2020-02-11 11:00:00###۴۱۲۹۵۸###['روسیه', 'اسرائیل']
1
1	روسیه تصریح کرد که حملات هوایی اسرائیل به دمشق، یک هواپیمای مسافربری را در معرض خطر قرار داده و آن را مجبور به تغییر مسیر به سمت پایگاه روسی حمیمیم کرده است.
2	روسیه هواپیمای تهران دمشق را در پایگاه خود در سوریه نشاند تا چه پیامی را به اسرائیل منتقل کند؟ / آیا پوتین بدون آنکه بر زبان بیاورد، به دنبال خروج تدریجی ایران از سوریه است؟الخلیج الجدید نوشت: در تعطیلی آخر هفته، روسیه تصریح کرد که حملات هوایی اسرائیل به دمشق، یک هواپیمای مسافربری را در معرض خطر قرار داده و آن را مجبور به تغییر مسیر به سمت پایگاه روسی حمیمیم کرده است.
3	به گزارش روز نو :، در ادامه این مطلب آمده است: به نظر می رسد که این اظهارات، پیامی از جانب مسکو است، اما این پیام چیست؟ احتمالا سفارت روسیه تلاش می کند حادثه مذکور را به سقوط هواپیمای اوکراینی در ایران، که به دنبال حمله موشکی ایران به نیروهای آمریکایی در عراق، اتفاق افتاد، تشبیه کند.
4	انتقادات شدید روسیه از حملات اسرائیل در حالی است که مسکو درگیر تنش با ترکیه، به دلیل اتفاقات ادلب است.
5	در سالهای اخیر، پس از آنکه اسرائیل حملات خود به پایگاههای ایرانی را علنا اعلام می کند، خطاب روسیه در این باره، شدت گرفته است.
6	به این ترتیب، آیا ادعای اخیر روسیه در مورد هواپیمای مسافربری، پیام دیگری برای اسرائیل در مورد سوریه است؟ یا این وسیله ای برای اظهار حمایت مسکو از نظام سوریه است؟ یا حتی ابزاری برای اینکه اسرائیل را مجبور به تعدیل استراتژی اش کند؟ در حقیقت، هدف نهایی روسیه مشخص نیست.
7	روسیه مایل است اینطور نشان دهد که قادر است جزئیات بیشتری در مورد رفتارهای اسرائیل فاش کند و این مساله می تواند بر سیاست اسرائیل تاثیر بگذارد، یا حداقل باعث شود تصمیمات اسرائیل از شفافیت بیشتری برخوردار باشد و این موضوع، احتمالا تنش های بین ایران و اسرائیل را افزایش می دهد.
8	اما به طور کلی، روسیه به دنبال ممانعت از اقدامات اسرائیل یا مجهز کردن دمشق به سامانه های دفاع هوایی، نیست.
9	در طول سالها، برخی تحلیلگران بر این عقیده بوده اند که روسیه مانع از خالی شدن سوریه از حضور ایران نمی شود.
10	براساس این نظریه، ضعف ایران باعث تقویت روسیه می شود؛ به این دلیل که به معنای اعتماد کلی نظام سوریه به مسکو است.
11	علاوه بر اینکه طبق این نظریه، احتمالا روسیه به ایران به عنوان عاملی برای از بین رفتن استقرار سوریه نگاه می کند؛ چرا که ایران با حفظ نیروهای خود در سوریه، تهدیدی برای اسرائیل است.
12	همانطور که ایران تلاش کرد سامانه دفاع هوایی خود را به پایگاه «تی4» در سوریه انتقال داده و تکنولوژی موشکهای هدایت شونده را به کمک حزب الله، به سوریه برساند؛ که این مساله تهدید بزرگی محسوب می شود.
13	استراتژی روسیه در سوریه، حفظ نظام و تمرکز بر موازنه در روابط با ترکیه است و ایران می تواند این استراتژی را با مشکل مواجه کند.
14	اظهارات اخیر مقامات روسی نشان دهنده توجه ویژه آنها به آنچه بین اسرائیل و ایران اتفاق می افتد است.
15	به نظر می رسد که ادعاهای مربوط به هواپیمای مسافربری نیز نوعی هشدار بوده است.
16	در مورد افزایش انتقادها، باید گفت این امر نشان دهنده تلاش مسکو برای شروع مرحله دیکته کردن مواضع خود در مرحله آینده از درگیریها در سوریه بوده و همچنین، تلاشی برای فشار بر تمام قوایی است که از آزادی عمل در آسمان سوریه برخوردار هستند.
