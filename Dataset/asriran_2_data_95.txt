asriran_2_data###استراماچونی منتظر انتقام زمستانی از کالدرون###https://www.asriran.com/fa/news/697762/استراماچونی-منتظر-انتقام-زمستانی-از-کالدرون###['ورزشی']###2019-11-11 09:44:00###۶۹۷۷۶۲###['استراماچونی', 'کالدرون']
5
1	آندره‌آ استراماچونی در دیدار‌های این فصل تا پیش از پیاده کردن دستورات تاکتیکی اش برای اعضای تیم، نباخت تا اینکه اولین برد استقلال رودرروی یک سرمربی خارجی رقم خورد.
2	استقلال استراماچونی در دیدار هفته نخست در تبریز در دقیقه ۵+۹۰ روی یک ضربه کاشته بازی را باخت.
3	تیم رسول خطیبی در بهترین موقعیت ممکن به استقلال و استراماچونی رسید.
4	تیمی با ۱۶ بازیکن از دست داده که تعدادی از تمدیدی‌ها اعم از روزبه چشمی را هم در اختیار نداشت.
5	با این همه تیم استراماچونی با تفکرات این سرمربی جدید تا دقیقه ۴+۹۰ بازی بیرون از خانه را با امتیاز به پایان برده بود که روی ضربه ایستگاهی همه دیواره دفاعی پریدند غیر از فرشید باقری و گل ماشین‌سازی به ثمر رسید.
6	استراماچونی در این ۱۰ هفته‌ای که از لیگ پشت‌سر گذاشته شده استقلال را ۴ بار رودرروی تیم‌هایی به میدان فرستاده که سرمربیان‌شان خارجی بودند.
7	استقلال دومین باخت خود را هم روبه‌روی پرسپولیس در حالی تجربه کرد که اولین تجربه رویارویی استراماچونی با مربیان خارجی رقم می‌خورد.
8	گابریل کالدرون ۸۰ دقیقه با تیم دست نخورده برانکو نتوانسته بود تیم به هم ریخته وینفرد شفر را شکست بدهد که در نهایت یک توپ پس از برخورد به تیر دروازه با برخورد به بدن حسینی به گل پیروزی‌بخش قرمز‌ها تبدیل شد.
9	دومین تیم گل‌گهر سیرجان تازه لیگ برتری شده با هدایت وینگو بگوویچ بود.
10	استقلال برای اینکه طلسم پیروز نشدن‌هایش را بشکند به پیروزی برابر این حریف سیرجانی احتیاج داشت و در نهایت هم ۲ بر یک برنده شد.
11	تفکرات مرد ۴۳ ساله ایتالیایی به درستی تاکتیک‌های تدافعی بگوویچ را از بین برد تا این مربی پس از شکست در دیدار با پرسپولیس کالدرون، مچ دیگر مربی خارجی لیگ برتری را بخواباند.
12	او در گام بعدی روبه‌روی تراکتور ایستاد.
13	مربی ترکیه‌ای که خیلی از طرفداران تیم پرشور‌ها امیدوار بودند استقلال را با گل‌های بسیار بدرقه کند ولی استراماچونی با تدابیر تاکتیکی که در تبریز رو کرد مصطفی پاشا و تیمش را در خانه چهارتایی کرد.
14	زدن ۴ گل به تراکتور پایه‌های سلطنت دنیزلی بزرگ را سست کرد تا پس از شکست به صنعت نفت آبادان و باخت بعدی اش برابر سپاهان در خطر خروج از تبریز قرار بگیرد.
15	تیم استراماچونی گرچه در تبریز دو گل دریافت کرد ولی دست از حمله برنداشت و البته با تفکرات درست ایتالیایی خط هافبک فعال و قدرتمند تراکتور را از کار انداخت.
16	استراماچونی باز هم در گام بعدی روبه‌روی یکی دیگر از سرمربیان خارجی قرار گرفت.
17	کسی که صنعت نفت آبادان را بالای جدول و جزو مدعیان جای داده بود.
18	دراگان اسکوچیچ که با شکست تراکتور به عنوان تیم پنجم جدول به تور استقلال خورد شکست سنگینی مقابل استقلال تجربه کرد.
19	به ثمر رساندن ۵ گل در دیدار با تیم اسکوچیچ که پیش از آن همه رقبایش را آچمز کرده بود ثابت کرد استراماچونی به درستی در مسیری که می‌خواسته قدم برمی‌دارد و تیمش را به خوبی هدایت می‌کند.
20	حریف بعدی شاهین بوشهرپس از این تنها یک تیم دیگر باقی می‌ماند که سرمربی خارجی دارد و با استقلال بازی نکرده است.
21	شاهین شهرداری بوشهر با هدایت میشو کریستیچوویچ که البته در آخرین هفته دور رفت باید روبه‌روی استقلال به میدان بیاید.
22	با توجه به روند حرکتی تیم استقلال به نظر می‌رسد استراماچونی مشکلی از این بابت در دیدار با شاهین بوشهر نداشته باشد.
23	خیلی از کارشناسان بر این باورند اگر پرسپولیس در هفته‌های پایانی نیم‌فصل اول به دیدار استقلال می‌رفت قادر به کسب پیروزی مقابل آبی‌پوشان نبود.
24	از این رو قطعاً استراماچونی که حالا بیش از پیش به اهمیت برد و باخت در شهرآورد واقف شده برای شهرآورد برگشت لحظه‌شماری می‌کند تا مچ کالدرون آرژانتینی را بخواباند و ضمن گرفتن انتقام باخت شهرآورد یک بر صفر رفت، به نوعی انتقام نیمه‌نهایی جام جهانی ۱۹۹۰ ایتالیا را هم بگیرد.
25	شبی که آرژانتین در خاک ایتالیا این تیم را در پایان ۱۲۰ دقیقه تلاش دو تیم پس از کسب تساوی ۱۱ در ضربات پنالتی از پیش‌رو برداشت.
26	تاریخ شهرآورد برگشت ۱۷ دی سال جاری تعیین شده است.
