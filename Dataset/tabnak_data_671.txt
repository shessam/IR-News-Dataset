tabnak_data###لیبرمن: دوران نتانیاهو سر آمده، محترمانه برود###https://www.tabnak.ir/fa/news/959255/لیبرمن-دوران-نتانیاهو-سر-آمده-محترمانه-برود###[]###2020-02-16 00:33:00###۹۵۹۲۵۵###['لیبرمن', 'نتانیاهو', 'اسرائیل']
1
1	وزیر جنگ رژیم صهیونیستی در سخنانی از احزاب مختلف خواست که برای دوران پسا نتانیاهو آماده شوند.
2	به گزارش ایسنا، شبکه ۱۲ تلویزیون اسرائیل به نقل از آویگدور لیبرمن، وزیر جنگ رژیم صهیونیستی اعلام کرد که دوران بنیامین نتانیاهو، نخست‌وزیر کنونی این رژیم سپری شده است و وی باید پس از انتخابات کنست (پارلمان اسرائیل) صحنه سیاسی اسرائیل را ترک کند.
3	وی افزود: حزب لیکود به نتانیاهو کمک خواهد کرد تا محترمانه از زندگی سیاسی کناره‌گیری کند و تمامی احزاب باید برای دوران پسا نتانیاهو آماده شوند.
4	لیبرمن درباره تشکیل دولت جدید اسرائیل نیز ابراز امیدواری کرد که درباره تشکیل دولت بدون حضور لیست مشترک اعراب و حریدیم توافق شود.
5	وزیر جنگ رژیم صهیونیستی در ادامه به انتقاد از بنی گانتس، رهبر حزب آبی ـ سفید و رقیب انتخاباتی نتانیاهو پرداخت و وی را فردی "ضعیف و پریشان" خواند.
6	وی در این باره عنوان کرد: گانتس موضع مشخص و واضحینسبت به مسائل مختلف ازجمله موافقت و یا مخالفت با الحاق غور اردن ندارد.
7	انتخابات کنست قرار است که دوم مارس برگزار شود.
