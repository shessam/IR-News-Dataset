tabnak_data###قیمت سکه و طلا امروز چهارشنبه 7 اسفند ۹۸/ سایه کرونا بر بازار سکه تهران/ کاهش دادوستدها مشهود است###https://www.tabnak.ir/fa/news/962051/قیمت-سکه-و-طلا-امروز-چهارشنبه-7-اسفند-۹۸-سایه-کرونا-بر-بازار-سکه-تهران-کاهش-دادوستدها-مشهود-است###['اقتصادی', 'داخلی']###2020-02-26 20:09:00###۹۶۲۰۵۱###['قیمت سکه', 'سکه و طلا', 'سکه تمام بهار آزادی', 'کشتی آرای']
1
1	بازار طلا و سکه تهران در پنجمین روز هفته همزمان با رشد نرخ دلار و افت نسبی بهای جهانی طلا، با کاهش نسبی قیمت ها نسبت به روز قبل، به کار خود پایان داد.
2	به گزارش ؛ در معاملات امروز چهارشنبه هفتم اسفندماه 98 بازار طلا و سکه تهران، شاهد ادامه نوسان قیمت سکه در کانال تاریخی شش میلیون تومان بودیم.
3	بر این اساس،برای اطلاع از آخرین نرخ‌ها در بازار طلا و سکه تهران گفتگویی بامحمد کشتی آرایعضو هیأت مدیره طلا و جواهر تهران داشتیم.
4	کشتی آرای با تاکید بر افت 20 دلاری نرخ جهانی اونس طلا در سطح 1634 دلار اظهار داشت: هرچند امروز دلار با روند صعودی همراه بود اما کاهش نرخ اونس باعث افت نسبی قیمت سکه در معاملات امروز شد.
5	به گقته وی در پایان معاملات امروز، هر قطعه سکه تمام بهار آزادی طرح جدید (سکه امامی) به رقم 6 میلیون و 120 هزار تومان رسید که نسبت به نرخ پایانی روز قبل، 40 هزار تومان افت داشته است.
6	هر قطعه سکه تمام طرح قدیم نیز در پایان معاملات امروز به رقم 6 میلیون و 100 هزار تومان رسیده است.
7	هر نیم سکه بهار آزادی نیز به رقم 3 میلیون و 100 هزار تومان و هر ربع سکه بهار آزادی نیز به رقم‌ 1 میلیون و 890 هزار تومان رسید.
8	هر سکه یک گرمی نیز بدون تغییر نسبت به روز قبل، 960 هزار تومان قیمت گذاری شد و هرگرم طلای ۱۸ عیار، به رقم 625 هزار و 300 تومان معامله شد.
9	همچنین هر مثقال طلای ۱۷ عیار که به عنوان مبنا برای محاسبات نرخ گذاری است، به رقم 2 میلیون و 700 هزار تومان رسید که نسبت به روز قبل، 20 هزار تومان کاهش داشته است.
10	کشتی آرای در پایان ضمن تاکید بر حباب صفر در نرخ سکه تمام، اظهار داشت: در چند وقت اخیر شاهد افت تقاضا و کاهش دادوستدها در بازار طلا و سکه بودیم و این روند با توجه به شیوع ویروس کرونا و کاهش رفت و آمد مردم در بازار، با شدت بیشتری ادامه دارد.
11	به گفته کایل رودا، تحلیلگر شرکت " آی جی مارکتس"، مردم نگران گسترش ویروس کرونا در سراسر جهان هستند.
12	شاید بدترین سناریوی ممکن برای اقتصاد جهانی اتفاق بیافتد و این مسئله باعث شده قیمت طلا همچنان بالا بماند زیرا همه نگران افت بازدهی سرمایه‌گذاری‌های دیگر هستند.
13	بر اساس گزارش رویترز، شیوع سریع ویروس کرونا و تاثیر منفی آن بر فعالیتهای اقتصادی جهانی باعث شده است انتظارات برای تسهیل سیاستهای پولی به منظور حمایت از رشد اقتصادی توسط بانکهای مرکزی جهان تقویت شود.
14	نرخهای بهره پایین‌تر هزینه نگهداری طلا که بازدهی ندارد را کمتر کرده و جذابیت سرمایه گذاری در طلا را تقویت می‌کند.
15	طبق نظرسنجی رویترز، تاثیر شیوع کرونا فراتر از چین خواهد بود و اکثر اقتصادهای بزرگ منطقه دچار کندی قابل توجه رشد یا رشد منفی خواهند شد.
16	موجودی طلای "اس پی دی آر گلد تراست" که بزرگترین صندوق سرمایه گذاری تحت پشتوانه طلا در جهان است روز سه شنبه ۰.
17	۷ درصد رشد کرد و به ۹۴۰.
18	۰۹ تن رسید که گویای تقاضای بالا برای طلا است.
