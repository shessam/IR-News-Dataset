roozno_data###جنتی: با قائم مقامی آیت الله منتظری مخالف بودم / هاشمی با بیان جمله‌ای از امام مشکل جانشینی را حل کرد###http://roozno.com//fa/news/429826/جنتی-با-قائم-مقامی-آیت-الله-منتظری-مخالف-بودم-هاشمی-با-بیان-جمله‌ای-از-امام-مشکل-جانشینی-را-حل-کرد###[]###2020-06-04 12:07:00###۴۲۹۸۲۶###['جنتی', 'قائم مقامی منتظری', 'هاشمی']
1
1	آیت الله جنتی، رئیس مجلس خبرگان رهبری ضمن بیان دیدگاه‌های خود درباره نهضت امام خمینی (ره) اظهار کرد: آقای هاشمی را خداوند رحمت کند جمله ای از امام (ره) بیان کرد و مشکل را حل کرد که نظر امام (ره) همین بود که بعد از خود ایشان آیت‌الله خامنه ای می تواند جای ایشان باشد.
2	به گزارش روز نو :آیت‌الله احمد جنتی رئیس مجلس خبرگان رهبری و دبیر شورای نگهبان در برنامه تلویزیونی «بنیانگذار» حضور یافت و به مناسبت سی و یکمین سالگرد ارتحال امام خمینی (ره) سخنانی را درباره امام راحل، مقام معظم رهبری و انقلاب اسلامی ایران بیان کرد.
3	متن کامل این گفت‌وگو بدین شرح است:*اگر اجازه دهید من با توجه به این که ایام ارتحال حضرت امام (ره) است، از این نقطه شروع کنم که ۱۴ خرداد ۶۸ حال و هوای شما چطور بود؟ چه حس و حالی داشتید و چه نگرانی‌ها و دغدغه‌هایی داشتید؟ما دو روز تاریخی، علاوه بر روزهای دیگر در تاریخ انقلاب اسلامی داشته‌ایم؛ یکی شادترین روزهای تاریخ ما بود، یک روز هم غم‌ترین روزها بود.
4	شادترین روزهای ما، روز حضور ورود حضرت امام (ره) بود که مملکت غرق شادی و سرور بود.
5	تمام مملکت آماده بود و سال‌های سال انتظار این روز را می‌کشید.
6	آرزو داشت امام (ره) را بعد از تبعید در ایران زیارت کند و این آرزو به ثمر نشست.
7	یک روز هم غمگین‌ترین روز بود که همه شادی‌ها تبدیل به غم و غصه شد.
8	رحلت حضرت امام (ره) همه را عزادار کرد.
9	یعنی یک مصیبت سنگینی بود که در همه مملکت وارد شد، نه فقط بر مملکت، که بر اسلام و نظام و انقلاب و بر نیروهای انقلابی این غم وارد شد.
10	به هر حال آن روز اتفاق افتاد و مردم این جنازه عزیز را تشییع کردند، با چه وضعیتی!
11	در هر صورت تشییع معتبری اجرا شد و بعد مقدمات دفن ایشان فراهم شد و نماز میت خوانده شد و ایشان هم دفن شدند.
12	غصه سر جای خود هست، اما آن غصه کافی نیست، بلکه باید دید در چه راهی حرکت کردیم و راه اینها را بشناسیم و ادامه دهیم.
13	*حاج آقا ما خدمت آیت‌الله یزدی بودیم، پرسیدم مهم ترین تصمیمی که امام (ره) در دوران رهبری خود گرفتند چه بود.
14	ایشان اعتقاد داشت مهمترین تصمیم سر بحث آقای منتظری بود و اینکه تکلیف را برای خبرگان مشخص کردند.
15	فکر می کنید اگر امام (ره) آن زمان چنین تصمیمی نمی‌گرفتند فضای تصمیم گیری برای آینده انقلاب سخت‌تر می‌شد؟بیشتر بخوانید: ویدیو / ایشان گفت «شما رهبر بشوید»یکشنبه ۱۴ خرداد ۱۳۶۸؛ اطلاعیه مجلس خبرگان به منظور اتخاذ تصمیم برای رهبری آیندهاز قائم‌مقامی تا عزل آیت‌الله منتظری به روایت آیت الله مهدوی کنی: مسئله قائم‌مقامی محرمانه بود، اماغیرهامام (ره) بزرگوار یکی از خصوصیاتی که داشت این بود که از ملامت ملامت‌کنندگان نمی هراسید.
16	یک چیزی را که تشخیص وظیفه می داد عمل می کرد.
17	ملاحظه هیچ چیزی را جز وظیفه شرعی نمی‌کرد.
18	این ویژگی یکی از مختصات ایشان است.
19	به حرف مردم و امثالهم وقتی تکلیف مشخص بود، توجهی نمی‌کرد.
20	درباره این آقایی که نام بردید، اولاً آن روزی که در مجلس خبرگان برای ایشان رأی گرفتند من کسی بودم که رای ندادم، مخالف هم بودم، چون شناخت داشتم و می‌دانستم جایگاه او با جایگاه امام (ره) قابل قیاس نیست.
21	به هرحال آنها رای دادند و من هم از قلب ایشان هم اطلاع ندارم ولی مطمئن هستم ایشان از این امر خوششان نیامد، ولی این تصمیمی بود که گرفته شد و باید محترم دانست.
22	ایشان آرام آرام با این حرکت می‌کرد.
23	رفت و آمدهایی بود، پیام گرفتن و پیام دادن‌هایی بود.
24	ایشان (امام) از همه بیشتر او را می‌شناخت.
25	ناراحتی‌هایی ایجاد شد و امام (ره) تحمل و صبر کرد.
26	اینکه چه کسانی بر او اثر می گذارند، چه کسانی با او رفت و آمد دارند، چه تاثیری از اشخاص می گیرد.
27	تا یک زمانی که به این نتیجه رسید با او نمی توان کار کرد، آنی تصمیم گرفت.
28	امام می دانست او عده زیادی طرفدار دارد و این طرفداران نمی توانند تحمل کنند، ناراحت می شوند و اوقات اینها تلخ می شود و عصبانی می شوند ولی وظیفه شرعی!
29	آنی تصمیم گرفتند و شبانه عکس‌ها را پائین کشیدند.
30	ایشان ملاحظه این و آن را نمی‌کرد و از بهترین کارهای ایشان این بود.
31	اگر خدای ناکرده امام (ره) این کار را نکرده بود امروز مملکت به کلی و همه دستاوردها از بین می‌رفت.
32	*دوست دارم از جلسه حساس خبرگان هم برای ما بگویید.
33	تصمیم بزرگی که روز ۱۴ خرداد گرفته شد.
34	مسأله باورناکردنی و معجزه‌آسا در انقلاب اسلامی این بود که همه فکر می‌کردند اگر روزی امام (ره) از دنیا رفت، این انقلاب وابسته به امام (ره) است و با رفتن او همه چیز بهم می‌خورد.
35	باور نمی کردند کسی بتواند جای امام (ره) را بگیرد.
36	حتی خود ما هم شاید به این صورت باور نمی‌کردیم، دشمن هم باور نمی کرد که به این سادگی بتوان یک رئیس حکومتی با آن قدرت و سوابق و دشمن هایی که دارد، با پیروزی‌ها و شکست هایی که به دشمن داده، دشمن هم انتظار روز مرگ او را می کشید، این از دنیا برود و بعد آب از آب تکان نخورد.
37	من به یاد دارم همان شب‌هایی که شب رحلت حضرت امام (ره) بود، در دفتر ایشان در جماران نشسته بودیم، دوستان در این صحبت بودند که ممکن است این اتفاق بیفتد ما زودتر مرزها را ببندیم، دشمن حمله می کند، از مرزها وارد می شوند و مملکت را اشغال می‌کنند، زودتر باید به فکر مرزها باشیم.
38	این فکر به ذهن همه کس می آمد ولی کار خدا !
39	جلسه خبرگان تشکیل شد.
40	جلسه خبرگان هم مسئله این بود که باید چه کار کنیم و جای ایشان باید چه کسی باشد؟ یک نظری بود که نظر خوبی نبود و مخالفت می شد.
41	خیلی افراد دیگر هم مخالفت می کردند که شورایی کنیم.
42	می گفتند کسی را که بتوانیم جای امام (ره) بنشانیم نداریم.
43	وقتی یک نفر را نداریم که جایگزین باشد ناچار چند نفر را باید پیدا کنیم و رهبری شورایی باشد و حکومت شورایی باشد و جای امام را شورا پر کند.
44	این یک نظر بود که این نظر مخالفت شد و از جمله کسانی که مخالفت می کردند من بودم.
45	صحبتی هم انجا کردم و گفتم این طور نمی شود، شورا نمی تواند جای امام (ره) را پر کند.
46	فرد باید باشد؛ حالا چه کسی باشد؟ این هم کار خدا بود.
47	همه مقدرات الهی بود.
48	بالاخره مقام معظم رهبری مطرح شد.
49	آقای هاشمی را خداوند رحمت کند جمله ای از امام (ره) بیان کرد و مشکل را حل کرد که نظر امام (ره) همین بود که بعد از خود ایشان آیت‌الله خامنه ای می تواند جای ایشان باشد؛ می تواند همین طور اداره کند.
50	همین سخن کار خودش را کرد.
51	برخی در عین حال که تردید داشتند، چون بیان امام (ره) مطرح شد، جرات نمی کردند در مقابل حرف امام (ره) حرفی بزنند و کسی هم نداشتند که معرفی کنند.
52	صرفنظر از صحبت امام (ره)، ایشان نباشد چه کسی باشد؟ خود ایشان هم صحبت هایی که آن روز کردند و برخی دشمنان سوءاستفاده کردند، خود ایشان هم آمادگی برای این کار نداشتند؛ یعنی این جایگاه را طوری می دانستند که می گفتند من نمی توانم جای امام (ره) را پر کنم.
53	همان جمله را فرمودند، ولی باز هم کار خدا بود.
54	بالاخره در ظرف یکی دو روز مرزها حفظ شد، دشمن هم به مرزها تجاوزی نکرد، مملکت هم آرام شد.
55	این ذهنیت بود با این مخالفین، منافقین و افرادی که وجود دارد مملکت را آشوب می کنند و مردم را در خیابان می ریزند و مغازه ها را غارت می کنند و دشمنی ها کار خودش کند.
56	هیچ یک از این اتفاقات رخ نداد.
57	به سادگی و به لطف خدا رای گرفته شد و ایشان تایید آورد.
58	والسلام.
59	این هم از الطاف خاص خدا بود.
60	صرفاً باید به حساب خدا گذاشت.
61	الحمدالله رب العالمین، خیال ما از خلا موجود راحت شد و جای خالی امام (ره) پُر شد.
62	*دوست داریم شما درباره امام (ره) صحبت کنید چون حرف های زیادی دارید به عنوان یکی از شاگردان امام (ره)، یکی از افرادی که از ابتدا در دوران مبارزه بودید.
63	نگاه می‌کردم اولین سخنرانی شما مرداد ۴۲ در زمینه نهضت انقلاب و نهضت امام (ره) بود.
64	امام (ره) چه ویژگی داشت که توانست رهبری این نهضت را به پیش ببرد؟ برخی‌ها می‌گفتند چنین جراتی وجود نداشت که در مقابل حکومت پهلوی بایستد.
65	اصلاً چنین دیدی در حوزه‌ها نبود و با آمدن امام (ره) یک تحولی ایجاد شد.
66	من به صورت مقدمه عرض کنم که من هرچه درباره امام (ره) مطالعه می‌کنم خودم خجالت می‌کشم از اینکه خودم را یار و پیرو امام (ره) ببینم، یا امام (ره) را بشناسم.
67	واقعاً با همه وجود اقرار می‌کنم هنوز نتوانسته‌ام امام (ره) را آن چنان که باید بشناسم.
68	امام (ره) در وقتی این مسئولیت را به عهده گرفت و وارد این میدان شد حالا قبل از اینکه رهبری ایشان به رای گذاشته شود زمانی بود که حوزه های علمیه اگر بگویم همه، گمان نمی کنم مبالغه کرده باشم، برای این که احتیاط کنم می گویم اکثریت قاطع معتقد بودند دین از سیاست جداست و اگر یک آخوندی قدری بوی سیاست داشت، می گفتند این سیاسی است.
69	آیت‌الله کاشانی را برخی می گفتند این آخوند سیاسی است.
70	از این جهت می خواستند ایشان را کنار بزنند و انتقاد می کردند.
71	نرخ ثابت و شاخص بود که دین از سیاست جدا است.
72	یا باید مسلمان و متدین و نماز خوان و اهل عبادت و تقوا باشد یا باید وارد سیاست شود.
73	اگر وارد این وادی شد در آن وادی نمی تواند کار کند.
74	خیلی ها هم دو دسته شدند؛ اکثریت کسانی بودند که مخالف سیاست بودند، اکثر متدینین اینچنین بودند، حوزه های علمیه هم سرجای خودش، علما هم سرجای خودش.
75	علما، مراجع کسانی بودند که واقعا این نظر را داشتند که نمی توانیم بدون سیاست باشیم.
76	به هر دلیلی این نظر را داشتند.
77	یا نمی توانیم موفق شویم، یا وظیفه ما نیست، یا خلاف شرع است.
78	از این حرف ها بود.
79	در این وادی ها بودند.
80	عموم مردم هم تابع علما بودند که نباید وارد سیاست شد.
81	اگر آخوندی وارد سیاست شد باید طرد شود و نمی توانیم پشت او نماز بخوانیم.
82	این وضعیتی بود که امام (ره) وارد شد.
83	این وضعیت را امام (ره) زیر و رو کرد.
84	این فکر را عوض کرد که نه تنها یک عالم و روحانی می تواند سیاسی باشد بلکه باید سیاسی باشد.
85	برخی می گفتند اهل علم در حوزه علمیه می گفتند ما که نمی توانیم این کارها را کنیم، مگر می توانیم با حکومت دربیفتیم؟ برخی می گفتند خلاف شرع هم است.
86	تعبیر برخی این بود که عده ای کشته می شوند و جواب خون اینها را چه کسی می دهد.
87	این تعبیرها را داشتند.
88	*اگر امام (ره) نبود، اگر نهضت انقلاب اسلامی به رهبری امام (ره) نبود آیا یک حرکت دیگری می توانست طاغوت را شکست دهد؟امکان نداشت؛ اینها خیالات است.
89	این تفکرات و حرف های عوامانه است.
90	آن که ما می دیدیم و در خودمان خبر داشتیم، این بود که اگر امام (ره) نبود همه چیز از دست می رفت.
91	دشمن کامل مسلط می شد و این سلطه دشمن بیشتر می شد و مردم مسلمان منزوی می شدند، اسلام، مسجد، زیارتگاه ها منزوی می شد و همه چیز از بین می رفت.
92	بنابراین چیزی برای اسلام و انقلاب اسلامی نمی ماند ولی خدا نخواست و این کار شد.
93	امام (ره) را باید خود امام (ره) معرفی کند.
94	نمی دانم چقدر این حرف ها برای شما قابل شنیدن است.
95	هیچ کسی مانند خود امام (ره)، نمی تواند امام (ره) را معرفی کند.
96	یعنی چه؟ یعنی امام (ره) زنده باشد و به اینجا بیاید و بگوید من این هستم؟ نخیر.
97	در آثار امام (ره) باید جستجو کرد.
98	درباره آثار امام (ره) آنقدر حرف دارم و خیلی ناراحت هستم.
99	ما می گوییم اول خدا، بعد پیغمبر، بعد علی و آل علی و بعد امام (ره)!
100	در همان ردیف؛ یعنی همان طور که آنها واجب الاطاعه بودند ایشان هم واجب الاطاعه هستند.
101	همین طور که مخالفت با آنها سر از کفر درمی آورد، مخالفت با امام (ره) هم کمی از آن ندارد.
102	هر مشکلی پیدا کردیم باید ببینیم کجا از امام (ره) تخلف کردیم؟ اگر در مجلس مشکل داشتیم، نمی خواهم بگویم افراد راه امام (ره) را طی نمی کردند، ولی اکثریت، اگر مجلس راه امام (ره) را طی می کرد وضع ما خیلی بهتر از این بود.
103	اگر دولت راه امام (ره) را طی می کرد وضع ما خیلی بهتر بود.
104	*یعنی از مسیر تخطی کرده‌اند.
105	بله.
106	راه امام (ره) را باید شناخت.
107	از کجا باید بشناسیم؟ از آثار امام (ره) باید بشناسیم.
108	وصیت‌نامه امام چیست؟ این ملت، این دولت، این مسئولان می‌خواهند به این وصیت عمل کنند؟ به چه کسی وصیت کرده است؟ وصی امام (ره) چه کسی است؟ وصی همین‌ها هستند.
109	اینها باید وصیت امام (ره) را عمل کنند.
110	امام (ره) برای مجلس در این وصیتنامه کوتاه، تعیین تکلیف کرده است.
111	برای مجلس، برای دولت، برای نیروهای انقلابی، فرهنگی و همه تعیین تکلیف کرده است.
112	درباره مسائل اقتصادی نیز تکلیف را معین کرده است.
113	همین وصیت نامه را عمل کنند مملکت آباد می شود.
114	عمل نشد؛ حالا نمی خواهم بگویم ۱۰۰ درصد عمل نشد ولی این طور نبود که ۱۰۰ درصد هم عمل شود.
115	یکی از آثار امام (ره) که تقریباً انیس و مونس من است ۴۰ حدیث ایشان است.
116	به عنوان وظیفه شرعی توصیه می‌کنم این کتاب را پیدا کنید و بخوانید؛ چندین بار هم بخوانید.
117	امام (ره) را در اینجا بهتر می شناسید.
118	اینها را از ۴۰ حدیث برداشتم و نوشتم و چند جمله را برای شما می خوانم.
119	مناجات سید الساجدین هم مثل مناجات من و توست؟ او هم برای حورالعین و گلابی و انار آنقدر ناله و سوز و گداز داشت؟ اگر بشریت پشت به پشت یکدیگر درآیند و بخواهند یک «لا اله الا الله» امیرالمومنین را بخوانند نمی توانند.
120	به مقام علی ابن ابیطالب قسم اگر ملائک مقربین، انبیاء، غیر از رسول خاتم که مولای علی اوست، بخواهند یک تکبیر او را بگویند نتوانند.
121	امام (ره) می گوید زمین بهشت صاف است و خالی است.
122	اعمال انسان اگر خیر باشد برای او یک درختی می کارند.
123	برخی اعمال بسیار نیکی دارند که این زمین پر از درخت می شود.
124	برخی کمتر و برخی بیشتر است.
125	اگر برخی مواقع عملی نداشت، خالی است.
126	زمین خالی است، درختی ندارد.
127	اگر درخت داشت برخی مواقع یک چیزی آمد مثلاً سیلی آمد و این درختان را برد، یک گناهی کرد و آن گناه سبب شد این درختان از بین رفت.
128	امام (ره) این است.
129	*این روحیه انقلابی چقدر به حرکت امام (ره) کمک کرد؟ اگر امام (ره) این روحیه انقلابی را نداشت آیا می‌توانست این مسیر سخت را ادامه دهد؟ابداً؛ محال بود.
130	مگر بقیه علما از ابتدای زمان غیبت امام زمان (ع) نبودند؟ از شیخ مفید و شیخ طوسی و شیخ صدوق و امثالهم؛ آنها در وادی دیگری بودند و احترام آنها هم واجب است؛ مقام بالایی هم دارند، نمی خواهیم مقام آنها را کم کنیم.
131	مقام آنها بالا است ولی در این وادی نبودند.
132	به هر دلیلی وظیفه شرعی خود نمی دانستند که با دولت دربیفتند، یا می‌گفتند توان این را نداریم.
133	نمی خواهم بگویم نعوذبالله گناه کردند؛ نه، تشخیص وظیفه آنها این بود.
134	آن کسی که این وظیفه را تشخیص داد امام (ره) بود.
135	تشخیص داد که ما می توانیم.
136	این کلمه «می توانیم» از جمله های قصار امام (ره) است.
137	اینکه ما می توانیم را خود امام (ره) تشخیص داد که دولت هست، حکومت هست، امریکا هست، ساواک هست، همه چیز هست، شرق و غرب هست، همه عالم هست، ما اینجا تنها هستیم اما می توانیم.
138	این طرز تفکر انقلابی امام (ره) بود و منحصر به خود ایشان بود.
139	دیگران و خیلی از بزرگان بودند، مثلا در آخر کار آیت‌الله بروجردی.
140	ایشان چنین تشخیصی نداد که با اینها دربیفتیم.
141	در نهایت می گفتند خواسته هایی داریم و می گوییم این کار را بکنید، اگر بکند یا نکند.
142	برخی مواقع برخی ملاقات هم داشتند و خواسته هایی هم داشتند.
143	مشکلاتی بوده و گاهی می گفتند این کارها انجام شود، این کارها نباید شود؛ اینها تشخیص بوده است.
144	روحیه انقلابی منحصر و مختص به امام (ره) بود.
145	*آیا شده بود در دوران مبارزه یا در دوران بعد از مبارزه، ببینید امام (ره) به سختی خورده‌اند و از یک سختی هراس و ترسی داشته باشند یا بگویند نمی‌توان ادامه داد؟ابداً.
146	این جمله‌ای که شاید شنیده باشید، از جمله های مسلم امام (ره) بود.
147	امام (ره) می فرمایند من از هیچ کسی تا الان نترسیده‌ام.
148	از هیچ کسی نمی ترسم.
149	مقام معظم رهبری خودشان می فرمودند با امام (ره) درباره موضوعی صحبت می کردم و می خواستم بگویم شما ملاحظه این را می کنید که اینطور نشود، آنطور نشود.
150	این کلمه به ذهنم آمد و گفتم شما می ترسید اینطور شود؟.
151	گفت خیر من از هیچ کسی نمی ترسم.
152	از هیچ کسی نمی ترسید.
153	وقتی متکی به قدرت خدا بود، با اتکا به قدرت خدا، از چه چیزی باید بترسد؟*ابتدا اشاره کردید که رهبری انقلاب چه حضرت امام (ره) و چه آیت‌الله خامنه ای ما را از گردنه های سختی عبور دادند.
154	هر چقدر در ذهن دارید به عنوان کسی که در صحنه های مختلف انقلاب بوده‌اید، با اتکا به ولایت فقیه چه صحنه های سختی را گذراندیم؟ کجاها بوده که فکر نمی کردیم بگذرانیم ولی با رهبری امام (ره) و رهبری آقا گذراندیم؟اصلاً همه چیز ما ولایت فقیه است.
155	یعنی هر چه داریم از ولایت فقیه داریم.
156	اگر ولایت فقیه نبود هیچ چیزی نداشتیم.
157	چیزی جایگزین ولایت فقیه نبود.
158	خود امام (ره) فرمودند ولایت فقیه یعنی ولایت پیغمبر، ولایت علی و ولایت امام معصوم؛ این به معنی ولایت است.
159	در میدان جنگ ۸ سال چه کسی جنگ را اداره کرد؟ جز ولایت فقیه؟ اگر امام (ره) پشتیبان این امر نبود، اگر پیام های امام (ره) نبود، اگر صحبت هایی که می کردند در ملاقات با رزمندگان نبود، دلگرمی‌هایی که به اینها می دادند نبود، تشویق های اینها نبود، مگر ممکن بود؟ نه تنها ۸ سال که سال اول شکست می خوردیم.
160	از ابتدا که در آبادان و خرمشهر وارد شدند، کار تمام می‌شد.
161	ولی این ولایت فقیه بود که نجات داد.
162	به دستور امام (ره) بود که همه در میدان جنگ می رفتند و جوانان سینه سپر می کردند و سر می دادند.
163	با یک پیام امام (ره) کلیه نیروها بسیج می شد.
164	نیروهای در میدان جنگ و پشت صحنه بسیج می شدند.
165	خانم هایی که در خانه ها برای رزمندگان غذا تهیه می کردند، اینها همه از ولایت فقیه بود.
166	هر جایی سست می شد یک ملاقات امام (ره) و یک دیدار امام (ره) همه کار را درست می کرد و روحیه ها تقویت می شد.
167	ضعف ها برطرف می شد.
168	هرچه داریم از ولایت فقیه داریم.
169	آنهایی که ولایت فقیه را نمی فهمند عوام هستند.
170	*بعد از امام (ره) چطور؟حالا هم همان است؛ فرقی نمی کند.
171	بالاخره ولایت فقیه که یک فقیه معین نیست.
172	یک فقیهی که بتواند امور مسلمانان را تصدی کند و مردم او را قبول داشته باشند، که ابتدا امام (ره) بود و دومی آیت‌الله العظمی خامنه ای است.
173	سومی و چهارمی هم با خداست؛ تا قبل از ظهور مسئله همین است.
174	تا ظهور امام زمان (عج) تحقق پیدا نکرده است مسئله همین است؛ ولی فقیه باید اداره کند.
175	اگر روزی –نعوذباللهولی فقیه در کار نباشد فاتحه همه چیز خوانده می شود.
176	چیزی باقی نمی ماند.
177	دشمن در انتظار آن روز است.
178	دشمن می گفت تا امام (ره) هست انقلاب است؛ اگر امام (ره) نباشد انقلاب نابود می شود.
179	این نشد.
180	الان هم همین است.
181	الان هم دشمن نظر دارد این مقام معظم رهبری هست حریف او نمی شویم، هر کاری بخواهیم انجام دهیم او خنثی می کند، اگر در یمن، سوریه، عراق، ایران و هر جایی هست نقشه های ما را خوب می شناسد که یکی از خصوصیات امام (ره) هم همین دشمن شناسی و دوست شناسی بود.
182	نقشه هایی را می داند و راه خنثی کردن این نقشه ها را هم می داند که چطور این سحر را باطل کنیم.
183	الان هم مسئله همین است و موفقیت هایی که ما داشتیم، شکست هایی که دشمن در صحنه های داخلی و خارجی داشته است، بر محور همین قضیه مقام معظم رهبری است.
184	خداوند به ایشان هم خصوصیت و ویژگی داده که باید بگوییم من عند الله است و همه کار دست خداست.
185	قلب مومن هم در دست خداست.
186	یک قلب را هدایت می کند و یک قلب را هدایت نمی کند، بنابراین همه اینها با پشتیبانی اراده الهی است و ایشان موید من عندالله است.
187	*بعد از امام (ره) می توانید مثال بزنید که کدام صحنه های سختی بوده که با تدبیر رهبری انقلاب به پیش رفته است؟ مصداقی می توانید مثال بزنید.
188	در صحنه های مختلف مانند تحریم ها غیره اگر در این تحریم ها مسئله ولایت فقیه و رهبری مقام معظم رهبری نبود همان ابتدا کار تمام می شد.
189	یک دهم این تحریم ها را هیچ کشوری نمی تواند تحمل کند.
190	حکومت ها با این تحریم ها سقوط می کنند.
191	این یک نمونه است.
192	این تحریم ها پشت سرهم می آید و در عین حال نظام محفوظ می ماند، دل مردم را گرم می کند و اجازه نمی دهد مردم ناامید شوند، نمی گذارد مردم بدبین شوند.
193	الان مسئله ای که مربوط به سوال شما می تواند باشد، همین است که با دشمن چه کار کنیم؟ می توانیم بسازیم یا نمی توانیم بسازیم؟ این یکی از مراحل است.
194	عده ای که من حسن نیت و سوءنیت آنها را نمی دانم، قلب همه دست خدا است، از قلب اشخاص اطلاعی نداریم، ولی عده ای به هر حال معتقد بوده‌اند و هنوز هستند که مشکلات این مملکت را فقط باید با کنار آمدن با سیاست های آمریکا حل کرد.
195	اگر با امریکا کنار آمدیم مشکلات اقتصادی و سیاسی ما حل می شود و اگر کنار نیامدیم همین وضع وجود دارد و صد برابر بدتر هم می شود؛ این یکی از مسائل است و مقابل خنثی کردن تحریم ها است.
196	همان نقشه ای که با تحریم ها می خواهند ما را به زانو دربیاورند، این نظرات و مواضع انقلابی و اسلامی رهبری همه را از بین می برد.
197	آثار تحریم ها از بین می رود.
198	فشارهای مضاعف از بین می رود.
199	چه کسی است که باید بگوید ما فشارها را تحمل می‌کنیم و می توانیم تحمل کنیم؟ برخی قدرت ملت را خبر ندارند، از قدرت مردم خبر ندارند.
200	مردم ما مردمی صبور هستند.
201	مردم مقاومی هستند.
202	به شرطی که افرادی اینها را هدایت کند.
203	مانند امام (ره) که هدایت می کرد، مانند مقام معظم رهبری که مردم را هدایت می کند؛ افکار عمومی را هدایت کنند.
204	مردم استقامت دارند و می ایستند.
205	الان هم در مشکلات معیشتی و کرونا همین طور است.
206	مشکلات کم نیست ولی قدرت مقاومت مردم هم کم نیست.
207	این مردمی هستند که در میدان زمان جنگ ۸ ساله نشان دادند که آمادگی دارند تحمل سختی ها را کنند و غلبه بر سختی ها داشته باشند.
208	این تجربه سال های زیاد ما است.
209	در دوران انقلاب این را مردم نشان دادند که شریف هستند.
210	هرچه به این مردم احترام کنیم کم است و امام (ره) بود که این مردم را می شناخت.
211	امام (ره) بود که به قول مرحوم مطهری در دیدار خود می گفت امام (ره) مردم را می شناسد.
212	وقتی به دیدار امام (ره) در پاریس رفتند گفتند امام (ره) مردم را خوب می شناسد و اعتماد به مردم دارد.
213	*اشاره ای کردید که باقی ماند.
214	گفتید اگر مجلس ما، دولت ما، مردم ما به این مکتب امام (ره) و اندیشه های امام (ره) پایبند باشند، چقدر جلو می رویم.
215	برای ما چند شاخصه مکتب امام (ره) را بیان کنید که مکتب امام (ره) چه درسی به ما داده است؟ کجاها دقت کردیم و کجاها جا ماندیم و باید بیشتر توجه کنیم.
216	توکل به خدا و این که بدانیم خدا پشتیبان ما است.
217	وقتی خدا پشتیبان است کسی نمی تواند بر خدا غلبه کند و خدا را شکست دهد.
218	بنابراین در صحنه های اقتصادی خیلی جاها مشکل داشتیم و داریم.
219	چرا این مشکلات حل نمی شود؟ اقتصاد مقاومتی را مقام معظم رهبری ارائه دادند.
220	این یکی از حوزه هایی است که مقام معظم رهبری به آن وارد شدند.
221	یعنی این مملکت اگر بخواهد از نظر اقتصادی روی پای خودش بایستد، دست گدایی به طرف دشمن دراز نکند، باید خودش اقتصاد خود را قبضه کند و می تواند این کار را انجام دهد.
222	هر چه درباره این رهبری هم حرف بزنیم کم است.
223	ایشان تکیه بر نیروهای جوان دارد، اما افراد سالخورده و قدیمی را بکار می گیرند و نیروهای جوان ما کمتر بکار گرفته می شوند و راه همان راه همیشگی است، ولی باید از اینها استفاده کرد.
224	ایشان چقدر گفته اند و حرف حق هم هست؛ امکانت کم نداریم، امکاناتی که خدا به ما داده از ذخایر ارزی، از اماکانات زیرزمینی و روزمینی و گنج هایی که خدا داده وجود دارد، باید بهره برداری کنیم.
225	ما لب دریا نشسته‌ایم و تشنه می میریم.
226	اینها هست و استفاده نمی کنیم.
227	نیروهای انسانی را بکار بگیریم، اینها همان مراحلی است که دنبال آن هستید، نیروهای انسانی را بکار بگیریم و شناخت نیروهای انسانی و بکار گرفتن آنها و حذف نیروهای ناصالحغیره در قضیه ارز و امثالهم مشکل داریم، چون افراد ناصالح آمدند و با ارز ۴۲۰۰ تومانی بلوا درست کردند و پول های مردم را گرفتند و به نفع خود استفاده کردند.
228	چه کسی باید این کار را کند؟ اینها راه هایی است که راه رهبری با راه این افراد جدا می شود.
229	ایشان می گوید به نفع مردم باید کار کنید و ارز باید به نفع مردم باشد.
230	واردات باید در حد لزوم مردم باشد، صادرات باید بیشتر شود، اجناسی که مورد نیاز نیست نباید وارد شود.
231	قاچاق نباید باشد.
232	اگر مطالب مقام معظم رهبری را بیان کنیم، یک کتاب می شود.
233	*در مورد جوان‌گرایی امام (ره) هم بر نیروهای جوان تاکید داشتندغیرهبله.
234	سربازان امام (ره) نیروهای جوان بودند.
235	آنهایی که در میدان جنگ بودند پیرمردها نبودند.
236	در همه صحنه و هر جایی هر کاری بود در داخل و خارج و عمدتاً هم در میدان جنگ همین جوانان بودند که می‌جنگیدند و درمسائل نظامی، مسائل غیرنظامی کار کردند.
237	*البته حضرت آقا جدیداً صحبت کردند و گفتند جوان به معنای این نیست که جوان ۳۰ ساله بیاوریم، حاج قاسم سلیمانی را مثال زدند که ایشان با این که ۶۰ سال سن داشت، جوان بود.
238	شوخی هم با شما در جلسه خبرگان کردند.
239	بله.
240	من هم جوان هستم.
241	(می‌خندد)*احسنت (می‌خندد)؛ شوخی آقا را می‌فرمایید.
242	اگر بگویید جالب است.
243	صحبت پیرها بود، می‌گفتند آقای جنتی هم پیر هستند.
244	ایشان جوانی ما را قبول ندارند.
245	(می‌خندد)*درباره نقش انقلاب و رهبری امام (ره) و حضرت آقا در مقاومت مقابل امریکا و پرچمداری که انقلاب اسلامی به مسلمانان داد.
246	اساسا تغییر منطقه و تغییر هندسه منطقه اسلامی و منطقه غرب آسیا، خیلی ها معتقد هستند با انقلاب اسلامی ایران صورت گرفته است.
247	این را چقدر موثر بوده ایم و رهبری انقلاب چقدر در این نقش داشت؟اصلا انقلاب اسلامی در دنیا اثر گذاشت.
248	مسئله این نبود که شاه برود و حکومت اسلامی بیاید.
249	انقلاب اسلامی در شمال آفریقا، لیبی، مصر، در همه جا اثر گذاشت.
250	نیروهای انقلابی آماده برای کار در دنیا زیاد داریم.
251	از همین جوانان اینچنینی زیاد داریم، کسی اینها را بسیج نمی کرد.
252	هر جا اینها میدان پیدا کردند الهام از امام (ره) گرفتند.
253	امام (ره) این را در دنیا ثابت کرد که می شود با قدرت ها درافتاد.
254	این را ثابت کرد.
255	امام (ره) ثابت کرد می شود با قدرت درافتاد.
256	آنهایی که می گفتند نمی توانیم، چه از علما و چه از غیرعلما، هیمن طور مانده بودند که باید تسلیم شویم ولی امام (ره) فرمود می توانیم و پیروز می شویم.
257	امام (ره) به این آیات قرآن عقیده داشت.
258	آیات قرآن تابلوی جلوی چشم امام (ره) بود.
259	با این تابلو حرکت می کرد و می رفت.
260	بنابراین به دنیا فهماند با آمریکا می شود درافتاد، با دشمنان مقتدر غربی می توان درافتاد.
261	این معجزه امام (ره) بود که می شود.
262	عمل نکردند یا کم عمل کردند سر جای خود است ولی بالاخره این را امام (ره) فرمودند که امکان این وجود دارد دشمن هر چقدر هم مقتدر باشد، هر چقدر ضعیف باشیم می توانیم دربیفتیم.
263	در قضیه انقلاب اسلامی و جنگ این کار شوخی نبود؛ یک دولت نوپایی که هیچ تجربه اداری ندارد، اینهایی که اول کار در مجلس و دولت امدند سابقه اجرایی و مدیریتی نداشتند.
264	مثل ما از مدرسه فیضیه اینجا آمده بودیم.
265	چه می دانستیم باید چه کار کنیم.
266	در شورای نگهبان که ابتدا آمدیم نمی دانستیم باید چه کار کنیم؛ قانون نداشتیم، قانون کم داشتیم.
267	جا نداشتیم.
268	شورای نگهبان ابتدا که اسم ما را امام (ره) فرمودند و اعضای شورای نگهبان را معرفی کردند، اصلا جا نداشتیم که برویم.
269	هر وزارتخانه ای جایی داشت.
270	این وزیر می رفت آن یکی جای او می آمد.
271	همه چیز بود.
272	شب ها جا نداشتیم بخوابیم.
273	در ساختمان مجلس در اتاقی که برخی مواقع می نشستیم و خبرگان جمع می شوند، می رفتیم.
274	شب ها آنجا می خوابیدیم.
275	برخی مواقع در پادگان می خوابیدیم.
276	جا نداشتیم.
277	شورای نگهبان با آن عظمت و اهمیتی که دارد، اینچنین بود.
278	پولش سر جای خودش.
279	جایی نداشتیم بنشینیم و جلسه بگذاریم، قانون و برنامه نداشتیم.
280	عجیب و غریب بود.
281	خدا مرحوم ربانی را بیامرزد.
282	با بنی صدر آشنا بود.
283	اینجا دست بنی صدر بود.
284	او واسطه شد و گفت اینجا را به ما بدهید.
285	آنها هم رفتند و اینجا را به ما دادند.
286	تازه جا پیدا کردیم.
287	*آخر کلام بحث را با حاج قاسم سلیمانی تمام کنم.
288	حاج قاسم در وصیت نامه خود توصیه ویژه ای کردند، خطاب به علما و مراجع با همان احترامی که همیشه یاد می کنند که پشتیبان آقا باشید و به ولایت فقیه توجه ویژه کنید.
289	چندین بار قسم یاد کردند.
290	فکر می کنید چه نگرانی در ذهن حاج قاسم بود که اینقدر روی این تاکید کردند؟کاش داغ ما را تازه نمی کردید.
291	من واقعا داغ در دلم همیشه سوزندگی دارد و ما را می سوزاند.
292	عکس ایشان را در اینجا دیدید.
293	هر روز از مقابل این عکس عبور می‌کنم.
294	ایشان را می بینم و حرف هایی که نقل می کنند و همین مطالبی که شما بیان کردید، ایشان معتقد بود هرچه داریم از ولایت فقیه و رهبری داریم.
295	از این جهت باید با هدایت رهبری و پشتیبانی رهبری کار خود را انجام دهیم.
296	این مصیبت بزرگی بود که بر ما وارد شد.
297	در همه مصیبت هایی که در دوران انقلاب داشتیم این ویژگی را هیچ کسی نداشت.
298	خوب شد یادی از ایشان کردیم.
299	وضعیتی که در کرمان پیش آمد و جمعیت به آن صورت برای تشییع و دفن ایشان رفت که گفتند ۷۰۶۰ نفر زیر دست و پا رفتند.
300	کجای تاریخ اسلام چنین چیزی را داشته ایم؟ در تاریخ انقلاب اسلامی کجا چنین چیزی را داشتیم؟ این قدر جمعیت بیاید که ۷۰۶۰ نفر له شوند و از دنیا بروند.
301	این جایگاه را برای مردم داشت.
302	سردار سلیمانی جایگاه منحصر به فردی داشت.
303	او دومی نداشت و ندارد.
304	*خاطره‌ای از ایشان دارید برای ما بازگو کنید؟نه من الان چیزی در ذهن ندارم.
305	شناختی که بعد پیدا کردیم به آن اندازه شناخت نداشتم.
306	شهادت ایشان، ایشان را معرفی کرد که او چه کسی است.
307	معرفی کرد که از دوستانی همچون ما و دیگرانی که در حد دوستی نبودند تازه شناختند او چه کسی بود.
308	من هر چه می‌شنوم روحیه اسلامی و الهی و انقلابی داشت.
309	در محراب عبادت یک بنده عبادت‌کار بود و در میدان جنگ یک نظامی سلحشور بود.
310	این را کجا می توانید پیدا کنید؟ یادگار علی (ع) آن میدان جنگ و آن محراب عبادت بود.
311	*خیلی محبت کردید.
312	ما شما را خسته کردیم.
313	خواهش می‌کنم.
314	*آخر کلام خاطره یا ناگفته‌ای از دیدارهایتان با آقا دارید؟آنچه بخواهم در آخر بیان کنم این است که آثار امام (ره) را جلوی چشم خود بگذارید، اگر می‌خواهید مسلمان شوید، می‌خواهید متدین باشید، می‌خواهید انقلاب پیروز باشد، اگر می‌خواهید زحمات شما هدر نرود، آثار امام (ره) را جلوی چشم خود بگذارید.
315	آثار امام (ره) همیشه زنده است، امام (ره) همیشه زنده است.
316	الان بیش از ۳۰ سال است که ایشان رحلت فرمودند، تمام آثار از همان وصیت نامه تا سخنرانی ها و ان مطالبی که در صحیفه امام (ره) است، مثل این است که امروز امام (ره) صحبت می کنند، کهنه نمی شود، به روز است.
317	من سفارش می‌کنم این را داشته باشند.
318	یک روزی دیداری با مجلسی داشتم، با کمیسیون ها هم روزی صحبت داشته باشم همین مطلب را بیان می‌کنم.
319	می‌گویم دستورات امام (ره) را جلوی چشم خود بگذراید.
320	اگر می‌خواهید کار کنید و به انقلاب کمک کنید و اگر می‌خواهید به اسلام و مردم خدمت کنید راه امام را پیدا کنید و این را راه را بروید.
321	این راه امام (ره) است.
322	مجلس باید همین باشد و این دولت باید همین باشد.
323	هر جایی ضربه خوردیم یک جایی اینها با امام (ره) زاویه پیدا کردند.
324	راه امام (ره) را نتوانستند طی کنند.
325	*خیلی سپاسگزاریم.
326	امیدواریم بتوانیم به معنای واقعی در مسیر امام (ره) حرکت کنیم.
