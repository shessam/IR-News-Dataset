asriran_1_data###پرداخت پول چوک و گابریل از حساب پرسپولیس در فیفا###https://www.asriran.com/fa/news/722037/پرداخت-پول-چوک-و-گابریل-از-حساب-پرسپولیس-در-فیفا###['ورزشی']###2020-04-05 14:49:00###۷۲۲۰۳۷###['فیفا', 'پرسپولیس']
3@@@4
1	فیفا با درخواست باشگاه پرسپولیس برای پرداخت پول دو شاکی این باشگاه از حسابشان در این سازمان موافقت کرد.
2	به گزارش فارس، فیفا به درخواست باشگاه پرسپولیس برای پرداخت مطالبات فرناندو گابریل و سرتن چوک دو شاکی سرخپوشان در این ارگان، از حساب آنها این مطالبات را پرداخت می کند.
3	دو روز قبل فیفا از باشگاه پرسپولیس شماره حساب گابریل و چوک را خواستار شد تا از محل مطالبات این باشگاه در فیفا بدهی آنها را پرداخت کند.
4	مدیران این تیم هم روز گذشته شماره حساب این دو نفر را برای فیفا ارسال کرده اند.
5	مجموع پرداختی پرسپولیس به گابریل و چوک 32 هزار دلار است.
6	این باشگاه برای پرداخت این مطالبات تا 20 فروردین فرصت داشت و با موافقت فیفا برای پرداخت این پول از حسابی که باشگاه پرسپولیس در این ارگان دارد یکی از دغدغه های مدیران این تیم برطرف شد.
7	همچنین فیفا گردش کامل حکم بودیمیر علیه پرسپولیس را به به این باشگاه ارسال کرده و بخش حقوقی سرخپوشان 10 روز فرصت دارد تا لایحه دفاعی خود را به دادگاه عالی ورزش ارائه کند.
8	باشگاه پرسپولیس با رای کمیته حل اختلاف فیفا به پرداخت ۴۷۵ هزار یورو به بودیمیر مهاجم کروات و سابق خود محکوم شد و باید علاوه بر این، سود ( غرامت دیرکرد) پنج درصدی هم تا روز پرداخت را به بودیمیر پرداخت کند.
