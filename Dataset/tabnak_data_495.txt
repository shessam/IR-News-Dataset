tabnak_data###نماینده آیت‌الله سیستانی: دولت جدید باید اوضاع کشور را آرام کند###https://www.tabnak.ir/fa/news/957474/نماینده-آیت‌الله-سیستانی-دولت-جدید-باید-اوضاع-کشور-را-آرام-کند###[]###2020-02-08 03:37:00###۹۵۷۴۷۴###['آیت الله سیستانی', 'عراق', 'مرجعیت']
1
1	مرجع عالی‌قدر عراق تاکید کرد که که دولت جدید این کشور باید شایسته اعتماد ملت عراق باشد و بتواند اوضاع کشور را آرام کند.
2	به گزارش ایسنا، به نقل از سایت شبکه سومریه نیوز، احمد الصافی، نماینده آیت‌الله العظمی سیستانی با قرائت بیانیه مرجع عالی‌قدر عراق در خطبه نماز جمعه کربلاء، تاکید کرد: در رابطه با حوادث اخیر عراق باید به دو نکته اشاره کرد؛ اول اینکه علی‌رخم درخواست‌های مکرر مرجعیت درباره ضرورت توقف خشونت و پایبندی به مسالمت آمیز بودن تظاهرات و همچنین دوری جنبش مردمی از اقداماتی کهبه منافع عمومی و مردم آسیب می‌رساند، اما این درخواست‌ها مانع از رخ دادن اتفاقات ناگوار و دردناک در روزهای اخیر نشد و به ناحق خون‌های با ارزشی ریخته شد و آخرین مورد آنها اتفاقی بود که شامگاه چهارشنبه در نجف اشرف رخ داد.
3	در این بیانیه ضمن محکومیت کشته شدن معترضان در نجف و تسلیت به خانواده‌های داغدار این اتفاق آمده است: نیروهای امنیتی رسمی برای جلوگیری از هرج و مرج و اخلال در نظم عمومی ضروری هستند و این نیروها باید مسئولیت حفظ امنیت و ثبات، حفاظت از میدان‌های محل تجمع معترضان صلح‌جو، افشای هویت و شناسایی متجاوزان و افراد متخلف و حفاظت از منافع شهروندان در مقابل تجاوزات خرابکران برعهده بگیرند و هیچ توجیهی برای شانه خالی کردن از این مسئولیت قابل قبول نیست.
4	نیروهای امنیتی باید کاملاً حرفه‌ای عمل کرده و از به کارگیری خشونت در برخورد با تظاهرات مسالمت‌آمیز خودداری کرده و مانع از تجاوز به معترضان شوند.
5	در ادامه بیانیه مرجع عالی‌قدر عراق آمده است: نکته دوم، مرجعیت دینی در خطبه‌های سابق خود چشم اندازش برای عبور از بحران سیاسی کنونی را مطرح کرده و بیان کردند که دولت جدیدی که جانشین دولت مستعفی می‌شود باید شایسته اعتماد مردم باشد و بتواند اوضاع کشور را آرام کرده و اعتبار کشور را بازگرداند.
6	دولت جدید همچنین باید اقدامات لازمبرای برگزاری انتخابات زودهنگام در فضایی آرام و به دور از تأثیرات جانبی اموال، سلاح غیرقانونی و یا مداخلات خارجی انجام دهد.
7	نماینده مرجعیت عراق در ادامه تصریح کرد: مرجعیت دینی بار دیگر تأکید می‌کند که هیچ تمایلی به مداخله و یا اظهار نظر درباره تمامی اقداماتی که در این زمینه انجام می‌شود، ندارد.
