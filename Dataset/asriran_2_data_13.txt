asriran_2_data###پرداخت دو قسط ویلموتس از سوی فدراسیون فوتبال/ هاشمیان امروز تماشاگر بازی استقلال و نفت‌آبادان###https://www.asriran.com/fa/news/696891/پرداخت-دو-قسط-ویلموتس-از-سوی-فدراسیون-فوتبال-هاشمیان-امروز-تماشاگر-بازی-استقلال-و-نفت‌آبادان###['ورزشی']###2019-11-05 10:36:00###۶۹۶۸۹۱###['ویلموتس', 'هاشمیان']
4@@@5
1	برخلاف ادعای رسانه بلژیکی فدراسیون فوتبال دو قسط از پرداختی های سرمربی تیم ملی را واریز کرده است.
2	به گزارش فارس، امروز یک رسانه بلژیکی مدعی شد که مارک ویلموتس سرمربی تیم ملی فوتبال به دلیل عدم پرداخت مطالباتش خواهان فسخ قرارداد با ایران شده است.
3	پیگیری های فارس بابت صحت یا رد این خبر منتج به این شد که فدراسیون فوتبال دو قسط عقب افتاده ویلموتس را پرداخت کرده است.
4	ظاهرا این پرداختی ها از طریق حساب بانکی هست که مشکلی برای واریز به حساب ویلموتس بابت مباحث تحریم ندارد.
5	به نظر می رسد انتشار خبر در رسانه بلژیکی از سوی کسانی است که قصد حاشیه سازی برای تیم ملی ایران را دارند.
6	سرمربی تیم ملی برنامه های خود برای بازی با عراق را در اختیار فدراسیون گذاشته است و همچنین وحید هاشمیان هم که در ایران است امروز در ورزشگاه آزادی بازی استقلال و نفت آبادان را تماشا می کند.
7	دیدار تیم های ایران و عراق 23 آبان در بصره برگزار می شود.
