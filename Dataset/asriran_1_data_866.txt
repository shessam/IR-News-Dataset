asriran_1_data###فتح‌الله‌زاده:قلعه نویی از این روحیه ها ندارد که جای مجیدی را بگیرد/قصد برکناری فرهاد را نداشتم###https://www.asriran.com/fa/news/722017/فتح‌الله‌زادهقلعه-نویی-از-این-روحیه-ها-ندارد-که-جای-مجیدی-را-بگیردقصد-برکناری-فرهاد-را-نداشتم###['ورزشی']###2020-04-05 13:18:00###۷۲۲۰۱۷###['استقلال', 'مجیدی']
7@@@8
1	مدیرعامل پیشین باشگاه استقلال گفت:مطمئن باشید امیر قلعه‌نویی از این روحیه‌ها ندارد که بخواهد جای فرهاد مجیدی را در استقلال بگیرد.
2	به گزارش فارس، علی فتح‌الله‌زاده بعد از استعفا از سرپرستی باشگاه استقلال به بیماری کرونا مبتلا شد و مجبور شد حدود دو هفته در قرنطینه بماند.
3	وی البته از روز گذشته از قرنطینه خارج شد اما فایل صوتی که وی به مجیدی ارسال کرده امروز سر و صدای زیادی به پا کرد تا جایی که این شایعه مطرح شد که فتح‌الله زاده دوست نداشت مجیدی در کار خود در استقلال ادامه دهد.
4	سرپرست باشگاه استقلال در گفت‌وگو با خبرنگار ورزشی خبرگزاری فارس،پیرامون مسائل مختلف و پشت سر گذاشتن بیماری کرونا و شایعه اختلاف با فرهاد مجیدی توضیحات کاملی را ارائه کرده که متن این گفت‌وگو را در زیر می‌خوانیم.
5	وی در خصوص اینکه بعد از گرفتن ذات الریه چگونه به کرونا مبتلا شد، گفت: متاسفانه اول آنفلوآنزای شدید و سپس ذات‌الریه گرفتم.
6	بعد از این اتفاق چون ریه‌هایم عفونت کرده بود به کرونا مبتلا شدم و عذاب زیادی کشیدم.
7	دیدارهایی که در چند روز ابتدایی در باشگاه استقلال داشتم باعث شد که کرونا بگیرم و بعد از سه دوره مریضی به این ویروس مبتلا شدم.
8	در شرایطی که مبتلایان به این ویروس 14 روز قرنطینه می‌شوند ولی من نزدیک 18 روز در قرنطینه کامل بودم و تازه روز گذشته بعد از آزمایشی که دادم از قرنطینه خارج شدم.
9	سرپرست باشگاه استقلال ادامه داد: البته من به بیمارستان نرفتم و پزشک معالجم اجازه نداد این کار را بکنم اما در منزل حضور داشتم و حتی از اتاقم خارج نمی‌شدم و انصافا روزهای سختی را پشت سر گذاشتم.
10	در این مدت همسرم خیلی سختی کشید.
11	از یک طرف نگرانی وجود دارد که خودشان مبتلا نشوند و یک نگرانی دیگر وجود داشت که اتفاقی برای ما نیفتد.
12	از طرف دیگر او مجبور بود با توجه به ضعف بدنی من هر روز رسیدگی لازم را انجام دهد و این اتفاقات باعث شد که خانواده من هم روزهای سختی را سپری کنند.
13	به همین دلیل از او قدردانی می‌کنم و از همه همسرانی که در این شرایط به خانواده خود کمک می‌کنند، تشکر می‌کنم.
14	این بیماری تذکری برای کل دنیاست که خدا را فراموش نکنند.
15	حالا مشخص می‌شود که ارتباطات چقدر مهم است و با هم بودن چقدر ارزش دارد.
16	فتح‌الله‌زاده با اشاره به اینکه نتوانسته به کارش در استقلال به عنوان مدیرعامل ادامه دهد، گفت: قطعا این موضوع حکمتی داشته در کار خدا بی‌حکمتی وجود ندارد و من مطمئن هستم این اتفاق بدون حساب و کتاب رخ نداده است.
17	طبیعتا با آن دو بیماری و در طی آن مبتلا شدن به ویروس کرونا کار برایم خیلی سخت بود و همانطور که اشاره کردم حکمتی در نبودن من در مدیریت باشگاه استقلال وجود دارد.
18	وی با اشاره به اتفاقاتی که در روزهای حضورش در این باشگاه رخ داده است،‌گفت: روزی که مسئولیت باشگاه را بر عهده گرفتم با معاونان باشگاه تماس گرفته و از آنها خواستم که سریعا با بازیکنان تماس بگیرند.
19	یادم می‌آید که از بازیکنانی مثل جباروف، باشگاه پاختاکور، بویان و .
20	.
21	مهلت گرفتیم.
22	حتی با پسر شفر تماس گرفتم و قرار بود نشستی را با سرمربی سابق استقلال برگزار کنیم که کار به آنجا نرسید و من استعفا کردم.
23	یکی از وکلای ما در AFC با من تماس گرفت و اعلام کرد الان فرصتی پیش آمده که می‌توانم بخشی از پول‌های شما را در فیفا دریافت کنم و به همین طریق می‌توانم طلبم را از فیفا بگیرم.
24	من با او صحبت کردم و شرط کردم اگر قرار است این کار را انجام دهد پیگیر پول شفر هم باشد تا ما بتوانیم مطالبات این مربی را هم پرداخت کنیم.
25	با یک وکیل دیگر هم صحبت کردم و به او گفتم علاوه بر دریافت مطالباتش می‌تواند پیگیر طلب جباروف باشد.
26	ما برای اینها نامه نگاری کردیم ولی بعد از آن نمی‌دانم چه اتفاقی رخ داد.
27	سرپرست باشگاه استقلال با اشاره به حضور سعادتمند در باشگاه استقلال گفت: متاسفانه در این مدت که از باشگاه جدا شدم یک عده حرف‌هایی زدند که اخلاقی نبود.
28	به جای آنکه بگویند فتح‌الله‌زاده مریض شده صحبت‌های دیگری انجام دادند.
29	من این بیماری را از کجا گرفتم؟‌من صحیح و سالم بودم و وقتی در آن یک هفته ابتدایی قرارهای پیاپی می‌گذاشتم به این بیماری دچار شدم.
30	از خیلی دوستانم هم تشکر می‌کنم که با من تماس گرفتند و جویای احوالم شدند اما متاسفانه یک عده گفتند چون استقلال بدهی داشت، فتح‌الله‌زاده فرار کرد.
31	من کسی نیستم که از بدهی بترسم و فرار کنم.
32	وی عنوان کرد:اگر اینگونه بود سال‌های گذشته این کار را می‌کردم.
33	مریضی دست من نبود و با وجود اینکه همه می‌دانند چه عشق و ارادتی به استقلال دارم به خاطر اینکه کار باشگاه زمین نماند تصمیم گرفتم استعفا کنم.
34	من که نمی‌دانستم کرونا همه چیز را تعطیل می‌کند، در آن روزهایی که باشگاه را تحویل گرفتم نامه‌های متعدد از فیفا برای پرداخت مطالبات بازیکنان قبلی می‌آمد و ما هم باید همه چیز را رفع و رجوع می‌کردیم.
35	به همین خاطر وقتی دیدم مریض هستم و نمی‌توانم کارها را پیگیری کنم، خودم از باشگاه استعفا دادم.
36	جالب است بدانید تازه دیروز از قرنطینه خارج شدم و اگر قرار بود کارهای باشگاه در این مدت می‌خوابید معلوم نمی‌شد چه سرنوشتی در انتظار استقلال بود.
37	فتح‌الله‌زاده با اشاره به انتخاب سعادتمند گفت: به هر حال او انتخاب شده و در این شرایط همه باید به وی کمک کنند.
38	اگر قرار باشد فقط یک نفر پاسخگو باشد این بی‌انصافی است.
39	درست نیست که مشکلات بر گردن یک نفر بیفتد.
40	همه پیشکسوتان باشگاه، مدیران و غیره باید کمک کنند استقلال از این شرایط بیرون بیاید و من خیلی امیدوارم این اتفاق بیفتد.
41	وی با اشاره به اختلافاتی که با موسوی داشت و بعد از حضور سعادتمند خیلی از بازیکنان به این انتخاب انتقاد کردند،‌گفت: ما باید با منطق و استدلال صحبت کنیم.
42	خیلی‌ها به من گفتند چرا اجازه ندادی موسوی در استقلال بماند.
43	در حالی که من برای حضور اعضای هیأت مدیره کاره‌ای نبودم.
44	مگر من تصمیم می‌گیرم چه کسی به مدیریت استقلال بیاید یا نه.
45	اگر من تصمیم‌گیرنده بودم پس چرا حالا که نیستم آقای موسوی به استقلال برنگشت؟ شما از خود آقای موسوی سؤال کنید که من چند سال است با او رفیق هستم.
46	ممکن است در طول کار اختلاف نظراتی هم به وجود بیاید ولی این دلیل نمی‌شود رفاقت 30 ساله با هم را در نظر نگیریم.
47	وی یادآور شد:من در یک دوره 300 میلیون تومان از آقای موسوی گرفتم تا به یکی از مربیان پرداخت کنم.
48	البته بعد از آن این مبلغ را به ایشان پرداخت کردم.
49	الان هم دوست داشتم موسوی در استقلال بماند.
50	وقتی من از استقلال جدا شدم خودم با موسوی تماس گرفتم و به او گفتم الان وقت این مباحث نیست و خواهش می‌کنم شما با وزیر ورزش هماهنگ کنید و به استقلال برگردید.
51	او گلایه‌هایی داشت ولی نباید فراموش کرد که او استقلالی است.
52	به هر حال همه باید زیر پرچم استقلال خدمت کنیم و ممکن است بعضی مواقع هم اختلافاتی وجود داشته باشد اما همین الان هم اعتقاد دارم اگر واقعا شرایط بازگشت موسوی وجود دارد بهتر است او به باشگاه برگردد.
53	درست است که این جزو حیطه اختیارات من نیست اما به هر حال نظر شخصی‌ام این است که موسوی می‌تواند به استقلال کمک کند.
54	سرپرست باشگاه استقلال در خصوص اینکه قبل از حضور سعادتمند بازیکنان با انتشار پست مشترک نسبت به حضور وی انتقاد کردند خاطرنشان کرد: احساس می‌کنم اگر هر کدام از ما در حیطه کاری خودمان صحبت کنیم قطعا کار به بهترین شکل پیش می‌رود.
55	مطمئنا اگر یک مدیر ضعیف عمل کند آنقدر خبرنگار و روزنامه‌نگار داریم که به او حمله کنند و نیازی نیست کسی دیگری این همه از مدیران باشگاه انتقاد کند.
56	مطمئنا اگر در بحث فنی کسی ضعیف عمل کند خیلی‌ها به سرمربی تیم انتقاد می‌کنند.
57	من یک سؤال از شما دارم.
58	مگر در دو دوره ابتدایی که به استقلال آمدم، پولدار بودم؟مدیرعامل سابق استقلال تصریح کرد:اینکه یک عده گفته‌اند مدیر باید پولدار باشد اصلا حرف درستی نیست.
59	در دو دوره ابتدایی که باشگاه بودم می‌توانید از آقایان هاشمی‌طبا و فائقی سؤال کنید که آیا یک ریال به ما کمک کردند یا خیر.
60	در آن 6 سال با کمک آقایان آقامحمدی، و میرولد باشگاه را چرخاندیم و یک ریال از سازمان تربیت بدنی نگرفتم پس همه چیز به پولدار شدن نیست.
61	در آن سال‌ها پولسازی کردم و یادم می‌آید در دوره اول حتی یک ریال هم بدهی باقی نگذاشتم.
62	به نظرم الان باید به سعادتمند کمک کنیم و هر کسی که مدعی استقلالی بودن است باید کمک کند باشگاه از این شرایط خارج شود.
63	بعد از عوض شدن چند مدیر مشخص شده که چه کسانی این بدهی‌ها را به جای گذاشتند و نمی‌خواهم از کسی هم اسم بیاورم ولی به هر حال این اتفاق افتاده است.
64	حالا هم باید همه کمک کنند تا پرچم استقلال بالا برود.
65	فتح‌الله‌زاده در پاسخ به این سؤال که آیا در آن 1516 روز حضورش در باشگاه برآورد کرده که استقلال چقدر بدهی دارد، گفت: اگر بدهی‌های مالیاتی را حذف کنیم که فکر می‌کنم حدود 120 میلیارد فقط بدهی مالیاتی وجود دارد، باشگاه استقلال حدود صد میلیارد دیگر بدهی دارد و این موضوع باید حتما مدیریت شود.
66	متاسفانه با وجود اینکه این همه بدهی وجود دارد بسیاری از ارقام هم پیش‌خور هم شده است.
67	مثلا بعد از حضورم در باشگاه به ایرانسل نامه نوشتم و از آنها خواستم کمک کنند ولی جالب است این شرکت پیغام داد باشگاه استقلال 26 میلیارد هم جلو جلو گرفته است یعنی آنها حتی از قرارداد خود نسبت به باشگاه جلوتر هستند.
68	وقتی پیگیر شدم به من گفتند دو مدیرعامل این مبالغ را گرفته‌اند و استقلال حتی به این شرکت بدهکار هم هست.
69	وی در خصوص صحبت‌هایی که پیرامون ارسال یک پیام صوتی به فرهاد مجیدی در زمان حضورش در استقلال مطرح شده است، گفت: من یک وویس معمولی و ساده به سرمربی تیمم ارسال کردم.
70	معمولا مدیرعامل و سرمربی با هم ارتباط دارند و به یکدیگر پیام می‌دهند.
71	ظاهرا فرهاد مجیدی فایلی که برای او ارسال کردم به برخی از دوستان خود فرستاده است ولی پیام من چیز خاصی نبود.
72	من این پیام را خصوصی به فرهاد دادم که محتویات آن مربوط به یک جلسه بود.
73	بعد از ارسال آن پیام هم مجیدی و رمضانی نزد من آمدند و با هم کلی برنامه‌ریزی کردیم و در فضای کاملا دوستانه همه چیز حل شد.
74	نمی‌دانم چه بحثی پیش آمده که این مسئله امروز پررنگ شده است.
75	سرپرست باشگاه استقلال در خصوص اینکه ظاهرا در آن پیام صوتی وی خطاب به مجیدی گفته از استقلال استعفا بدهد، گفت: چون مجیدی خودش این وویس را در اختیار دوستانش قرار داده اگر دوست داشت خودش در موردش صحبت کند، بهتر است.
76	مجیدی اگر صلاح دانست می‌تواند وویس را به اشتراک بگذارد تا همه گوش کنند.
77	در حالت مدیریت ارسال چنین پیامی اصلا ایرادی ندارد.
78	من وقتی می‌خواهم یک مجموعه را مدیریت کنم باید تنبیه و تشویق در نظر بگیرم.
79	به هر حال این هم نوعی از کار مدیریتی است که باید انجام شود.
80	این مسئله که اتفاق خاصی نیست و پیش از این من با خیلی از مربیان‌مان برخوردهای عجیب و قریب هم داشته‌ام.
81	در کار ما از این مسائل اتفاق می‌افتد ولی همانطور که اشاره کردم بعد از ارسال آن پیام ما یک جلسه دو ساعته داشتیم که با خوبی و خوشی منجر به برنامه‌ریزی شد.
82	فتح‌الله‌زاده در پاسخ به این سؤال که آیا او قصد تعویض مجیدی را داشت یا خیر، گفت: اصلا چنین مسئله‌ای نیست.
83	حتی اگر یک مدیرعامل تازه کار هم مدیریت استقلال را بر عهده می‌گرفت می‌دانست باید به یک مربی جوان که او هم تازه کارش را شروع کرده، فرصت بدهد.
84	من تجربه سالها مدیریت در استقلال را دارم وهرگز چنین نیتی نداشتم.
85	چرا باید مجیدی را تعویض کنم.
86	آن هم در شرایطی که مجیدی سال‌ها شاگرد خودم بوده و با هم زندگی کرده‌ایم.
87	اینکه من روی اصول مدیریتم یک پیامی ارسال کردم و خواسته‌ام یک مسئله را سفت بگیرم دلیل بر این است که می‌خواستم مجیدی را عوض کنم؟ به نظرم این مسئله شایعه غیرمنطقی بود که مطرح شده است.
88	وی در خصوص اینکه بعد از مطرح شدن پیام صوتی وی به فرهاد مجیدی، بحث بازگشت قلعه‌نویی به استقلال مطرح شده است، گفت: من و شما بهتر می‌دانیم این صحبت‌ها مسائلی است که بعضی‌ها در قالب شیطنت مطرح می‌کنند و پشت آن اهداف وجود دارد.
89	ممکن است فرهاد مجیدی وویس من را به کسی ارسال کرده و آن فرد هم چنین مسائلی را مطرح کرده باشد البته اینها همه گمانه زنی است.
90	امیر قلعه‌نویی از مربیان بزرگ کشور است که خودِ من با او چند جام گرفته‌ام اما نباید فراموش کنید وقتی ما یک مربی جوان و جویای نام را به عنوان سرمربی تیم انتخاب کرده‌ایم به دور از جوانمردی است که بخواهیم زیر پای او را خالی کنیم.
91	من در پیامی که به فرهاد مجیدی ارسال کردم با او حرف معمولی و کاری زدم ولی امکان نداشت اجازه بدهم به او آسیب وارد شود.
92	بحث من و مجیدی کاملا مدیریتی بوده اما اینگونه نیست که از مجیدی به عنوان سرمربی استقلال حمایت نکنم.
93	این ناجوانمردانه است که یک مربی جوان را تنها بگذاریم و بخواهیم زیر پای او را خالی کنیم.
94	من قبل از اینکه سرپرست باشگاه استقلال شوم از مجیدی حمایت کردم و وقتی مسئولیت گرفتم بیشتر پشت او ایستادم.
95	تا جایی هم که لازم باشد از او حمایت می‌کنم.
96	سرپرست باشگاه استقلال خاطرنشان کرد: فرهاد مجیدی سرمایه استقلال است و نباید با او رفتاری صورت بگیرد که این سرمایه را بسوزانیم.
97	اتفاقا رفتاری که با منصوریان صورت گرفت مناسب نبود و ما با او هم نباید چنین برخوردی می‌کردیم.
98	مطمئن باشید امیر قلعه‌نویی از این روحیه‌ها ندارد که بخواهد جای فرهاد مجیدی را بگیرد.
99	تصورم این است که یک عده می‌خواهند رابطه‌ها را خراب کنند.
