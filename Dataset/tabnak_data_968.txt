tabnak_data###رهبران ناتو و پنتاگون فردا به افغانستان سفر می‌کنند###https://www.tabnak.ir/fa/news/962373/رهبران-ناتو-و-پنتاگون-فردا-به-افغانستان-سفر-می‌کنند###[]###2020-02-28 16:05:00###۹۶۲۳۷۳###['افغانستان', 'ناتو', 'پنتاگون']
1
1	یک مقام دولت افغانستان اعلام کرد، قرار است وزیر دفاع آمریکا و دبیر کل ائتلاف نظامی ناتو فردا شنبه به شهر کابل سفر کنند.
2	به گزارش ایسنا، به نقل از طلوع نیوز، صدیق صدیقی، سخنگوی دفتر ریاست جمهوری افغانستان اعلام کرد، همچنان که آمریکا به امضای یک توافق صلح با طالبان بعد از 18 ماه مذاکرات بین دو طرف نزدیک می‌شود، مارک اسپر، رئیس پنتاگون و ینس استولتنبرگ، دبیر کل ناتو قرار است فردا به افغانستان سفر کنند.
3	بنا به گفته صدیق صدیقی، اسپر و استولتنبرگ قرار است در این سفر همراه با اشرف غنی، رئیس جمور افغانستان یک اعلامیه مشترک صادر کنند.
4	از سوی دیگر گزارش شده که انتظار می‌رود سرانجام فردا توافق صلح آمریکا و طالبان در شهر دوحه قطر امضا شود و همزمان با امضای آن نیز این اعلامیه مشترک در شهر کابل منتشر میشود.
5	این تحولات در پی اجرای یک هفته‌ای طرح "کاهش خشونت" در افغانستان که از تاریخ 22 فوریه کلید زده شده و امشب پایان می‌یابد رخ می‌دهند.
6	بر طبق آمار و ارقام دولتی و همچنین گزارش رسانه طلوع نیوز، در مدت این یک هفته، موارد امنیتی به میزان چشمگیری در افغانستان کاهش یافته است.
7	منابع اعلام کرده‌اند اگر دو طرف موفق به امضای توافق صلح شوند به احتمال زیاد دور دیگری از کاهش خشونتها در افغانستان اجرایی خواهد شد.
