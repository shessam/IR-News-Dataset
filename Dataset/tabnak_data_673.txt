tabnak_data###رزمایش دریایی رژیم صهیونیستی برای مقابله با حزب‌الله لبنان###https://www.tabnak.ir/fa/news/959253/رزمایش-دریایی-رژیم-صهیونیستی-برای-مقابله-با-حزب‌الله-لبنان###[]###2020-02-16 00:31:00###۹۵۹۲۵۳###['حزب الله لبنان', 'اسرائیل', 'جنگ']
1
1	نیروی دریایی ارتش رژیم صهیونیستی رزمایشی را برای آمادگی در جنگ احتمالی با حزب الله لبنان برگزار کرد.
2	به گزارش ایسنا، روزنامه تایمز رژیم صهیونیستی نوشت: یگان دریایی ارتش اسرائیل هفته گذشته رزمایشی را برگزار کرد که شامل حملات فرضی به کشتی‌ها و تأسیسات دریایی اسرائیل با استفاده از موشک، قایق‌ها و پهپادهای حامل مواد منفجره بود.
3	یکی از فرماندهان یگان دریایی رژیم صهیونیستی در این باره گفت: حزب الله دریا را مکان مناسبی در هرگونه جنگ احتمالی با اسرائیل می‌داند.
4	در صورت وقوع جنگ باید هرلحظه انتظار حوادث غافلگیرکننده‌ای را داشته باشیم که ایجاب می‌کند یگان دریایی اسرائیل آمادگی کامل را داشته باشد.
5	این روزنامه نوشت: این رزمایش به این دلیل برگزار شد که ارتش اسرائیل درک می‌کند یکی از اولویت‌هایش در هرگونه جنگ احتمالی با حزب الله حفاظت از زیرساخت دریایی و روند کشتیرانی است به ویژه اینکه حزب الله توانایی‌هایی برای اجرای تهدیدات خود و هدف قرار دادن اهداف دریایی اسرائیل دارد.
