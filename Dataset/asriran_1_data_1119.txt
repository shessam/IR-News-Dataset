asriran_1_data###اوباماکر در آستانه لغو کامل###https://www.asriran.com/fa/news/734933/اوباماکر-در-آستانه-لغو-کامل###['بین الملل']###2020-06-26 15:43:00###۷۳۴۹۳۳###['ترامپ', 'اوباما']
4
1	دولت دونالد ترامپ از دادگاه عالی آمریکا خواست کرد تا کلیت قانون بیمه بهداشت و درمان دوران باراک اوباما موسوم به "اوباماکر " را بی اعتبار اعلام کند.
2	به گزارش خبرگزاری رویترز، نوئل فرانسیسکو یک وکیل دولت آمریکا در یک سندی استدلال کرد که قانون بیمه بهداشت و درمان دولت باراک اوباما رئیس جمهور قبلی آمریکا بعد از آنکه کنگره قبلی این کشور تحت کنترل جمهوری خواهان بخش‌هایی از این قانون را لغو کرد بی اعتبار شده است.
3	این قانون دولت اوباما میلیون‌ها دلار را به یک شبکه بیمه بهداشت و درمان اختصاص داد و تبدیل به یکی از مناقشه‌های سیاسی دولتش شد.
4	فرانسیسکو که یک مسئول ارشد وزارت دادگستری آمریکاست تاکید کرد: کنگره سال ۲۰۱۷ آمریکا هیچ نیتی برای آنکه باقیمانده‌های قانون اوباماکر در غیاب سه بند اصلی آن همچنان برقرار باشد نشان نداد.
5	او تصریح کرد: تحلیل‌های بیشتری لازم نیست به مجرد بی اعتبار شدن سه بند اصلی مابقی قانون اوباماکر دیگر نمی‌توانند برقرار باشند.
6	این نزاع قانونی می‌تواند یک مبارزه سیاسی مهم را در کمپین انتخاباتی امسال آمریکا رقم بزند.
7	کمپینی که در جریان آن ترامپ به دنبال آن است رقیب دموکراتش جو بایدن را شکست دهد.
