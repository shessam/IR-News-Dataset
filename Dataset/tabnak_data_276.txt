tabnak_data###بیانیه آمریکا و متحدان غربی‌اش علیه نیرو‌های امنیتی عراق/دعوت آمریکا از سفرای عربی برای شرکت در مراسم اعلام «معامله قرن» / واکنش آمریکا به سرنگونی هواپیمای خود در افغانستان/ انفجار خطوط انتقال نفت سوریه###https://www.tabnak.ir/fa/news/955063/بیانیه-آمریکا-و-متحدان-غربی‌اش-علیه-نیرو‌های-امنیتی-عراقدعوت-آمریکا-از-سفرای-عربی-برای-شرکت-در-مراسم-اعلام-معامله-قرن-واکنش-آمریکا-به-سرنگونی-هواپیمای-خود-در-افغانستان-انفجار-خطوط-انتقال-نفت-سوریه###['صفحه نخست', 'بین\u200cالملل']###2020-01-28 08:00:00###۹۵۵۰۶۳###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'روسیه']
1@@@2
1	دعوت آمریکا از سفرای عربی برای شرکت در مراسم اعلام «معامله قرن»، واکنش آمریکا به سرنگونی هواپیمای خود در افغانستان، انفجار خطوط انتقال نفت سوریه و اختلاف مسکو با اروپا بر سر مکانیسم ماشه، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به بیانیه آمریکا و متحدان غربی‌اش علیه نیرو‌های امنیتی عراق نیز اشاره کرد.
3	به گزارش «تابناک»؛ شانزده کشور غربی از جمله آمریکا، انگلستان، آلمان، فرانسه و کانادا روز دوشنبه در بیانیه‌ای مشترک، نیروهای امنیتی عراق را به برخورد خشونت‌آمیز با معترضان متهم کردند.
4	در این بیانیه که از سوی سفرای این کشورها در عراق صادر گشته، ادعا شده است که نیروهای امنیتی عراق و گروه‌های مسلح در شهرهای مختلف از جمله بغداد، ناصریه و بصره برای پایان دادن به «اعتراضات مسالمت‌آمیز» به زور و نیروی کشنده متوسل شده‌اند.
5	این کشورها همچنین از دولت عراق خواسته‌اند، حق «آزادی تجمع» و «آزادی اعتراض مسالمت‌آمیز» را محترم شمرده و در خصوص حوادث ادعایی تحقیق کند.
6	کرواسی، جمهوری چک، فنلاند، مجارستان، ایتالیا، هلند، نروژ، لهستان، رومانی، اسپانیا و سوئد دیگر کشورهایی هستند که در صدور این بیانیه با آمریکا همراه شده‌اند.
7	عراق از ابتدای پاییز امسال، صحنه اعتراضاتی است که به استعفای نخست‌وزیر این کشور منجر شده است.
8	این اعتراضات در برخی موارد به آشوب و درگیری با نیروهای امنیتی و حمله به مراکز عمومی منجر گشته است.
9	مرجعیت عراق بارها به معترضان توصیه کرده است که اجازه نفوذ عناصر تخریب‌گر به اعتراضات عمومی را ندهند و ماهیت مسالمت‌آمیز اعتراضات را حفظ کنند.
10	«دونالد ترامپ»، رئیس جمهور آمریکا روز دوشنبه در دیدار با «بنیامین نتانیاهو» نخست وزیر رژیم صهیونیستی تأکید کرد که طرح صلح ادعایی آمریکا به نام «معامله قرن» فردا رونمایی خواهد شد.
11	رئیس جمهور آمریکا در این دیدار و در ادامه سخنانش خبر داد که «طرح صلح تاریخی که فردا اعلام خواهد شد، مورد توافق بسیاری از کشورهای عربی بوده و فکر می‌کنم که فلسطینیان نیز در نهایت خواستار آن خواهند بود».
12	خبرنگار شبکه خبری «المیادین» به نقل از یک منبع دیپلماتیک گزارش داد که شماری از سفرای کشورهای عربی در واشنگتن، برای حضور در مراسم اعلام طرح صلح آمریکایی، دعوت شده‌اند.
13	المیادین به نقل از رسانه‌های صهیونیستی نیز گزارش داد که «دولت‌های کشورهای عربی درباره طرح ترامپ سخن نمی‌گویند و نمی‌خواهند با آن مخالفت کنند».
14	این رسانه‌ها مدعی شدند که «دولت‌های عربی ترجیح می‌دهند سکوت کنند و منتظر بمانند.
15	همه این دولت‌ها در وضعیت دشواری قرار دارند».
16	ترامپ امروز مدعی شد این معامله ادعایی، موجب شگفتی فلسطینیان خواهد شد، چون برای آنها عالی بوده و نتانیاهو و «بنی گانتز» رهبر ائتلاف آبی و سفید رژیم صهیونیستی نیز از این طرح شگفت زده خواهند شد.
17	ترامپ در حالی قرار استاین طرحرا علنی کند که مسئولان و رهبران فلسطینی به شدت آن را محکوم و با آن مخالفت کرده‌اند.
18	«محمود عباس» رئیس تشکیلات خودگردان فلسطین امروز با اشاره به اینکه «نیازمند افزایش مقاومت مردمی در تمامی مناطق و تحریک تمامی کادرهای جوان هستیم و اینکه خیابانها را ترک نکنیم»، تأکید کرد: «چیزی از عمرم نمانده استغیره نمی‌خواهم خائن باشم».
19	عباس تصریح کرد: «به معامله قرن نه گفتمغیره و همچنان نه خواهم گفتغیره ترامپ می‌خواهد چیزی به ما تحمیل کند که ما آن را نمی‌خواهیمغیره این غیر ممکن استغیرهطی روزهای آینده، موضع ما، واحد خواهد بودغیره ما موشک و هواپیما نداریمغیره ولی اراده، عزم و ملت بزرگی داریم».
20	بر اساس گزارش‌های رسانه‌ای، این طرح پایتختی قدس را از فلسطینی‌ها سلب کرده، حاکمیت رژیم صهیونیستی بر بخش اعظم کرانه باختری را به رسمیت شناخته و آوارگان فلسطینی را از حق بازگشت محروم می‌کند.
21	مسئولان آمریکایی پس از ساعت ها از سرنگونی هواپیمای نظامی این کشور در افغانستان بالاخره اعلام کردند هواپیمایی که امروز دوشنبه ساقط شد، نظامی و متعلق به آمریکاست.
22	به گزارش رویترز، مسئولان آمریکایی اعلام کردند، هواپیمایی که امروز در افغانستان ساقط شد، نظامی "کوچک" و متعلق به آمریکاست.
23	یک مقام نظامی آمریکا هم که نخواست نامش فاش شود، به فاکس نیوز گفته که هواپیمای "سانحه دیده" در ولایت غزنی افغانستان یک Bombardier E۱۱A بوده که کمتر از پنج نفر سرنشین داشته است.
24	این مقام آمریکایی در گفت‌وگو با دیوید مارتین، گزارشگر ارشد امنیت ملی "سی‌بی‌اس نیوز" سقوط این هواپیما در افغانستان را تأیید کرده و گفته است، این سانحه در دست بررسی قرار دارد.
25	او از دادن اطلاعات بیشتر در مورد سرنوشت خدمه و سرنشینان هواپیما خودداری کرد.
26	این هواپیما در حیطه تحت کنترل طالبان در غزنی افغانستان، در جنوب کابل سقوط کرده و تا کنون روشن نشده که حامل چند نفر بوده است.
27	تنها عارف نوری، سخنگوی والی غزنی به این شبکه خبری گفته است که هر دو خلبان هواپیما کشته شده‌اند.
28	او همچنین گفت، به نظر می‌رسد که هواپیما در مسیر هوایی بین قندهار و کابل، پایتخت افغانستان در پرواز بوده است.
29	همچنین وزیر دفاع آمریکا گفته که در حال حاضر چیزی برای ارائه در این باره ندارد و به محض دستیابی به اطلاعات در این باره ارائه خواهد کرد.
30	پنتاگون نیز با تایید سقوط این هواپیما اعلام کرد که این رخداد کار طالبان نبوده و اسنادی در این باره که هواپیما با تسلیحاتی هدف قرار گیرد در دست نیست.
31	طالبان افغانستان در بیانیه‌ای رسما مسئولیت این حمله را بر عهده گرفته و اعلام کرد، این هواپیما جاسوسی بوده و تمامی سرنشینانش که برخی افسران عالی رتبه ارتش آمریکا بودند کشته شدند.
32	وزارت نفت سوریه از یک خرابکاری دیگر توسط عناصر تروریستی تحت در خطوط لوله‌های انتقال نفتی این کشور خبر داد.
33	این وزارتخانه اعلام کرد که عناصر تروریستی بار دیگر با حمله به خطوط انتقال نفت، بخش نفت سوریه را هدف حملات خود قرار داده‌اند.
34	خبرگزاری رسمی سوریه (سانا) به نقل از این نهاد گزارش داد که تیم مهندسی وابسته به وزارت نفت، فورا آسیب‌های ناشی از این حمله را ارزیابی و پروسه تعمیر را آغاز کردند.
35	سانا تأکید کرد که طرح‌های جایگزینی برای تأمین و انتقال نفت و سایر فرآورده‌های نفتی مد نظر قرار گرفته است.
36	وزارت نفت سوریه همچنین خبر داد که حملات تروریست‌ها به خطوط انتقال نفت در منطقه «بانیاس» واقع در استان طرطوس در غرب سوریه صورت گرفته است.
37	بر اساس این گزارش، یک تیم خرابکار غواص، بسته‌های انفجاری به لوله‌های انتقال نفت، چسبانده و لوله‌ها را منفجر کرده‌اند.
38	لوله‌های انتقال نفت بانیاس در ۲۳ ژوئیه ۲۰۱۹ (سوم تیر) هم در جریان یک عملیات تخریبی، آسیب دید و باعث شد که نفت بسیاری، سطح آب این منطقه را فرا بگیرد.
39	«سرگئی ریابکوف» معاون وزیر خارجه روسیه روز دوشنبه درباره تنش‌ها بین تروئیکای اروپایی و ایران بر سر برجام و همچنین اختلافات بین بغداد و واشنگتن در خصوص حضور نظامیان آمریکایی در عراق اظهارنظر کرد.
40	به نوشته اینترفکس، معاون وزیر خارجه روسیه اعلام کرد، مسکو با ایده سه کشور اروپایی فرانسه، انگلیس و آلمان در خصوص دوره پانزده روزه در چارچوب به راه اندازی مکانیسم حل اختلاف در برجام موافق نیست.
41	به گفته سرگئی ریابکوف، دولت روسیه معتقد است که برای کلید زدن مکانیسم حل اختلاف (مکانیسم ماشه) به هماهنگی‌های بیشتر درباره مولفه‌های خاص نیاز است.
42	اظهارات معاون وزیر خارجه روسیه در حالی مطرح شده که چهارم بهمن ماه، مسئول سیاست خارجی اتحادیه اروپا از توافق تروئیکای اروپایی برای تمدید چارچوب زمانی مکانیسم حل اختلاف خبر داد.
43	«جوزپ بورل» با صدور بیانیه‌ای بعد از انجام مشورت با تروئیکای اروپایی حاضر در برجام، گفت: «در تاریخ چهاردهم ژانویه، نامه‌ای از وزرای خارجه آلمان، فرانسه و بریتانیا دریافت کردم، مبنی بر ارجاع دادن نگرانی خود از اجرای تعهدات برجامی ایران به کمیسیون مشترک که به تبع آن مکانیسم حل اختلاف فعال شد».
44	وی ضمن اشاره به تاکید مجدد تمام طرف‌های برجام بر حفظ این توافق، توضیح داد: «علی‌رغم اختلاف‌نظر بر سر شرایط، این توافق وجود دارد که زمان بیشتری برای مکانیسم حل اختلاف به دلیل پیچیدگی مسائل موجود، نیاز است.
45	به همین دلیل زمان‌بندی تمدید شد».
46	بورل با بیان اینکه کمیسیون مشترک برجام نشست بعدی خود را در ماه فوریه برگزار می‌کند افزود: «همگی توافق کردند تا مباحثات را در سطح کارشناسی برای رفع نگرانی‌ها حول اجرای تعهدات هسته‌ای و همچنین اثرات گسترده‌تر خروج آمریکا از برجام و اعمال مجدد تحریم‌هاغیره ادامه دهند».
47	تروئیکای اروپایی (فرانسه، آلمان و انگلیس) پیشتر در اقدامی‌ که آن را تلاش برای حفظ برجام خواندند، ساز و کار حل اختلاف در چارچوب برجام موسوم به مکانیسم ماشه را فعال کردند.
48	مکانیسم ماشه، بخش نهایی از ساز و کار حل اختلاف ذیل برجام است که می‌تواند قطعنامه‌های پیشین سازمان ملل را که بر اساس قطعنامه ۲۲۳۱ تعلیق شده بودند، بازگرداند.
49	در حقیقت منظور از مکانیسم ماشه، بخش پایانی همان «ساز و کار حل اختلافات» در بندهای ۳۶ و ۳۷ در برجام است.
50	این دو بند از آنجا که رجوع به آنها می‌تواند به بازگشت خودکار تحریم‌های بین‌المللی علیه ایران بینجامد، به «مکانیسم ماشه» معروف شده‌ است.
51	در بند ۳۷ برجام آمده است: «متعاقب دریافت ابلاغ طرف شاکی، به نحو مشروح در فوق، به همراه توضیحی از تلاش‌های توأم با حسن نیت آن طرف برای طی فرآیند حل و فصل اختلاف پیش بینی شده در برجام، شورای امنیت سازمان ملل می‌بایست منطبق با رویه‌های خود در خصوص قطعنامه‌ای برای تداوم لغو تحریم‌ها رای گیری کند.
52	چنانچه قطعنامه فوق‌الذکر ظرف ۳۰ روز از تاریخ ابلاغ به تصویب نرسد، سپس مفاد قطعنامه‌های سابق شورای امنیت سازمان ملل متحد مجدداً اعمال خواهند شد، مگر اینکه شورای امنیت سازمان ملل متحد به نحو دیگری تصمیم گیری کند».
53	سرگئی ریابکوف در اظهارات امروز خود درباره تنش‌ها بین بغداد و واشنگتن در خصوص مصوبه پارلمان عراق برای خروج نظامیان خارجی هم صحبت کرد.
54	ریابکوف گفت: «حضور نظامیان آمریکایی در عراق، موضوعی است که باید بین واشنگتن و بغداد حل شود و دو طرف باید به نقطه و وجه مشترک برسند».
55	این اظهارات در حالی مطرح شده که بامداد امروز سفارت آمریکا در عراق هدف حمله راکتی قرار گرفت و طبق گزارش‌ها حداقل یک آمریکایی در نتیجه آن زخمی شدند.
