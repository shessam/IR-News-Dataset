asriran_1_data###مخترع «کپی پیست» درگذشت###https://www.asriran.com/fa/news/714713/مخترع-کپی-پیست-درگذشت###['اجتماعی ']###2020-02-20 16:03:00###۷۱۴۷۱۳###['کپی پیست', 'مرگ']
4@@@5
1	لری تسلر، از مهندسان و کارشناسان ارشد حوزه انفورماتیک و کامپیوتر، که مخترع «کپی و پیست» هم بود، در سن ۷۴ سالگی درگذشت.
2	به گزارش خبرآنلاین، لری تسلر، مخترع کات، کپی و پیست در رایانه‌ها، در سن ۷۴ سالگی درگذشت.
3	تسلر با اپل، یاهو و آمازون همکاری کرده بود.
4	تسلر نقشی کلیدی در توسعه طیفی از محصولات اپل داشت و به عنوان نایب رئیس «اپل نت» و «اپل ادونسد تکنولوژی گروپ» فعالیت می‌کرد.
5	او پس از تحصیل در دانشگاه استنفورد در واحد تحقیق و توسعه شرکت Xerox PARC مشغول شد.
6	اما مهم‌ترین دستاورد او اختراع «کات، کپی و پیست» بود.
7	این قابلیت اکنون در تمام رایانه‌های مدرن وجود دارد.
8	خبرگزاری صدا و سیما به نقل از ایندیپندنت ادامه داده است: تسلر در سال ۱۹۷۹ میلادی با استیو جابز ملاقات کرد.
9	در آن زمان اپل قصد داشت واحد Xerox PARC را بخرد.
10	سیستم‌های موجود در Xerox PARC بعدها الهام بخش ساخت رایانه مکینتاش شدند.
11	تسلر یک سال پس از ملاقات با جابز، در پروژه «لیزا» متعلق به اپل فعالیت کرد که هدف آن تلاش برای ساخت رایانه تجاری بود.
12	اما این پروژه شکست خورد.
13	با این وجود پروژه مذکور گامی مهم در صنعت فناوری به حساب می‌آید که به پیشرفت فناوری‌های رایانشی منجر شد.
14	او پس از اپل، در آمازو و یاهو فعالیت کرد و در دهه گذشته به عنوان مشاور فناوری با شرکت‌ها همکاری می‌کرد.
