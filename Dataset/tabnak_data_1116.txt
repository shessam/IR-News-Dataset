tabnak_data###درگیری نیروهای امنیتی عراق با داعش در منطقه کوهستانی شمال بغداد###https://www.tabnak.ir/fa/news/964700/درگیری-نیروهای-امنیتی-عراق-با-داعش-در-منطقه-کوهستانی-شمال-بغداد###[]###2020-03-09 16:22:00###۹۶۴۷۰۰###['عراق', 'داعش', 'درگیری']
1
1	نیروهای امنیتی عراق امروز (دوشنبه) با نیروهای داعشی در رشته‌ کوه‌های استان صلاح الدین در شمال این کشور درگیر شدند که به هلاکت چهار داعشی انجامید.
2	به گزارش ایسنا، به نقل از خبرگزاری اسپوتنیک، مرکز رسانه امنیتی عراق در بیانیه‌ای اعلام کرد، نیروهای امنیتی در عملیات ویژه سازمان مبارزه با تروریسم در رشته‌ کوه‌های مکحول واقع در استان صلاح الدین دو مخفی‌گاه داعش را شناسایی کردند.
3	طبق اعلام این مرکز، در این عملیات درگیری‌هایی میان این نیروها و تروریست‌ها رخ داد و چهار داعشی نیز کشته شدند.
4	این عملیات همچنان ادامه دارد.
5	همچنین جنگنده‌های ائتلاف بین‌المللی اواخر ماه فوریه طی عملیاتی تونل‌های داعش را منهدم کردند.
6	در این عملیات یکی از نیروهای داعشی موسوم به "گرگ مکحول" کشته شد.
7	رشته‌ کوه‌های مکحول یکی از بارزترین پایگاه‌های مورد استفاده داعش به عنوان مخفی‌گاه است که در سال ۲۰۱۹ توسط نیروهای امنیتی آزاد شد.
8	نیروهای امنیتی عراق همچنان به عملیات جست‌وجو، پاکسازی و تعقیب بقایای داعش ادامه می‌دهند تا مانع از فعالیت مجدد نیروهای متواری این گروه تروریستی شوند.
