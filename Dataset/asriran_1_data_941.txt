asriran_1_data###دومین ناوهواپیمابر آمریکا درگیر کرونا شد###https://www.asriran.com/fa/news/723394/دومین-ناوهواپیمابر-آمریکا-درگیر-کرونا-شد###['بین الملل']###2020-04-14 15:04:00###۷۲۳۳۹۴###['آمریکا', 'کرونا']
11
1	بعد از ناو هواپیمابر «یو.
2	اس.
3	اس تئودور روزولت» که در هفته‌های گذشته خدمه آن به ویروس کرونا آلوده شده و فرمانده این ناو به علت افشای این خبر برکنار شد، اکنون دومین ناوهواپیمابر اتمی آمریکا موسوم به «یو.
4	اس.
5	اس هری ترومن» به داحتمال ابتلا به این ویروس، اجازه بازگشت به خاک کشورش را ندارد.
6	به گزرش ایرنا، شبکه سی‌ان‌ان روز سه شنبه با انتشار این خبر گزارش داد: این ناو به علت امکان وجود ویروس کرونا در میان پرسنل آن، قرار است در دریا بماند و به خشکی نزدیک نشود.
7	ناوهواپیمابر هری ترومن که همچون ناوهواپیمابر یو.
8	اس.
9	اس تئودور روزولت حدود پنج هزار خدمه دارد به مدت ۴۰ روز است که هیچ‌یک از خدمه آن به خشکی پا نگذاشته و هیچ فرد دیگری وارد این ناوهواپیمابر نشده است.
10	براساس گزارش سی‌ان‌ان، هرچند تاکنون گزارشی از ابتلا به ویروس کرونا در این میان پرسنل این ناو هواپیمابر منتشر نشده است اما این ناو اجازه ندارد تا اطلاع بعدی به پایگاه خود در «نورفولک» واقع در ایالت ویرجینیای آمریکا بازگردد؛ این ناو از زمانی که در ماه نوامبر(آبانآذر) عازم منطقه خاورمیانه شد، تاکنون به آمریکا بازنگشته است.
11	این ناو برای بازگشت به آمریکا و با توجه به همه‌گیری ویروس کرونا در جهان، باید شرایط خاص قرنطینه را بگذراند.
12	بنابراین گزارش، دریاسالار «اندرو لوئیس» (Andrew Lewis) فرماندهی ناوگان دوم دریایی آمریکا در این باره با صدور بیانیه‌ای اعلام کرد، در مواجه با «کووید۱۹» لازم است در محافظت از داشته‌های ارزشمند خود و ملت، این ناو در دریا باقی بماند.
13	در همین حال دریابان «اندور لوئیزل» (Andrew Loiselle) فرماندهی ناوهواپیمابر یو.
14	اس.
15	اس هری ترومن نیز در صفحه فیسبوک خود نوشت: خانواده‌های خدمه این ناو را در جریان آخرین وضعیت آنها قرار خواهد داد.
16	براساس گزارش سی‌ان‌ان، دریابان لوئیزل با توجه به اینکه در ۴۰ روز گذشته فردی از این ناو خارج و یا به آن وارد نشده ابراز اطمینان داد که هیچ‌یک از خدمه آن و حتی ناوگروه همراه این ناو، به ویروس کرونا مبتلا نشده‌اند.
17	فرمانده ناوهواپیمابر هری ترومن نوشته است، در ۴۰ روز فردی به ناو سوار و یا از آن پیاده نشده است، درنتیجه ما عاری از کووید۱۹ هستیم.
18	هر یک از دو فروند ناوهواپیمابر آمریکایی بیش از ۴.
19	۵ میلیارد دلار ارزش دارند که امکان حمل ۹۰ فروند جنگنده و بالگرد را دارند؛ سوخت این دو فروند ناو، هسته‌ای بوده و می‌توانند به مدت ۲۵ سال بدون سوخت‌گیری مجدد در دریا باقی بمانند.
20	در حالی که ناوهواپیمابر هری ترومن اجازه بازگشت به خشکی و آمریکا را ندارد، پرسنل ناوهواپیمابر یو.
21	اس.
22	اس تئودور روزولت در پایگاه نیروی دریایی آمریکا در جزایر گوام در قرنطینه به سر می‌برند.
23	تاکنون ۶۰۰ مورد ابتلا در میان خدمه آن به ویروس کرونا مثبت اعلام شده که تاکنون نخستین فرد مبتلا از این پرسنل، جان باخته است.
24	شمار مبتلایان به ویروس کرونا در جهان در حال رسیدن به مرز ۲ میلیون نفر است؛ آمریکا نیز با بیش از ۵۸۷ هزار مبتلا و با ۲۳ هزار و ۶۴۴ جان باخته در صدر سایر کشورهای جهان قرار دارد.
