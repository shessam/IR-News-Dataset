roozno_data###کرونا در بیمارستان‌های تهران!/ دانشجویان علوم پزشکی تهران اعتصاب کردند###http://roozno.com//fa/news/414881/کرونا-در-بیمارستان‌های-تهران-دانشجویان-علوم-پزشکی-تهران-اعتصاب-کردند###[]###2020-02-22 15:28:00###۴۱۴۸۸۱###['کرونا', 'بمارستان های تهران']
1
1	دانشجویان دانشگاه علوم پزشکی تهران با اشاره شرایط نامناسب قرنطینه برای ویروس کرونا اعلام کردند که مسئولین از تامین و فراهم سازی امکانات و تمهیدات لازم جهت ایمن سازی و محافظ از کادر درمان خودداری می‌کنند بنابراین آنها در اعتراض به وضع موجود امروز در محل کشیک‌های خود در بیمارستان‌ها حاضر نشدند.
2	اعتصاب دانشجویان علوم پزشکیبه گزارش روز نو : تا لحظه تنظیم این گزارش بر اساس آمار رسمی، تعداد مبتلایان قطعی به ویروس کرونا در ایران به ۲۸ نفر و تعداد افراد فوت شده به ۵ نفر رسیده است.
3	فیلم‌های بسیاری از بیمارستان‌های کشور منتشر می‌شود که نشان می‌دهد وضعیت چندان مناسب نیست.
4	شنیده شده در چند بیمارستان، پزشکان و حتی پرستاران به خاطر ابتلا به کرونا قرنطینه شده‌اند.
5	اطلاعات رویداد۲۴ نشان می‌دهد در برخی بیمارستان‌های کشور شرایط حفظ ایمنی کادر سلامت رعایت نشده است.
6	یکی از دانشجویان پزشکی می‌گوید: نخستین ضرورت برای رسیدگی به بیماران این است که امنیت جانی بخش پزشکی حفظ شود تا بتواند به بیمار برسد.
7	مثل اینکه غریق نجاتی که شرایط مناسبی نداشته باشد را بخواهیم برای نجات یک فرد بفرستیم.
8	او می‌گوید: شرط نخست این است که وزارت بهداشت شرایطی را ایجاد کند که دانشجویان و کادر پزشکی در محیط امن باشند تا بیماری را به دیگران منتقل نکنند زیرا آنها دائما با محیط آلوده سر و کار دارند، اما از آنجا که این شرایط در برخی از بیمارستان‌ها مهیا نیست، انترن‌های غیر کشیک و دانشجویان پزشکی در بیمارستان‌ها حاضر نشده‌اند.
9	این دانشجوی پزشکی دانشگاه تهران می‌گوید: تصمیم کادر پزشکی به هیج عنوان به معنای فرار از درمان نیست بلکه اقدامی است که به واسطه آن بتوانند کنترل بیشتری ایجاد کنند.
10	بیشتر بخوانید: تلفات کرونا در ایران به ۵ نفر رسید/ ۷۸۵ فرد مشکوک به ویروس کرونابر اساس این گزارش دانشجویان دانشگاه علوم پزشکی در انتقاد به این موضوع و عدم تامین سلامت‌شان از امروز از حضور در بیمارستان‌های محل کشیک خودداری و اعلام کردند تا زمان توجه مسئولان تمهیدات لازم جهت ایمن سازی و محافظت از کادر درمان را ایجاد نکنند، آنها به بیمارستان نخواهند رفت.
11	یکی دیگر از دانشجویان به رویداد۲۴ می‌گوید: وزارت بهداشت در خروج نیرو‌های غیرضروری و خلوت‌سازی بیمارستان‌های قرنطینه تعلل می‌کند و این یعنی آلودگی بیشتر بیمارستان‌ها.
12	در بیانیه‌ای که بخشی از دانشجویان دانشگاه علوم پزشکی تهران در انتقاد به شرایط بیمارستان‌ها منتشر کردند، آمده است:ما دانشجویان دانشگاه علوم پزشکی تهران که با همه اوصاف موجود، به هیچ وجه از مسئولیت اجتماعی خود در این شرایط نا آگاه نیستیم و نه تنها بنا نداریم کشور و مردم را در این شرایط بحرانی تنها بگذاریم بلکه بسیاری از ما حتی داوطلب خدمت برای حل این بحران هستیم، کما این که تا به حال اینگونه بوده و حضور ما و همکاران ما بخش عظیمی از لود درمانی کشور رو به عهده گرفته است.
13	نگرانی ما، از امکان وقوع سوءمدیریتی است که با توجه به اطلاعات فعلی (که هرچند اندک باشد) نشان می‌دهد به قدری وجود داشته است.
14	ما جزء معدود کشور‌هایی هستیم که ریت مورتالیته (میزان مرگ و میر) به تشخیص بالا داشته و گزارش اولین موارد ابتلا به کرونا نیز فاصله بسیار کمی با گزارش مرگ و میر ناشی از آن دارد (همزمانی اعلام هردو مورد) که این مساله نشان از سوء مدیریت (چه به شکل اطلاع دیرهنگام به مردم، چه به شکل عدم تشخیص زودهنگام بیماری) این بحران دارد و موجب وارد آوردن آسیب‌هایی همچون گسترش بی مهابای شیوع بیماری و عدم اعتماد جامعه و نیز کادر درمان به اخبار و اطلاعات واصله و نیز دستورهای پیشگیری کننده است.
15	همچنین مدیریت اولیه پس از اعلام عمومی نیز دچار اشکالاتی است که باز هم بر بی اعتمادی کادر درمانی به عملکرد مسئولین می‌افزاید.
16	مواردی همچون: کادر درمانی بعد از مواجهه با این بحران، به نحوی که باید و شاید از لوازم حفاظت شخصی برخوردار نبوده است که آثار سوء آن را می‌توان در بسیاری از موارد مثبت اعلامی که یا از کادر درمان بوده‌اند یا از بستگان آنها، جستجو کرد.
17	نحوه تریاژ بیماران در بسیاری از بیمارستان‌ها به طریقی نامناسب انجام شده که گزارش‌های آن در گروه موجود است.
18	بخش‌های مناسب و کافی جهت بستری موارد مشکوک به میزان کافی و با رعایت استاندارد‌های لازم در نظر گرفته نشده است؛ برای مثال بیمارستان‌های ریفرالی همچون امام و غیره.
19	که مملو از بیماران با مشکلات عدیده طبی، نقص ایمنی و غیره است، برای پذیرش این بیماران در نظر گرفته شده!
20	حال آن که بهتر بود بیمارستان‌هایی کوچک‌تر و با امکان ترخیص بیماران موجود و عدم پذیرش بیماران عیر از سندروم حاد تنفسی (مشکوک به کرونا) برای این کار در نظر گرفته می‌شد، ضمن رعایت اصولی که دوستان از منابع علمی در گروه به اشتراک گذاشتند.
21	همراهی و همدلی مناسب و این احساس که ما در کنار هم هستیم از جانب مسئولان و اساتید ایجاد نشد، به گونه‌ای که طبق گزارش‌ها، بخش عفونی زنان بیمارستان امام روز پنج شنبه با یک استاد و روز جمعه بدون حضور استاد و توسط کارورزان و دستیاران اداره شد!
22	حال آن که انتظار می‌رفت علاوه بر اساتید، مسئولین نیز برای ایجاد دلگرمی و همدلی در این مراکز حضور پیدا کرده و از بیماران و کادر درمانی سرکشی کنند تا احساس رهاشدگی برای کارورزان و دستیاران ایجاد نشود (البته در همینجا باید از اساتید علی الخصوص اساتید طب اورژانس و مسئولینی که دوشادوش کادر درمان به ارائه خدمت می‌پرداختند تشکر ویژه شود و ما کارورزان قدردان آن‌ها هستیم.
23	مسئولین دانشگاه علوم پزشکی تهران بدانید بیانیه‌های شما برای دانشجویان #کافینیست و ما منتظر پاسخ مناسب، شفاف و قانع‌کننده شما هستیم و تا زمان عدم پاسخ درخور از سوی شما، حرف و عمل بدنه دانشجویی بزرگترین دانشگاه علوم پزشکی کشور یکی است:بدنه دانشجویی خواستار توجه و فراهم کردن فوری تجهیزات و امکانات لازم (پروتکشن و ضدعفونی) برای تمامی پاویون‌ها، تمامی افراد در خوابگاه‌های دانشجویی از سوی دانشگاه هستند.
24	تمامی فراگیران می‌توانند به عنوان افراد داوطلب در این موقعیت خطیر در صورت تمایل و وجود پروتکشن کافی در امر درمان به صورت داوطلبانه حضور پیدا کنند.
25	الزامات مورد نیاز فراگیران: «ضرورت لغو حضور غیر ضروری و تامین ضروریات حضور ضروری» است و در صورت محقق نشدن خواسته‌های بدنه دانشجویی دانشگاه علوم پزشکی تهران و عدم توجه بیشتر از سوی مسئولین با اقدامات بیشتر و جدی‌تر این مجموعه پاسخ داده خواهد شد.
26	تصویری از ایزوله عجیب بیمارستان شریعتیاعتصاب دانشجویان علوم پزشکی تهرانبه گزارش رویداد۲۴ اطلاعات به دست آمده حاکی است که اینترن‌های بخش داخلی بیمارستان شریعت، داخلی بیمارستان سینا، اطفال مرکز طبی، اطفال امام، ای ان تی امیراعلم، پوست بیمارستان رازی، بیهوشی امام، بیهوشی شریعتی، سوانح سوختگی، قلب امام، مسمومیت بهارلو، زنان امام (با پیشنهاد خود اساتید)، زنان آرش، زنان شریعتی، زنان میرزا ، درمانگاه بهارلو، ارتو سینا (به جز کشیک)، جراحی سینا (به جز کشیک) و برخی دیگر از بخش‌های بیمارستان، اعتصاب کرده و حاضر به حضور در بیمارستان تا زمان ایمن شدن شرایط نشدند.
27	یکی از اینترن‌های بخش پوست بیمارستان رازی می‌گوید امروز بعد از دو روز مذاکره توانستیم ماسک معمولی دریافت کنیم.
28	اینترن دیگری که در بیمارستان زنان محب یاس است می‌گوید:« بیمارستان به صورت شبانه تخلیه شده و برای سانتر کرونا تبدیل شده است و هیچ وسایل مراقبتی جز یک ماسک ساده به ما نداده‌اند.
29	»به گزارش رویداد۲۴، ایران پس از چین مقام دوم ابتلا و مرگ و میر در این رابطه را دارد و مقام‌های سازمان بهداشت جهانی دراین باره ابراز نگرانی کرده‌اند.
30	پس از شیوع این ویروس در ایران چین، عراق و کویت پرواز‌های خود به ایران را متوقف کردند و ترکیه نیز اعلام کرد از غروب یکشنبه هر ایرانی که کارت سلامت نداشته باشد، اجازه ورود به ترکیه را ندارد.
