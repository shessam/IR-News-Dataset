tabnak_data###سقوط هواپیما در افغانستان###https://www.tabnak.ir/fa/news/954944/سقوط-هواپیما-در-افغانستان###['اجتماعی', 'اجتماعی']###2020-01-27 14:12:00###۹۵۴۹۴۴###['سقوط هواپیما', 'افغانستان', 'هواپیمای مسافربری', 'بوئینگ', '۸۰سرنشین', 'سانحه']
1
1	یک فروند هواپیمای مسافربری در افغانستان دچار حادثه شد و سقوط کرد.
2	به گزارش تابناک، این هواپیمای مسافربری بوئینگ که بر اساس گزارش‌ها بیش از ۸۰ سرنشین داشت در منطقه‌ای که توسط طالبان کنترل می‌شود، دچار حریق شده و سقوط کرده است.
3	هنوز سرنوشت مسافران و خدمه هواپیمای سانحه دیده مشخص نیست، اما تصور می‌شود تلفات این سانحه بالا باشد.
4	بر اساس گزارش‌های رسانه‌های محلی این هواپیمای دولتی که در ساعت ۱:۱۵ بعد از ظهر امروز (دوشنبه) به وقت محلی در منطقه‌ای واقع در جنوب شرقی کابل سقوط کرد.
5	عارف نوری، سخنگوی والی "غزنی" به رسانه‌های محلی گفته که یک تیم در حال عزیمت به محل سانحه برای بررسی‌های لازم هستند.
6	بنا بر گزارش روزنامه الکترونیکی میرور، بلال سروری روزنامه‌نگار افغانستانی نیز در صفحه توییتر خود نوشته که این هواپیما حدود ۹ مایلی (۱۵ کیلومتری) از مرکز ولسوالی "ده‌یاک"، منطقه‌ای تحت کنترل طالبان سقوط کرده است.
7	او هم‌چنین نوشته که پس از این سانحه صدایی مهیبی به گوش رسیده است.
