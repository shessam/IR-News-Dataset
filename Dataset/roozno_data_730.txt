roozno_data###کرونا در روسیه و رفتار عادی رئیس‌جمهور / چرا پوتین هیچ یک از برنامه هایش را تغییر نداده؛ سفر می‌کند، در اجتماعات حاضر می‌شود و با همه دست می‌دهد؟‌###http://roozno.com//fa/news/419513/کرونا-در-روسیه-و-رفتار-عادی-رئیس‌جمهور-چرا-پوتین-هیچ-یک-از-برنامه-هایش-را-تغییر-نداده-سفر-می‌کند-در-اجتماعات-حاضر-می‌شود-و-با-همه-دست-می‌دهد‌###[]###2020-03-24 09:40:00###۴۱۹۵۱۳###['کرونا', 'روسیه']
1@@@2
1	رئیس جمهور روسیه برای بهار جاری برنامه های زیادی داشت که تمام آنها مبتنی بر تاکید بر استقرار و قدرتنمایی روسیه بود.
2	اما این برنامه ها تا حد زیادی از شیوع ویروس کرونا و کاهش قیمتهای نفت، متاثر شد.
3	سارة رينسفورد در بي بي سي عربی نوشت: رئیس جمهور روسیه برای بهار جاری برنامه های زیادی داشت که تمام آنها مبتنی بر تاکید بر استقرار و قدرتنمایی روسیه بود.
4	اما این برنامه ها تا حد زیادی از شیوع ویروس کرونا و کاهش قیمتهای نفت، متاثر شد.
5	به گزارش روز نو ، در ادامه این مطلب آمده است: ماه آوریل برای رأی دادن به اجرای تعدیل هایی در قانون اساسی روسیه اختصاص داده شد بود؛ که طبق آن، پوتین اجازه دارد تا سن 80 سالگی در قدرت باقی بماند.
6	ولادیمیر پوتین اعلام کرده که به لطف اقدامات اتخاذ شده در زمان مناسب، کووید 19 در روسیه تحت کنترل است؛ وی همچنین از نحوه برخورد اتحادیه اروپا با این بیماری و نبود همبستگی میان آنها انتقاد کرد.
7	در این میان، در حالی که اروپاییها شدیدا درگیر کرونا و تصمیم گیری در مورد چگونگی تعامل با آن هستند، پوتین برای جشن گرفتن ششمین سالگرد الحاق شبه جزیره کریمه به روسیه، به این منطقه سفر کرده است.
8	پوتین عمدا رفتاری عادی دارد و طبق جدول زمان بندی برنامه هایش عمل می کند، سفر می کند، با دیگران دست می دهد و در اجتماعات حاضر می شود.
9	اما لازم به ذکر است تمام افرادی که به او نزدیک می شوند، مورد آزمایش دقیق کرونا قرار می گیرند.
10	از این میان، تمام کارمندان کرملین و روزنامه نگارانی که با رئیس جمهور روسیه در تعاملند، همگی چند هفته قبل، آزمایش داده اند.
11	در این رابطه، دیمیتری بیسکوف، سخنگوی کرملین در گفتگو با بی بی سی گفت: «پوتین تست کرونا نداده به این دلیل که هیچ نشانه ای از بیماری ندارد و با احساس خوب و پر از انرژی به کارش ادامه می دهد.
12	»این در حالی است که تعداد مبتلایان به ویروس کرونا در روسیه روز به روز بیشتر می شود و با اینکه پوتین کووید 19 را وارداتی و یک تهدید خارجی می خواند، تمام اقدامات پیش گیرانه در روسیه به مرحله اجرا درامده است؛ از تعطیلی مدارس و بستن مرزها گرفته تا ممنوعیت تجمعات.
13	با این حال، کرملین روز جمعه اعلام کرد که مسکو به کلی تعطیل نمی شود.
14	در این میان، بسیاری از تحلیلگران بر این عقیده اند که علت اجرایی نشدن قرنطینه در روسیه، به همه پرسی بازنگری قانون اساسی در این کشور مربوط می شود؛ اقدامی که می تواند راه انتخاب دوباره پوتین در نزدیکترین زمان ممکن را عملی کند.
15	این عملیات از ابتدا و با سرعتی عجیب، پیگیری شد و «عملیات ویژه» نام گرفت.
16	در مقابل، الکسی ناوالنی، رهبر مخالفان در روسیه هشدار داده است که رأی گیری در زمان حاضر، با توجه به اجتماع مردم، یک اقدام جنایت آمیز است.
17	اما مسئولان دولت روسیه تاکید کرده اند که احتمالا این رأی گیری به تاخیر می افتد یا به صورت اینترنتی انجام می شود.
