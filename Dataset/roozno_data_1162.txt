roozno_data###تعداد کشته های حوادث آبان در ایران ۲۳۰ نفر /مجروحان ۲۰۰۰ نفر بودند###http://roozno.com//fa/news/429548/تعداد-کشته-های-حوادث-آبان-در-ایران-۲۳۰-نفر-مجروحان-۲۰۰۰-نفر-بودند###[]###2020-06-01 16:24:00###۴۲۹۵۴۸###['تعداد کشته های حوادث آبان']
1
1	رییس کمیسیون امنیت ملی در دوره دهم مجلس با ارایه آماری از خسارات جانی و مالی حوادث آبان ۹۸ ،تعدا کشته های این حوادث را ۲۳۰ نفر اعلام کرد .
2	مجتبی ذوالنور در حاشیه جلسه اجتماعی انتظامی ستاد مقابله با کرونا در وزارت کشور با اشاره به ماجرای افزایش نرخ بنزین در آبان ماه سال گذشته گفت:در هر کشوری ممکن است طرح های اجرا شود که دارای نقاط ضعف و قوت باشد و بعضی متضرر شوند و بعضی سود ببرند.
3	وی آنچه در آبان۹۸ اتفاق افتاد را یک حادثه طبیعی خواند و در توضیح اظهاراتش گفت: مردم ممکن است اعتراض داشته باشند و آن را اعلام کنند، ولی براندازی نرم در دستور نظام سلطه است.
4	وی ادامه داد: نظام سلطه از فرصت آبان بهره گرفت و تجمع های خیابانی را راه انداخت.
5	کسانی که گوش به رسانه های خارجی بودند،سعی کردند موج سواری کنند؛ در آبان ۹۸ اعتراض مردم آرام و مسالمت آمیز بود و کسی حساسیت به خرج نداد، ولی وقتی تعرض به اماکن خصوص و دولتی و مراکز انتظامی رخ می دهد، مردم از حاکمیت استقرار امنیت و نظم را مطالبه می کنند.
6	ذوالنور اعلام کرد : ۴۹۷ مرکز دولتی و بخش خصوصی مورد خسارت جدی قرار گرفت، ۴۲۲ خودرو مردم آسیب جدی دیدند و سوختند،۲۳۰ خودرو دولتی و عمومی را آسیب دیدندو به ۵۶۹ خودرو و موتور نیروهای امنیتی و انتظامی آسیب زدند.
7	۹۹۱ بانک یا تخریب شد یا آتش زدند، ،۱۲۳ مرکز سوخت و تخریب شد.
8	وی با تاکید بر اینکه نیروی انتظامی از جان مایه گذاشتند تا کسی آسیب نبیند، افزود:۲۰۰۰نفر مجروح شدند در این تجمعات و آمار مجروحان نیروهای امنیتی و انتظامی بیشتر از۵هزار نفر بود و این یعنی نیروی خود را صرف دفاع گذاشته بودند نه تهاجم.
9	وی اعلام کرد:۶ مامور رسمی نیروهای امنیتی به شهادت رسیدند، حتی یک کشته، مجروح و جانباز برای ما سخت و سنگین است، رسانه های بیگانه آمارهای دروغین اعلام کرده و تا ده هزار نفر کشته اعلام کردند، ۲۳۰ کشته در مجموع داشتیم که۶ نفر از ماموران بودند.
10	وی همچنین اظهارکرد:۷ درصد در درگیری های مستقیم مسلحانه با نیروهای انتظامی جان باختند و ۱۶درصد در حمله به مراکز نظامی و انتظامی در حالیکه مجهز به انواع سلاح‌های سرد و گرم بودند، جان خود را از دست دادند.
11	۳۱ درصد در حمله به مراکز عمومی مثل فروشگاه ها،پمپ بنزین ها ،بانک ها و مساجد جان باخته‌اند و ۲۰ درصد از جان باختگان در قالب نیروهای تامین کننده امنیت و نظم که شامل بسیج و نیروهای مردمی می‌شوند بوده‌اند و ۲۶ درصد اعتراضات حضور داشتند اما جزو آشوبگران نبودند و به دلایل نامعلوم جان باخته‌اند مثلاً شقیقه آنها از فاصله سه متری هدف قرار گرفته بود.
12	وی همچنین اعلام کرد ۲۲ درصد از جان باختگان حوادث آبان ۹۸ سابقه محکومیت های کیفری داشته اند.
13	ذوالنور همچنین اعلام کرد که مرجع آمار اعلام شده،پزشکی قانونی است.
14	این نماینده دوره یازدهم مجلس همچنین اظهارکرد:هیچ گزارشی نداریم که کسی در بازجویی و شکنجه جان باخته باشد.
15	وی در تببین سیاست‌هایی که منجر به مهار ناآرامی‌های آبان ۹۸ شد نیز گفت:با سخنرانی رهبری ،قطع اینترنت و دستگیری لیدرها، زمینه جمع شدن افراد در کف خیابان فراهم شد و مردم معترض مسیر خود را از ضدانقلاب جدا کردند.
16	وی تاکید کرد :باید از مردم تشکر کرد و به اعتراض مردم احترام گذاشت .
17	اعتراض باید در بستر قانونی خود انجام شود تا بهانه به دست ضدانقلاب داده نشود.
18	ذوالنور عنوان کرد: غالب دستگیرشدگان برای آرام شدن اوضاع دستگیر شدند، ولی آنها پالایش شدند و کسانی که نقش جدی در آشوب ها نداشتند، آزاد شدند.
