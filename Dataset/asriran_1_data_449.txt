asriran_1_data###بازار کار انگلیس در بهترین وضعیت ۴۵ سال اخیر###https://www.asriran.com/fa/news/714651/بازار-کار-انگلیس-در-بهترین-وضعیت-۴۵-سال-اخیر###['بین الملل']###2020-02-20 09:25:00###۷۱۴۶۵۱###['انگلستان', 'کار']
12@@@13
1	نرخ بیکاری انگلیس تا پایان اکتبر در سطح کم سابقه ۳.
2	۸ درصد باقی ماند.
3	به گزارش ایسنا، مرکز آمار انگلیس اعلام کرد که شمار بیکاران این کشور در سه ماهه منتهی به دسامبر با ۱۳ هزار نفر کاهش به یک میلیون و ۲۸۰ هزار نفر رسید، اما نرخ بیکاری کماکان بدون تغییر نسبت به ماه قبل در سطح ۳.
4	۸ درصدی باقی مانده است که کمترین نرخ بیکاری این کشور در ۴۵ سال اخیر محسوب می‌شود.
5	با این حال در مقایسه با اکتبر سال قبل نرخ بیکاری در دومین اقتصاد بزرگ اروپا ۰.
6	۳ درصد کمتر شده است.
7	طی این مدت شمار شاغلان انگلیسی ۳۳۶هزار نفر بیشتر شده و به ۳۲ میلیون و ۹۳۰ هزار نفر رسیده است.
8	شمار کسانی که خارج از بازار کار بوده‌اند ۷۳ هزار نفر کمتر شده و به یک میلیون و ۲۹۰ هزار نفر رسیده است.
9	نرخ اشتغال نیز که نسبت جمعیت شاغل به کل جمعیت سنی مناسب برای کار کردن را اندازه می گیرد به ۷۶.
10	۲ درصد افزایش پیدا کرده است.
11	عملکرد بسیار خوب بازار کار انگلیس آن هم در زمانی که رشد اقتصادی این کشور در سه ماهه پایانی سال به یکی از پایین‌ترین سطوح خود در طول یک دهه اخیر رسیده است، خبر بسیار خوبی برای حزب حاکم محافظه کار محسوب می شود که اکنون باید بر تعیین تکلیف مساله برگزیت تمرکز کند.
12	با این حال هنوز بسیاری از کارکنان نگران‌اند که شرایط کاری آن ها با توجه به کاهش احتمالی رشد اقتصادی انگلیس بدتر شود.
13	بوریس جانسون، نخست وزیر انگلیس خواهان داشتن روابطی مشابه کانادا با اتحادیه اروپا شده است اما مسئولان اتحادیه اروپا تاکنون نسبت به چنین درخواستی از خود تمایل نشان نداده‌اند.
14	ساموئل تومبز کارشناس مسائل اقتصادی در موسسه " پانتئون مکرو اکونومیکس" گفت: با توجه به داده‌های اخیر احتمال بسیار کمی برای تغییر نرخ بهره در آینده ای نزدیک وجود دارد.
15	متوسط نرخ بیکاری انگلیس در بازه زمانی ۱۹۷۱ تا ۲۰۱۹ معادل ۶.
16	۹۵ درصد بوده که بالاترین رقم ثبت شده مربوط به فوریه ۱۹۸۴ با ۱۲ درصد و کمترین تورم ثبت شده نیز مربوط به نوامبر ۱۹۷۳ با ۳.
17	۴ درصد بوده است.
