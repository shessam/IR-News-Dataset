tabnak_data###از «وزیر اقتصاد شدن دکتر تقی نصر» تا «ارسال نخستین محموله افغانستان به هند از مسیر چابهار»###https://www.tabnak.ir/fa/news/961650/از-وزیر-اقتصاد-شدن-دکتر-تقی-نصر-تا-ارسال-نخستین-محموله-افغانستان-به-هند-از-مسیر-چابهار###['اقتصادی', 'داخلی']###2020-02-26 07:00:00###۹۶۱۶۵۰###['اقتصاد در گذر زمان', 'تاریخ اقتصاد', 'اقتصاد ایران', 'چابهار', 'هند', 'عوارض خروج از کشور', 'واردات خودرو']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی هفتمین روز اسفند ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	7 اسفند 1329، محمد ساعد مراغه، نخست ‌وزیر، وزیران را به این شرح معرفی کرد: علی ‌اصغر حکمت، وزیر مشاور دکترسجادی، وزیر دادگستری عباسقلی گلشائیان، وزیر دارایی سپهبد یزدان ‌پناه، وزیر جنگ ابراهیم زند، وزیر کشور دکتر زنگنه، وزیر فرهنگ دکترعباس لقمان ادهم، وزیر بهداری دکترمحمد نخعی، وزیر کار سیدجلال تهرانی، وزیر پست و تلگراف دکترتقی نصر، وزیر اقتصاد ملی امیر اسدالله علم، وزیر کشاورزی حسین علاء، وزیر امور خارجه.
4	همچنین در این روز، آيت الله كاشاني طي اعلاميه اي از مردم خواست تا براي ابراز حمايت از ملي شدن صنعت نفت در مراسمي كه به دعوت جنبش فدائيان اسلام در مسجد شاه تهران (مسجد امام خميني (ره) بازار) برگزار مي شود، شركت كنند.
5	7 اسفند 1330، هیاتی از ایران برای شرکت در کنفرانس اقتصادی به مسکو رفتند.
6	دکترمتین دفتری ریاست هیات را عهده‌ دار بود که ریاست کنفرانس نیز برعهده او قرار گرفت.
7	7 اسفند 1351، قرارداد تاسیس دانشگاه بوعلی در همدان با فرانسوی ‌ها امضا و مبادله شد.
8	7 اسفند 1353، به دنبال مذاکرات سری اقتصادی مابین ایران و شوروی اعلام شد: توافق ‌های مهمی بین دو کشور روی داده است و به موجب آن ظرفیت نهایی ذوب ‌آهن ایران به هشت میلیون تن افزایش خواهد یافت.
9	همچنین ایران برای تشکیل یک مجتمع بزرگ کاغذ به دولت شوروی اعتبار داد.
10	7 اسفند 1377، اولين انتخابات سراسري شوراهاي اسلامي شهري و روستائي برگزار شد.
11	7 اسفند 1389، نخستین گزارش بین‌المللی اقتصاد ایران با عنوان Iran Beusiness Year ۲۰۱۱ رونمایی شد.
12	این گزارش شامل ۱۵۰ مصاحبه و یادداشت از افراد مختلف فعال در حوزه‌های اقتصادی شامل رییس‌جمهور، وزیر اقتصاد، مدیران بانک‌های تخصصی و تجاری و کارآفرینان و نمایندگان بخش خصوصی بود.
13	اقتصاد، فاینانس، تامین مالی و فضای کسب و کار از جمله محورهای مطالب موجود در این گزارش بودند.
14	7 اسفند 1392، نمایندگان مجلس در جریان بررسی لایحه اصلاح قانون مالیات ‌های مستقیم، به چندین سال بلاتکلیفی در قضیه خانه‌ های‌خالی پایان دادند و با تصویب «اخذ مالیات»، نوعی راهکار کم ‌اثر برای مهار بازار آپارتمان ‌های بدون ‌استفاده، به‌ وجود آوردند.
15	بر اساس این مصوبه، آپارتمان ‌هایی که بیش‌از یک‌سال خالی باشند، برای سال دوم خالی ‌بودن، مشمول مالیاتی معادل «نصف مالیات ‌اجاره» می ‌شوند.
16	مالیات تصویب شده برای خانه ‌‌های خالی، به علت آنکه نسبتی از قیمت مسکن نیست و ارزش آن معادل درصد ناچیزی از اجاره‌ بها است، اثر بازدارندگی در احتکار آپارتمان ندارد.
17	7 اسفند 1393، ، واردات خودرو به شرط ارائه خدمات پس از فروش، دوباره برای همگان آزاد شد تا مصوبه «منحصر شدن واردات خودرو به نمایندگی ‌های رسمی»، لغو شود و همه چیز عملا به حالت قبل برگردد.
18	7 اسفند 1396، سخنگوی کمیسیون تلفیق بودجه سال ۹۷ گفت که عوارض خروج از کشور برای سفرهای غیرزیارتی در سال آینده افزایش می‌یابد.
19	علی‌اصغر یوسف‌نژاد گفت: طبق پیشنهاد دولت در لایحه بودجه که به تصویب مجلس رسید، دولت در سال از محل عوارض خروج از کشور ۱۲۰۰ میلیارد تومان درآمد خواهد داشت.
20	او افزود: مجلس این پیشنهاد دولت را که باعث افزایش مبلغ عوارض خروج از کشور می‌شود تصویب کرده، اما برای سفرهای عتبات عالیات (زیارتی) این رقم را ۳۷ هزار و ۵۰۰ تومان (سفر هوایی) و ۱۲ هزار و ۵۰۰ تومان (سفر زمینی) در نظر گرفته که مشابه رقم سال‌جاری است.
21	مجلس همچنین در مصوبه خود زائران اربعین را از پرداخت عوارض خروج معاف کرده است.
22	او همچنین تاکید کرد که رقم خاصی به‌عنوان مبلغ عوارض خروج در لایحه بودجه سال ۹۷ گنجانده نشده است.
23	7 اسفند 1397، نخستین محموله صادراتی افغانستان از مسیر چابهار راهی هند شد.
24	دو سال پیش ایران، هند و افغانستان توافق‌نامه راهبردی تاسیس دالان حمل‌و‌نقل و گذر بین‌المللی موسوم به «موافقت‌نامه چابهار» را امضا کردند که براساس آن مقرر شد بندر چابهار به مرکز منطقه‌ای ترانزیت، انرژی و تجارت تبدیل شود.
25	منابع: موسسه مطالعات و پژوهش های سیاسی و روزنامه دنیای اقتصاد
