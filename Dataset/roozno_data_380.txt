roozno_data###لاریجانی: لایحه بودجه 99 به کمیسیون تلفیق بازمی‌گردد###http://roozno.com//fa/news/415329/لاریجانی-لایحه-بودجه-99-به-کمیسیون-تلفیق-بازمی‌گردد###[]###2020-02-25 09:49:00###۴۱۵۳۲۹###['لاریجانی', 'بودجه 99']
1@@@2
1	رئیس مجلس شورای اسلامی در نطق پیش از دستور ضمن ختم جلسه علنی امروز مجلس به علت رد کلیات بودجه سال ۹۹ توسط نمایندگان مجلس، اظهار کرد: ما اکنون مطابق قانون، سکوت پیشه می‌کنیم.
2	کمیسیون تلفیق از دقایق دیگر کار خود را آغاز خواهد کرد.
3	به گزارشروز نو ،‌ علی لاریجانی در نطق پیش از دستور جلسه علنی امروز (سه‌شنبه)‌ با اشاره به رد کلیات بودجه سال ۹۹ توسط نمایندگان مجلس، گفت: تبصره ۳ ماده ۱۸۹، راه‌حل آئین نامه به ما داده است.
4	شقوق بررسی شده توسط این تبصره گویای آن است که اگر هم کمیسیون و هم مجلس شورای اسلامی گزارش بودجه را رد کنند، لایحه بودجه باید به دولت برگردد، حال آنکه اینگونه نیست.
5	کمیسیون تلفیق کلیات را تأیید و مجلس آن را رد کرده است.
6	رئیس مجلس شورای اسلامی با بیان اینکه «لایحه بودجه ۹۹ باید به کمیسیون تلفیق برگردد» گفت: ما هم‌اکنون مطابق قانون، سکوت پیشه می‌کنیم.
7	لایحه بودجه ۹۹ به کمیسیون تلفیق بازخواهد گشت، اصلاح می‌شود و لایحه اصلاح شده در صحن علنی بررسی خواهد شد؛ لذا ما جلسه علنی امروز مجلس را ختم می‌کنیم تا کمیسیون تلفیق از دقایق دیگر کار خود را آغاز کند.
8	لاریجانی در پایان اظهار کرد: ما تا پایان سال وقت زیادی نداریم.
9	آقای پزشکیان هم در روز گذشته اظهار کردند که این لایحه باید به کمیسیون تلفیق ارجاع شود.
10	جلسه بعدی مجلس یکشنبه هفته آینده 11 اسفند ماه خواهد بود.
11	امیدواریم کمیسیون تلفیق بتواند در این زمان گزارش کامل خود را ارئه کند.
