asriran_1_data###زیباترین خانه‌های مخفی یونان در قلب طبیعت (+عکس)###https://www.asriran.com/fa/news/729973/زیباترین-خانه‌های-مخفی-یونان-در-قلب-طبیعت-عکس###['خواندنی ها و دیدنی ها']###2020-05-23 14:48:00###۷۲۹۹۷۳###['خانه\u200cهای مخفی یونان']
12@@@13
1	بسیاری از ما در مراحل مختلف زندگی خود نیاز به تنهایی و آرامش داریم.
2	اما گاهی پیدا کردن فضایی برای آرامش بسیار دشوار می‌شود.
3	معماران زیادی در طول تاریخ تلاش کرده اند فضا‌هایی برای تنهایی افراد طراحی کنند.
4	آن‌ها خانه‌هایی را در دل طبیعیت و مطابق با فضای بکر طبیعی محیط طراحی کرده اند که در کنار زیبایی، محلی امن برای دور ماندن از هیاهو محسوب می‌شوند.
5	شاید حتی یک کلبه گلی در یک منطقه دور افتاده نیز بتواند نیاز به تنهایی را برطرف کند.
6	اما دیدن هنرنمایی معماران و طراحان مطرح جهان خالی از لطف نیست.
7	در این مجموعه سریالی قصد داریم در هر قسمت به یک نقطه از جهان سفر کرده و یک خانه را به شما معرفی کنیم:جزایر زیبای یونان بی شمارند و یکی از زیباترین جزیره‌های این کشور که چهارمین جزیره بزرگ در میان جزایر سایکلیدز یونان است، جزیره تینوس نام دارد.
8	این جزیره زیبا در دل دریای اژه قرار گرفته است و با توجه به این که کمتر فردی از وجود چنین جزیره زیبایی اطلاع دارد، در نتیجه، تینوس جزیره‌ای خلوت و آرام به شمار می‌رود.
9	خانه سراب، نام ویلایی فوق العاده زیبا و خلاقانه است که در دل یکی از صخره‌های این جزیره جای گرفته است.
10	این ویلای بی نظیر از بالا به عنوان بخشی از اقیانوس دیده می‌شود چرا که دارای استخری بسیار بزرگ روی پشت بام خود است.
11	در نتیجه ساکنان خانه می‌توانند از نمای پانوراما بر روی دریای اژه لذت ببرند.
12	این اقامتگاه یک طبقه به طرز ماهرانه‌ای در منظره ادغام شده است.
13	دیوار‌های عقب خانه با استفاده از مواد محلی ساخته شده و در لایه‌هایی از پوشش گیاهی پوشیده شده که به تنظیم دمای داخلی کمک می‌کند.
14	علت این که نام این خانه را سراب نامیده اند، این است که استخر پشت بام به طرزی باورنکردنی از فاصله دور تقریباً یکپارچه با آب دریای آرام به نظر می‌رسد و دید رهگذران را دچار ابهام می‌کند.
15	در زیر استخر مرتفع، یک تراس دنج وجود دارد که دارای منظره‌های نفس گیر اقیانوس است.
16	این طرح زیبا اجازه می‌دهد افراد به زیبایی از طبیعت لذت ببرند.
17	منبع: انتخاب
