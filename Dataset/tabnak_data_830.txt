tabnak_data###از «انتصاب یک آمریکایی به سمت مدیریت گمرک ایران» تا «اختصاص 1.5 میلیون یورو برای تقویت بنیه دفاعی»###https://www.tabnak.ir/fa/news/961104/از-انتصاب-یک-آمریکایی-به-سمت-مدیریت-گمرک-ایران-تا-اختصاص-15-میلیون-یورو-برای-تقویت-بنیه-دفاعی###['اقتصادی', 'داخلی']###2020-02-24 07:00:00###۹۶۱۱۰۴###['اقتصاد در گذر زمان', 'تاریخ اقتصاد', 'اقتصاد ایران', 'صندوق توسعه ملی', 'ماهواره']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی پنجمین روز اسفند ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	5 اسفند 1320، هارولد كرشام آمريكائي از سوي دولت ايران به عنوان مديركل گمرك كشور منصوب شد.
4	5 اسفند 1333، وزیر دارایی لایحه ایجاد سازمان سد کرج و اساسنامه آن را به مجلس داد.
5	5 اسفند 1334، صادرات ایران به آلمان افزایش یافت و میزان صادرات نیز مبلغ بیست و شش میلیون دلار اعلام شد.
6	5 اسفند 1340، نخست‌ وزیر ایران با دریافت مبلغ ۵۵ میلیون مارک اعتبار از آلمان براساس پروتکل ۲۴ مرداد همان سال توسط شرکت ملی نفت ایران موافقت کرد.
7	5 اسفند 1341، کنفرانس اقتصادی در کاخ سنا گشایش یافت و شاه رسما زنان ایران را دارای حقوق اجتماعی دانست و به آنها وعده وکالت و وزارت داد.
8	همچنین در این روز، بهره ‌برداری از سد امیرکبیر آغاز شد.
9	5 اسفند 1346، مجارستان چهل میلیون دلار اعتبار به ایران داد.
10	5 اسفند 1348، مدیرعامل شرکت واحد در یک مصاحبه رادیو و تلویزیونی اعلام کرد برای جبران کسری بودجه شرکت واحد، راهی جز افزایش نرخ وجود نداشت، ولی دولت تعهد کرده که کسری بودجه را پرداخت کند.
11	5 اسفند 1385، با پرتاب اولين ماهواره ايراني موسوم به ماهواره سينا، جمهوري اسلامي ايران وارد باشگاه كشورهاي دارنده ماهواره هاي فضايي شد.
12	5 اسفند 1389، فعالان بخش خصوصی پایتخت بار دیگر به چهره ‌های سرشناس حوزه تولید و تجارت اعتماد کردند و به حضور آنها در بزرگ ‌ترین اتاق بازرگانی کشور رای دادند؛ محمد نهاوندیان، یحیی ‌آل اسحاق، اسدالله عسگراولادی، محسن خلیلی، سید علینقی خاموشی، محمد حسین برخوردار، محمد مهدی راسخ، علاءمیرمحمدصادقی، فاطمه دانشور و محمدرضا بهرامن بالاترین رای را در بخش ‌های بازرگانی، صنعت و معدن به دست آوردند.
13	5 اسفند 1395، رئیس کل بیمه مرکزی به دارندگان خودروهای گران ‌قیمت هشدار داد که برای خرید بیمه بدنه اقدام کنند، چرا که تعهد بیمه ‌ای برای آنها بیش از ۱۲۵میلیون تومان نخواهد بود.
14	عبدالناصر همتی گفت: دارندگان خودروهای گرانقیمت را تنبیه نکردیم، طبق قانون وقتی خودرو معمولی با یک خودرو گران قیمت تصادف می ‌کند، نرخ تعهدات بیمه ‌ای برای فرد خاطی(خودروی ارزان) فقط ۵۰ درصد نرخ دیه یعنی ۱۲۵ میلیون تومان فعلی در نظر گرفته شده است.
15	بنابراین آنهایی که خودروی گرانقیمت دارند باید خودشان بیمه بدنه خریداری کنند در غیر این‌صورت تعهد بیمه‌ ای بیشتر از ۱۲۵میلیون تومان نیست.
16	5 اسفند 1396، در ۱۰ ماهه اول سال 96 یک ‌میلیارد و ۸۶۸ میلیون دلار میوه ‌های خوراکی، پوست مرکبات یا پوست خربزه صادر شد و کشورهایی مانند لهستان، کانادا و آلمان بزرگترین مشتریان پوست مرکبات و خربزه ایران بودند.
17	5 اسفند 1397، مجلسی‌ها با پایان یافتن بررسی و تصویب بخش‌های درآمدی لایحه بودجه سال ۹۸ کل کشور، بخش‌های هزینه‌ای این لایحه را آغاز کردند.
18	نمایندگان، در مهم‌ترین مصوبات بودجه‌ای، سقف درآمدی دولت در سال آینده را تعیین کردند و در مصوبه‌ای دیگر نیز موارد برداشت از منابع ورودی صندوق توسعه ملی را که از اذن مقام معظم رهبری برخوردار بود تعیین کردند.
19	نمایندگان، سقف برداشت از منابع ورودیصندوق توسعه ملیبرای تقویت بنیه دفاعی را ۵/ ۱ میلیاردیوروتعیین کردند.
20	منابع: موسسه مطالعات و پژوهش های سیاسی و روزنامه دنیای اقتصاد
