tabnak_data###بیش از۱۵۰۰۰خودرو فاکتور‌‌شده ودرحال تحویل به‌مشتریان###https://www.tabnak.ir/fa/news/980562/بیش-از۱۵۰۰۰خودرو-فاکتور‌‌شده-ودرحال-تحویل-به‌مشتریان###['اقتصادی', 'داخلی']###2020-05-26 01:39:00###۹۸۰۵۶۲###['وزارت صمت', 'محصولات ایران خودرو', 'جهش تولید']
1
1	با تدابیر سرپرست وزارت صمت و هم‌زمان با عید سعید فطر با افزایش شمارگان تولید و عرضه خودرو، قیمت محصولات ایران خودرو در بازار در چند روز اخیر کاهش چشمگیری داشته که این روند همچنان ادامه دارد.
2	بابک رحمانی معاون بازاریابی و فروش ایران خودرو گفت: با برنامه ریزی انجام شده با تولید روزانه ۲ هزار دستگاه از محصولات ایران خودرو و عرضه به بازار، قیمت خودرو در بازار روند کاهشی داشته است .
3	وی افزود: این گروه صنعتی در راستای تامین نیاز واقعی مردم به خودرو و متعادل سازی قیمت ها از ابتدای خرداد ماه سال جاری تا روز پنجم این ماه ، ۱۵ هزارو ۷۳۸ دستگاه انواع خودرو را فاکتور کرده که در حال عرضه به بازار است .
4	رحمانی تاکید کرد: شتاب در آهنگ تولید خودرو با عزم مجموعه کارکنان این گروه صنعتی و همدلی زنجیره تامین نشان از ایجاد زمینه تحقق اهداف در سال جهش تولید است .
5	وی پیش بینی کرد: با ادامه روند فعلی، هدف تولید ۵۰۰ هزار دستگاه خودرو تاپان سال جاری تحقق یابد.
