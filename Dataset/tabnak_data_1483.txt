tabnak_data###از «واگذاری امتیاز نفت و قیر به دارسی» تا « برداشت یک میلیارد دلار برای تثبیت اشتغال»###https://www.tabnak.ir/fa/news/980782/از-واگذاری-امتیاز-نفت-و-قیر-به-دارسی-تا-برداشت-یک-میلیارد-دلار-برای-تثبیت-اشتغال###['اقتصادی', 'داخلی']###2020-05-27 08:17:00###۹۸۰۷۸۲###['اقتصاد در گذر زمان', 'اقتصاد ایران', 'تاریخ اقتصاد', 'اشتغال', 'تحریم']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی هفتمین روز خرداد ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	، براي نخستين بار امتياز استخراج، بهره ‌برداري و لوله‌كشي نفت و قير در سراسر ايران به غير از 5 استان آذربايجان‌، گيلان‌، مازندران‌، گرگان و خراسان به مدت 60 سال به «ويليام نكس دارسي‌» انگليسي واگذار شد.
4	، شرکت خودروسازی فولکس واگن در چنین روزی تاسیس شد.
5	، بازار پوست ایران در فرانسه از خبرهای جالب توجه روزنامه اطلاعات است.
6	براساس گزارشی که از اتاق تجارت ایران و فرانسه به اداره کل تجارت ارسال شده، اگرچه بندر مارسی به ایران نزدیک تر است، اما بازار عمده پوست ایران در لایپزیگ است.
7	برگزاری کنفرانس بین ‌المللی مالی دیگر خبر روزنامه است.
8	در این کنفرانس که به درخواست انگلستان و با حضور بلژیک، آلمان، هلند، فرانسه و انگلیس تشکیل می ‌شود، درباره اعطای قرضه به اتریش مذاکراتی صورت می ‌گیرد.
9	، قرارداد انحصار نفت تنها با اختلاف هشت رای مخالف یا ممتنع نمایندگان مجلس ملی تمدید شد و این قرارداد استعماری برای 60 سال دیگر اعتبار یافت.
10	، در چنین روزی ، دولت وقت ايران متعهد شد كه هزينه ‌هاي ريالي متفقين (اشغالگران) در ايران را تامين كند و در ازای هر 13 تومان (130 قران ) بعدا يك پوند انگليسي دريافت دارد.
11	دولت ايران با چاپ اسكناس اين هزينه ‌ها را تامين كرد كه باعث تورم پول در كشور شد و قيمت‌ ها را چند برابر بالا برد.
12	، قرارداد ساخت سد دز بین سازمان برنامه و کمپانی ایم پرسیت ایتالیا به امضا رسید.
13	همچنین در این روز، مورگان شوستر ـ اقتصاددان امريكايي ـ كه در 1290 ش.
14	براي «بهبود بخشيدن به وضعيت مالي ايران‌» به تهران آمده بود، درگذشت‌.
15	بانك مركزي ايران نیز در این روز با تصويب اساسنامه آن، تأسيس شد.
16	، جهانگیر آموزگار به سمت وزیر دارایی و دکترمحسن نصر به سمت وزیر مشاور تعیین شدند.
17	، ایران و مصر یک پروتکل اقتصادی مهم امضا کردند.
18	، بزرگ ‌ترین نیروگاه گازی جهان (در آن سال) در شهر ری آغاز به کار کرد.
19	این نیروگاه در هفت کیلومتری شهر ری و جنوب غربی تاسیسات پالایشگاه تهران قرار داشت و شبکه سراسری برق کشور از 300 مگاوات برق تولیدی این نیروگاه استفاده می ‌کرد.
20	، سازمان انرژي اتمي ايران اعلام كرد تاكنون 28 هزارتن اورانيوم براي مصرف نيروگاه هاي هسته‌ اي خود كه از 1359 به بعد به كار خواهد افتاد خريداري كرده است.
21	، هزاران نفر از كارگران صنعت نفت ايران در تظاهراتي اخطار دادند جريان نفت را به روي هر كشوري كه شاه مخلوع ايران را پناه دهد قطع خواهند كرد.
22	، اولين دوره مجلس شوراي اسلامي آغاز به كار كرد.
23	اين مجلس تا ششم خرداد ۱۳۶۳ به كار خود ادامه داد .
24	، یک هفته پس از اجرای طرح مالیات بر ارزش افزوده سکه، با توجه به اخذ این مالیات از معاملات دسته اول، به نظر می‌رسد فعالان این بازار به منظور فرار از پرداخت این مالیات به دولت از خرید سکه از شعب بانک ملی و بانک کارگشایی خودداری می‌کنند؛ اقدامی که به گفته بهمنی باعث شده سکه بانک مرکزی در بازار بدون خریدار بماند.
25	رییس‌کل بانک مرکزی فروش نرفتن سکه‌های ضرب شده توسط این بانک را عاملی در جهت وصول نشدن درآمد مالیاتی برای دولت نیز ارزیابی می‌کند.
26	، محمود احمدی‌نژاد با صدور احکامی جداگانه سه معاون خود را «جابه‌جا» و معاونتی جدید با نام «معاونت رییس‌جمهور در اجرای قانون اساسی» تاسیس کرد.
27	بر اساس احکام رییس‌جمهور، بهروز مرادی مدیرعامل سازمان هدفمندی یارانه‌ها به معاونت برنامه‌‌ریزی و نظارت راهبردی ریاست‌جمهوری رفت، ابراهیم عزیزی به معاونت توسعه مدیریت و سرمایه انسانی و لطف‌الله فروزنده به معاونت پارلمانی.
28	احمدی‌نژاد همچنین با تاسیس «معاونت رییس‌جمهور در اجرای قانون اساسی» محمدرضا میرتاج‌الدینی را در راس این معاونت قرار داد.
29	، خبرگزاری آسوشیتدپرس از پیشنهاد جدیدی که کشورهای ۱+۵ به ایران در ازای رفع کامل تحریم‌ها داده‌اند خبر داد.
30	کشورهای ۱+۵ در حال ارائه پیشنهاد به ایران هستند که اگر این کشور با کاهش اساسی در فعالیت‌های هسته‌ای خود برای کاهش امکان ساخت بمب موافقت کند، آنها همه تحریم‌ها را برخواهند داشت.
31	جمهوری اسلامی ایران به کرات تاکید کرده به‌دنبال ساخت بمب هسته‌ای نیست و با تسلیحات هسته‌ای از لحاظ اعتقاداتی و استراتژی دفاعی مخالف است.
32	، حسن عابد جعفری رئیس سازمان مردم نهاد سلامت اداری گفت: اگر شاخص سلامت اداری را ۱۰۰ بگیریم، رتبه ایران هرگز بهتر از ۳۰ نبوده است.
33	، سوشما سواراج، وزیر خارجه هند در آستانه دیدار با محمدجواد ظریف، وزیر خارجه ایران اعلام کرد که دهلی تنها تحریم‌های اعمال‌شده از سوی سازمان ملل متحد را علیه ایران اجرا می‌کند و از تحریم‌های یک‌جانبه آمریکا یا هیچ کشور دیگری پیروی نمی‌کند.
34	، اسحاق جهانگیری، معاون اول رئیس‌جمهوری از موافقت رهبری با برداشت یک میلیارد دلار اعتبار از صندوق توسعه ارزی برای تثبیت اشتغال موجود و ایجاد اشتغال جدید خبر داد.
35	معاون اول رئیس‌جمهوری گفت: در جلسه شورای‌عالی اقتصادی که با حضور سران سه قوه برگزار شد تصویب کردیم یک میلیارد دلار اعتبار جدید از صندوق توسعه ارزی برای تثبیت اشتغال موجود و ایجاد شغل جدید تخصیص یابد که مقام معظم رهبری با این اقدام موافقت کردند.
36	منابع: آرشیو روزنامه دنیای اقتصاد و موسسه مطالعات و پژوهش های سیاسی
