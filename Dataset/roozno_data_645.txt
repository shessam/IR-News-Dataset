roozno_data###کرونا در جهان؛ اماکن «غیرضروری» در فرانسه تعطیل می‌شوند / اسرائیل تجمع بیش از ۱۰ نفر را ممنوع اعلام کرد / خروج از خانه در اسپانیا فقط برای فعالیت حرفه‌ای و خرید مجاز است / اکوادور تمام مسافران از مبداء ایران را قرنطینه می‌کند###http://roozno.com//fa/news/418407/کرونا-در-جهان-اماکن-غیرضروری-در-فرانسه-تعطیل-می‌شوند-اسرائیل-تجمع-بیش-از-۱۰-نفر-را-ممنوع-اعلام-کرد-خروج-از-خانه-در-اسپانیا-فقط-برای-فعالیت-حرفه‌ای-و-خرید-مجاز-است-اکوادور-تمام-مسافران-از-مبداء-ایران-را-قرنطینه-می‌کند###[]###2020-03-15 11:28:00###۴۱۸۴۰۷###['کرونا', 'اماکن غیرضروری']
1@@@2
1	ویروس جدید کرونا تاکنون جان ۵۷۶۴ نفر را در سراسر جهان گرفته است.
2	آخرین آمارها نشان می دهد که تاکنون بیش از ۱۵۱ هزار نفر به این ویروس مبتلا شده اند.
3	به گزارش روز نو :بنا به اعلام سازمان جهانی بهداشت قاره اروپا اکنون به کانون اصلی شیوع ویروس جدید کرونا تبدیل شده است.
4	دولت اسرائیل تصمیم به تعطیلی رستوران‌ها، مراکز خرید و کافه‌ها گرفتبنیامین نتانیاهو، نخست وزیر اسرائیل روز شنبه اعلام کرد که رستوران ها، مراکز خرید، کافه ها و باشگاه های ورزشی در اسرائیل برای جلوگیری از شیوع ویروس جدید کرونا تعطیل می شوند.
5	اسرائیل پیش از این تصمیم به تعطیلی مهدکودک ها و مدارس نیز گرفته بود.
6	نخست وزیر اسرائیل اعلام کرد که دولت وی قصد دارد برای رصد رفت و آمد افراد مبتلا به ویروس جدید کرونا از «فن آوری های مورد استفاده در جنگ علیه تروریسم» استفاده کند.
7	به گفته بنیامین نتانیاهو این موضوع در جلسه آتی دولت این کشور که با ویدئوکنفرانس برگزار خواهد شد به بحث گذاشته خواهد شد.
8	دولت اسرائیل همچنین تجمع بیش از ۱۰ نفر را ممنوع اعلام کرد.
9	تاکنون ۱۹۳ مورد ابتلا به نوع جدید ویروس کرونا در اسرائیل به ثبت رسیده است.
10	کرونا در اسپانیا؛ خروج از خانه فقط برای فعالیت حرفه‌ای و خرید مجاز استپدرو سانچز، نخست وزیر اسپانیا شنبه شب در راستای مقابله با شیوع ویروس جدید کرونا اعلام کرد که شهروندان تنها برای رجوع به محل کار و خرید می توانند از خانه های خود خارج شوند.
11	نخست وزیر اسپانیا تاکید کرد که مواجهه با بحران شیوع نوع جدید ویروس کرونا نیازمند اتخاذ «تصمیم هایی منحصر به فرد» است.
12	به گفته پدرو سانچز دولت اسپانیا با برقراری «وضعیت اضطراری» به مدت ۱۵ روز موافقت کرده است.
13	تاکنون ۱۹۳ نفر در اسپانیا به دلیل ابتلا به نوع جدید ویروس کرونا جان خود را از دست داده اند.
14	شیوع کرونا در فرانسه؛ ۹۱ جانباخته و تعطیلی اماکن «غیرضروری»ادوارد فیلیپ، نخست وزیر فرانسه روز شنبه اعلام کرد که تمام اماکن «غیرضروری» این کشور از نیمه شب یکشنبه تعطیل خواهند شد.
15	به این ترتیب تمام رستوران ها، کافه ها، سالن های سینما و کلوب های شبانه در سراسر فرانسه تعطیل خواهند شد.
16	مغازه ها و فروشگاه های که فعالیت آنها «غیرضروری» تشخیص داده می شود نیز تعطیل می شوند.
17	بنا به اعلام وزارت بهداشت فرانسه تعداد افرادی که تاکنون به دلیل ابتلا به بیماری «کووید ۱۹» در این کشور جان باخته اند به ۹۱ نفر رسیده است.
18	شمار مبتلایان به ویروس جدید کرونا نیز در فرانسه به ۴۵۰۰ نفر رسیده است.
19	نخست وزیر فرانسه از شهروندان خواسته است تا حد ممکن موارد خروج خود از خانه را کاهش دهند.
20	وزارت بهداشت فرانسه روز شنبه همچنین اعلام کرد که شیوع ویروس جدید کرونا در این کشور به مرحله سوم (اصلی ترین مرحله شیوع بیماری های همه گیر) رسیده است.
21	شمار جان باختگان بر اثر ابتلا به کرونا در ایتالیا به ۱۴۴۱ نفر رسیدمقامات ایتالیا روز شنبه اعلام کردند که تعداد افرادی که بر اثر ابتلا به ویروس جدید کرونا در این کشور جان باخته اند به ۱۴۴۱ نفر رسیده است.
22	به گفته مسئولان ایتالیایی ۱۷۵ نفر از مبتلایان به بیماری «کووید ۱۹» طی ۲۴ ساعت گذشته جان خود را در این کشور از دست داده اند.
23	تعداد مبتلایان به ویروس جدید کرونا در ایتالیا به ۲۱۱۵۷ نفر رسیده است.
24	این رقم به این معنا است که شمار مبتلایان طی ۲۴ ساعت گذشته ۳۴۹۷ نفر افزایش یافته است.
25	نروژ بنادر و فرودگاه‌ها را تعطیل می‌کندمقامات نروژ روز شنبه اعلام کردند که تمام بنادر و فرودگاه های این کشور را برای مقابله با شیوع نوع جدید ویروس کرونا تعطیل خواهند کرد.
26	نروژ همچنین قصد دارد از روز دوشنبه کنترل در مرز خود را افزایش دهد.
27	به گفته مسئولان نروژی احتمال عدم صدور اجازه ورود به مسافران به دلیل شیوع ویروس جدید کرونا وجود دارد.
28	تاکنون ۱۰۵۳ نفر در نروژ به ویروس جدید کرونا مبتلا شده اند.
29	ثبت اولین مورد مرگ به دلیل ابتلا به کرونا در دانمارکمقامات دانمارک روز شنبه اعلام کردند که اولین مورد مرگ به دلیل ابتلا به بیماری «کووید ۱۹» در این کشور به ثبت رسیده است.
30	به گفته مسئولان دانمارک یک فرد «۸۱ ساله» که به نوع جدید ویروس کرونا مبتلا شده بود جان خود را از دست داده است.
31	تاکنون ۸۲۷ نفر در دانمارک به ویروس جدید کرونا مبتلا شده اند.
32	یک عضو دیگر هیات دولت فرانسه کرونا گرفتبرون پوارسون، وزیر مشاور در امور تغییرات زیست محیطی در دولت فرانسه به ویروس جدید کرونا مبتلا شد.
33	پیش از این فرانک ریستر، وزیر فرهنگ در دولت امانوئل ماکرون، رئیس جمهوری فرانسه نیز به دلیل ابتلا به بیماری «کووید ۱۹» در خانه قرنطینه شده بود.
34	دفتر برون پوارسون تاکید کرده است که حال وزیر مشاور در امور تغییرات زیست محیطی فرانسه «جای نگرانی» ندارد.
35	کرونا به زندان های فرانسه رسیداولین مورد ابتلا به ویروس جدید کرونا روز شنبه در یکی از زندان های فرانسه به ثبت رسید.
36	بنا به اعلام وزارت دادگستری فرانسه یک زندانی ۷۴ ساله در یکی از زندان های منطقه «وال دو مارن» در نزدیکی پاریس به ویروس جدید کرونا مبتلا است.
37	تخمین زده می شود که بیش از ۷۰ هزار نفر در ۱۸۸ زندان فرانسه محبوس هستند.
38	بریتانیا از مرگ ۱۰ بیمار دیگر به دلیل ابتلا به «کووید ۱۹» خبر دادمقامات بریتانیا روز شنبه اعلام کردند که ۱۰ بیمار دیگر مبتلا به ویروس جدید کرونا جان خود را در این کشور از دست دادند.
39	به این ترتیب شمار جان باختگان بر اثر ابتلا به بیماری «کووید ۱۹» در بریتانیا به ۲۱ نفر رسید.
40	به گفته مسئولان بریتانیایی تاکنون ۱۱۴۰ نفر در این کشور به نوع جدید ویروس کرونا مبتلا شده اند.
41	برخی گزارش ها حاکی است که دولت بوریس جانسون، نخست وزیر بریتانیا برای مقابله با شیوع ویروس کرونا در نظر دارد تجمعات بزرگ در این کشور را ممنوع کند.
42	اسپانیا به دنبال اجرای محدودیت رفت و آمد در سراسر کشور استدولت اسپانیا در نظر دارد روز شنبه تدابیر جدیدی را برای مقابله با شیوع ویروس جدید کرونا از جمله محدودیت شدید رفت و آمد و تعطیلی رستوران ها اتخاذ کند.
43	پدرو سانچز، نخست وزیر اسپانیا قرار است تا ساعاتی دیگر با مردم کشورش در این مورد سخن بگوید.
44	برخی گزارش ها حاکی است که از روز دوشنبه ۴۶ میلیون اسپانیایی تنها برای خرید مواد خوراکی و دارو، حضور در محل کار، مراجعه به مراکز درمانی و بانک ها اجازه خروج از خانه هایشان را خواهند دشت.
45	اعلام مقررات منع آمد و شد در کردستان عراق برای مبارزه با گسترش ویروس کرونادولت اقلیم کردستان عراق برای مبارزه با گسترش و همه‌گیری ویروس کرونا برای ۴۸ ساعت مقررات منع آمد و شد وضع کرد.
46	به گزارش خبرگزاری فرانسه عراق تاکنون ۹۳ مورد ابتلا و ده مرگ ناشی از بیماری کووید۱۹ ثبت کرده است.
47	در کردستان عراق ۲۸ مورد ابتلا به این بیماری تایید شده است.
48	نگرانی‌ها در اقلیم به‌ویژه پس از مرگ یک امام جماعت ۷۰ ساله در شهر سلیمانیه بالا گرفت.
49	این فرد تا پیش از وخامت حالش با شمار زیادی از اهالی محلی در مسجد ارتباط داشت.
50	شمار مبتلایان ویروس کرونا در اسپانیا با ۱۵۰۰ مورد افزایش به ۵۷۰۰ رسیددولت اسپانیا اعلام کرد در ۲۴ ساعت گذشته ۱۵۰۰ مورد جدید ابتلا به ویروس کرونا ثبت شده است.
51	به این ترتیب شمار مبتلایان به این بیماری در اسپانیا به ۵۷۰۰ نفر رسید.
52	۱۳۶ نفر در این کشور تاکنون جان خود را بر اثر ابتلا به بیماری کووید۱۹ از دست داده اند.
53	فروشگاه‌های اپل به‌جز در چین تعطیل می‌شوندشرکت اپل روز شنبه اعلام کرد که به زودی تمام فروشگاه‌های فروش محصولات خود را در سراسر جهان به‌جز چین تعطیل خواهد کرد.
54	تیم کوک، مدیر عامل این شرکت دلیل این تعطیلی را مقابله با شیوع ویروس کرونا اعلام کرد.
55	بر اساس بیانیه منتشر شده فروشگاه‌های شرکت اپل تا روز ۲۷ مارس تعطیل خواهند بود.
56	فروشگاه‌های اپل که پیش از این به دلیل شیوع ویروس کرونا در چین تعطیل شده بودند به تازگی کار خود را از سر گرفتند.
57	عربستان سعودی پروازهای بین‌المللی را از روز یکشنبه متوقف می‌کنددولت عربستان سعودی با انتشار بیانیه‌ای اعلام کرد تمام پروازهای بین‌المللی این کشور برای مقابله با گسترش ویروس کرونا از روز یکشنبه ۱۵ مارس متوقف می‌شود.
58	تاکنون ۸۶ مورد ابتلا به بیماری کووید۱۹ در عربستان ثبت شده است.
59	تعلیق پروازهای خارجی پادشاهی سعودی ۱۵ روز ادامه خواهد داشت.
60	شمار قربانیان ویروس کرونا در جهان از ۵هزار نفر فراتر رفتبراساس آخرین آمارهای سازمان جهانی بهداشت شمار قربانیان ویروس کرونا در سراسر جهان از پنج هزار نفر فراتر رفته است.
61	خبرگزاری فرانسه شمار جانباختگان بیماری کووید۱۹ در سراسر جهان را تا شامگاه جمعه ۵۳۶۵ نفر برآورد کرده است.
62	گسترش کرونا در آمریکای جنوبی: ونزوئلا با مشاهده اولین موارد ابتلا تمام مدارس را تعطیل کرددولت ونزوئلا شامگاه جمعه به وقت محلی (بامداد شنبه به وقت اروپا) با تایید مشاهده نخستین موارد ابتلا به ویروس کرونا کلیه مدارس و مراکز آموزشی این کشور را تعطیل کرد.
63	نیکلاس مادورو، رئیس جمهوری ونزوئلا با ماسک بر صورت در یک سخنرانی تلویزیونی اعلام کرد این کشور باید برای مقابله با گسترش ویروس کرونا در ابعاد فردی و اجتماعی قرنطینه شود.
64	دو مورد نخستین ابتلا به کرونا در ونزوئلا یک زن و یک مرد هستند که از اروپا به کشورشان بازگشته بودند.
65	کلمبیا پس از انتشار خبر مشاهده موارد بیماری کووید۱۹ در ونزوئلا، مرزهای خود با این کشور را بست.
66	اکوادور پس از مرگ نخستین بیمار، تمام مسافران از مبداء ایران، چین و کشورهای اروپایی درگیر با کرونا را قرنطینه می‌کنددولت اکوادور اعلام کرد نخستین فرد مبتلا به بیماری کووید۱۹ در این کشور جان باخته است.
67	این فرد ۷۱ ساله از اسپانیا به کشورش بازگشته بود.
68	وزیر بهداشت اکوادور با اعلام وضعیت هشدار در این کشور، تمام مدارس و تجمعات در این کشور را لغو کرد.
69	مسافران از مبدا ایران، چین، فرانسه، آلمان، ایتالیا، اسپانیا و کره جنوبی به قرنطینه منتقل می‌شوند.
