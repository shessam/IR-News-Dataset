tabnak_data###واکنش اتحادیه اروپا و بوریس جانسون به معامله قرن ترامپ###https://www.tabnak.ir/fa/news/955407/واکنش-اتحادیه-اروپا-و-بوریس-جانسون-به-معامله-قرن-ترامپ###[]###2020-01-29 18:55:00###۹۵۵۴۰۷###['اتحادیه اروپا', 'ترامپ', 'بوریس جانسون']
1
1	اتحادیه اروپا در بیانیه‌ای اعلام کرد، پبشنهادهای رئیس جمهوری آمریکا برای ایجاد کشور فلسطین و معامله قرن فرصتی برای از سرگیری مذاکرات در راستای یک راه حل بادوام برای مساله اسرائیلفلسطین است.
2	به گزارش ایسنا، به نقل از خبرگزاری رویترز، جوزپ بورل، رئیس سیاست خارجی اتحادیه اروپا اعلام کرد:‌ این اتحادیه باید به بررسی و ارزیابی پیشنهاد دونالد ترامپ، رئیس جمهوری آمریکا بپردازد.
3	این ابتکارعمل یک فرصت برای از سرگیری مذاکرات و راه حلی بادوام درباره مساله اسرائیل –فلسطین است.
4	وی ادامه داد:‌ اتحادیه اروپا هشدار می‌دهد که اسرائیل و فلسطینی ها باید تعهد هوشمندانه‌ای به تنها راه حل واقعی خاتمه درگیری‌ها یعنی راه حل دو کشوری نشان دهند.
5	در همین حال بوریس جانسون، نخست‌وزیر انگلیس در سخنانی مدعی شد طرح ترامپ برای خاورمیانه هموارکننده مسیر برای راهکار دو کشوری است.
6	جانسون همچنین از محمود عباس، رئیس تشکیلات خودگردان فلسطین خواست تا وارد گفت‌وگوها شود.
7	او تاکید کرد: بگذارید واضح باشیم، این مشکلی است که جهان و به ویژه خاورمیانه را برای چندین دهه مسحور کرده است.
8	هیچ برنامه صلح کاملی نیست، اما این شایستگی راه‌حل دو کشوری را دارد.
9	این یک راه‌حل دو کشوری است.
10	این تضمین می کند که قدس هم پایتخت اسرائیل و هم فلسطین باشد.
11	جانسون همچنین از جرمی کوربین، رهبر حزب کارگر انگلیس خواست تا محمود عباس را برای آمدن به پای میز مذاکره متقاعد کرده و توافق موسوم به قرن ترامپ را به طور کلی رد نکند.
