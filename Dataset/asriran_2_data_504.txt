asriran_2_data###ستاره سابق استقلال در راه ایران؟###https://www.asriran.com/fa/news/704600/ستاره-سابق-استقلال-در-راه-ایران###['ورزشی']###2019-12-21 12:00:00###۷۰۴۶۰۰###['پاتوسی', 'استقلال']
3
1	باشگاه گل گهر سیرجان مذاکرات خود برای جذب ستاره آفریقایی فصل گذشته استقلال را پی گرفته است.
2	به گزارش "ورزش سه"، گل گهر سیرجان که با شروع نیم فصل دوم نیز با شکست برابر نساجی در روند نامطلوبی کار را دنبال می‌کند، امیدوار است با حضوری قدرتمند در نقل و انتقالات زمستانی و جذب ستاره‌های مدنظر برای فرار از سقوط بجنگد، در انتقالی جذاب قصد بازگرداندن آیاندا پاتوسی را دارد.
3	این ستاره آفریقایی که در زمستان فصل گذشته به استقلال پیوسته بود و با نمایشی دیدنی توانسته بود تیم وینفرد شفر را به روند کیفی مناسبی نزدیک کند، در پایان فصل ترجیح داد به قرارداد قرضی خود پایان داده و توسط باشگاهش به تیم بن یاس امارات منتقل شد.
4	او اکنون بار دیگر موردتوجه فوتبال ایران قرار گرفته و گل گهر سیرجان قصد دارد با توجه به مشکلاتی که در خط میانی‌اش دارد، توافق برای جلب رضایت این بازیکن را دنبال کرده و او را به سیرجان بکشاند.
5	در این زمینه گفته می‌شود مذاکرات ابتدایی بین طرفین صورت گرفته و باید دید در نهایت مجید جلالی موفق خواهد شد برای تقویت تیمش این انتقال را نهایی کند یا خیر.
