tabnak_data###پای هوش مصنوعی با معاملات الگوریتمی به بورس باز می شود###https://www.tabnak.ir/fa/news/953166/پای-هوش-مصنوعی-با-معاملات-الگوریتمی-به-بورس-باز-می-شود###['بورس', 'سازمان بورس و اوراق بهادار']###2020-01-20 15:35:00###۹۵۳۱۶۶###['بانک پاسارگاد', 'معاملات الگوریتمی', 'علی اکبر امین تفرشی']
1
1	مراسم افتتاحیه دومین دوره رقابت های الگوریتمی روز شنبه با حضور مسئولان سازمان بورس و فعالان این بازار با حضور علی اکبر امین تفرشی مدیر عامل شرکت سرمایه گذاری پارس آریان هلدینگ سرمایه گذاری بانک پاسارگاد در ساختمان سابق شرکت بورس تهران برگزار شد.
2	به گزارش علی اکبر امین تفرشی مدیر عامل شرکت سرمایه‌گذاری پارس آریان، در سخنانی در این مراسم گفت: امروزه یکی از دغدغه‌های اصلی مدیران جوان در هنگام ورود به بازار کار این موضوع است که بتوانند با بهره‌گیری از تکنولوژی‌های جدید و خلاقانه اهداف سازمان خود را متحول سازند و همین مسئله باعث ایجاد چالش‌هایی در بازار‌های مختلف از جمله بازار مالی خواهد شد و استفاده از هوش مصنوعی به طور اعم و الگوریتم به طور اخص، در جهت اثبات خلاقیت مدیران عرصه‌ بسیار تلاش‌گری است.
3	وی ادامه داد: در بازار‌های مالی پیشرفته دنیا درصد عظیمی از معاملات با استفاده از تکنولوژی‌های هوش مصنوعی شکل‌ می‌گیرد و هر ساله این روند با شتاب قابل توجهی رو به افزایش است.
4	در کشور ما نیز از چند سال گذشته توجه به این دست از ابزار‌های نوین رونق بسیار خوبی را پیدا کرده و این موضوع باعث شد که در سال گذشته برای نخستین بار با همکاری سازمان بورس و اوراق بهادار اولین دوره از مسابقات الگوریتمی برگزار گردید.
5	امین تفرشی افزود: بر اساس برآورد‌های صورت گرفته انتظار می‌رود تا سال 2023 ، 25 درصد از مشاغل با استفاده از ربات‌ها و از طریق هوش مصنوعی انجام خواهد شد و تا سال 2030 این نسبت به 50 درصد افزایش پیدا خواهد کرد.
6	عضو هیأت‌مدیره شرکت بورس اوراق بهادار تهران در گفت و گوی اختصاصی با خبرنگار بورس تابناک در پاسخ به چرایی عدم ارزیابی اولیه در بورس علیرغم روند صعودی بازار گفت: بستر لازم برای حضور شرکت های جدید توسط سازمان بورس و اوراق بهادار فراهم شده و شرکت هایی که تمایل دارند سهام خود را در این بازار کنند، می توانند اقدام کنند لیکن طبعیتا برخی از شرکت‌ها زیرساخت‌های لازم برای به دست آوردن شرایط لازم برای پذیرش را نداشته در شرایط فعلی تعداد زیادی شرکت در حال بررسی بوده و تلاش وافری در جریان است تا با فراهم آوردن حداقل‌های مورد نیاز برای پذیرش شرکت‌های متقاضی تا پایان سال چندین عرضه اولیه جدید خواهیم داشت ولی به هر حال موافقم که تعداد عرضه های اولیه سال جاری قابل قبول نبوده و در واقع با گسترش امکانات لازم برای شفافیت شرکت‌ها امیدواریم ماه‌های آتی این روند بهبود یابد.
7	وی در خصوص چشم انداز بازار سرمایه نیز اذعان کرد: شاخص کل همه این سطوح مقاومتی پیش‌بینی شده را پشت سر گذاشته چندین عامل در این مسئله موثر هستند از جمله اینکه پس از تنش های پیش آمده در سطح اقتصاد کلان کشور به آرامش نسبی دست پیدا کرده‌ایم، از طرف دیگر در بازارهای موازی همچون طلا ، ارز و مسکن آرامش و ثبات برقرار شده در نتیجه تنها بازاری که همچنان برای سرمایه گذاری جذابیت دارد، بازار سرمایه بوده و عمده نقدینگی جامعه نیز به این سمت هدایت می شود.
8	تفرشی با بیان اینکه در شرایط کنونی نمی‌توان تحلیل بلند مدتی در خصوص روند شاخص کل ارائه داد، تاکید کرد: به همین نسبت که این فضا را شاهد هستیم باید بپذیریم که در نتیجه تنش هایی پیش بینی نشده این بازار بیشترین کاهش را خواهد داشت در نتیجه باید مسائل بازار سرمایه را واقع‌بینانه بررسی و متناسب با آن رویداد ها را تحلیل کنیموی در خصوص افزایش ساعات معاملات با توجه به رشد قابل توجه حجم و ارزش معاملات هم چنین هماهنگی با بورس‌های اروپایی و فشار کمتر بر هسته معاملات نیز گفت: این موضوع از طرف مسئولان سازمان بورس در دست بررسی بوده و طی چند هفته آینده تصمیمات جدیدی در این رابطه اخذ می شود به هر حال چنانچه افزایش حجم و ارزش معاملات ادامه پیدا کند باید تصمیمات جدیدی در این رابطه گرفته شود.
