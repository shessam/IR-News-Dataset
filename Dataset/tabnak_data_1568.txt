tabnak_data###برتری‌های تبلیغات‌آنلاین در مصاف ‌با تبلیغات‌تلویزیونی###https://www.tabnak.ir/fa/news/981499/برتری‌های-تبلیغات‌آنلاین-در-مصاف-‌با-تبلیغات‌تلویزیونی###['اقتصادی', 'داخلی']###2020-05-30 19:32:00###۹۸۱۴۹۹###['تبلیغات آنلاین ویدیویی', 'تبلیغات تلویزیونی', 'تبلیغات', 'تبلیغات آنلاین']
1
1	معاون توسعه چای دوغزال و مدیر توسعه کسب و کار برنامه بازار تبلیغات آنلاین ویدیویی و تبلیغات تلویزیونی را بررسی کردند.
2	این روزها برندها ؛ گزینه انتخابی جدیدی برای تبلیغات و توسعه برندهای خود پیش روی دارند!
3	گزینه متفاوتی که طی سال‌های اخیر به یکی از ترندهای تبلیغاتی در دنیا بدل شده و معادلات جدیدی پیش روی برندها باز کرده است.
4	تبلیغات آنلاین در دنیایی که روزبه روز اینترنت نفوذ بیشتری در زندگی افراد دارد شاید بتواند جایگزین جدیدی برای تبلیغات سنتی از جمله تبلیغات در صدا و سیما و حتی بیلبوردها شده و مخاطبان بیشتری را درگیر خود کند.
5	علیرضا اعتضادی مدیر توسعه کسب و کار بخش ویدیو بازار و داوود عبدالهی معاون توسعه بازار چای دو غزال به وارسی تعامل بین تبلیغات آنلاین و برندها پرداختند.
6	در این راستا داوود عبدالهی معاون توسعه بازار چای دو غزال که یکی از برندهای شناخته شده است از مزیت‌هایی که تبلیغات آنلاین می‌توانند در مصاف با روش‌های سنتی داشته و در کفه ترازو سنگینی کنند می‌گوید.
7	به اعتقاد عبدالهی بزرگترین مزیت و برتری تبلیغات آنلاین بر تبلیغات تلویزیونی هزینه بسیار پایین‌تری است که می‌تواند در مجموع برای برندها رقم بزند.
8	او در پاسخ به سوالی مبنی بر اینکه چرا برندها در حال ترکیب قیف‌های بازاریابی خود هستند و به عرصه‌هایی چون تبلیغات آنلاین ویدیویی وارد شده‌اند تاکید می‌کند:« محدودیتها در تبلیغات آنلاین بسیار کمتر از محدودیت‌های موجود در تلویزیون است.
9	سرعت تغییرات در تبلیغات آنلاین بسیار بالاست و با توجه به دسترسی بالای مخاطبان به شبکه‌های اجتماعی مجازی، مخاطبان هدف بیشتری می‌توانند در تیرس اهداف تبلیغاتی باشند.
10	»عبدالهی با اشاره به اینکه بازخوردهای تاثیرگذاری تبلیغات بر مخاطبان در تبلیغات آنلاین به راحتی قابلیت اندازه‌گیری دارد اضافه می‌کند:« از طرفی برای اجرای برنامه‌های تبلیغاتی یا کمپین‌های گسترده نیازی به عبور از فیلترهای سازمانی (دولت) وجود ندارد.
11	»عبدالهی در توضیح این موضوع که برندها با تبلیغات ویدیویی آنلاین، خود را در مقابل چه کاربرانی قرار می‌دهند تصریح می‌کند:« امروزه به علت ضریب نفوذ بالای اینترنت تقریباً مخاطبان تبلیغات آنلاین شامل تمام بخش‌هاست.
12	اما بطور کلی زمانی که یک برند تبلیغات آنلاین را در استراتژی خود قرار می دهد، هدفش دسترسی به قشرهای جوان، تحصیلکرده، آشنا به تکنولوژی، علاقه مند به فضای مجازی، تنوع طلب و دارای قدرت ریسک و تمایل به آزمودن محصولات جدید است.
13	»مدیر توسعه چای دوغزال در پاسخ به سوالی در راستای میزان تاثیر گذاری تبلیغات آنلاین ویدیویی در مقایسه با تبلیغات تلویزیونی و برتری‌هایی که می‌تواند داشته باشد می‌گوید:« در تبلیغات آنلاین مزیت‌هایی را می توان نسبت به تبلیغات تلویزیونی برشمرد؛ از جمله اینکه هزینه به ازای دیده شدن پایین‌تر از است.
14	تبلیغات می تواند تعاملی باشد، از طرفی مخاطب با دقت بیشتری قابل انتخاب است.
15	»او با اشاره به این روند که تبلیغات آنلاین محدودیت زمانی ندارند اضافه می‌کند:« معمولا خلاقیت در تبلیغات آنلاین بیشتر است و امکان اندازه گیری نرخ دیده شدن و دریافت فیدبک‌ها وجود دارد.
16	»عبدالهی تاکید می‌کند:« از طرفی محدودیت‌های تبلیغات تلویزیونی در مقابل تبلیغات آنلاین ویدیویی به مراتب بیشتر است.
17	از جمله این محدودیت‌ها می‌توان به نیاز به دریافت مجوز برای ساخت و پخش تیزر های تبلیغاتی، محدودیت‌های فرهنگی و مقرراتی برای استفاده از اشخاص، المان‌ها، دیالوگ و غیره.
18	اشاره کرد.
19	»در این راستا علیرضا اعتضادی؛ مدیر توسعه و کسب و کار در پلتفرم بازار که بزرگترین مرجع دانلود اپلیکیشن و انتشار فیلم و سریال در ایران است صحبت‌های جالبی در خصوص تبلیغات آنلاین دارد.
20	بازار با 44میلیون کاربر تقریبا نصف جمعیت ایران را بر بستر خود به صورت فعال دارد؛ سرویس ویدیویی بازار هم که در آن تماشای اکثر فیلم و سریال و انیمیشن‌ها برای کاربران رایگان است، روزانه تعداد کاربران بیشتری را به خود جذب میکند.
21	اعتضادی با اشاره به این نکته که آمار دقیقی از مخاطبان صدا و سیما در دسترس نیست تاکید می‌کند:«کاربرانی که بر روی ویدیوی بازار هستند بیشتر از قشری تشکیل شده که با دنیای آنلاین تعامل و آشنایی زیادی دارند و در هر زمان وهر مکان و روی هر دستگاه هوشمند میتوانند به محتوای دلخواه خود دسترسی داشته باشند.
22	»او در خصوص این سوال که ظرفیت تبلیغات ویدیویی در سرویس بازار با وجود 44 میلیون کاربری که دارد به اندازه اثر صدا و سیما نیست با این وجود چرا برندها باید به سرویس ویدیوهای آنلاین اعتماد کنند می‌گوید:«تبلیغات سنتی مثل صدا و سیما سالهاست بخش اصلی بودجه تبلیغاتی برندها را به خود اختصاص داده است.
23	تبلیغات سنتی برای همه افراد به صورت یکسان نمایش داده میشود در صورتی که اگر گروه هدف یا گروههای هدف خود را بشناسیم، محتوای مناسب در جای مناسب را به آنها نمایش می دهیم.
24	روزانه برندهای بیشتری از فضای آنلاین برای رساندن پیغام خود به کاربران استفاده میکنند و با توجه به هدفمندی، در دسترس بودن آمار دقیق تری از نتایج و هزینه پایینتر تبلیغات آنلاین نسبت به تبلیغات سنتی، مسیر ایجاد اعتماد برای برندها در حال شکل‌گیریست.
25	»مدیر توسعه و کسب و کار ویدیو بازار با اشاره به روی مثبت سکه ادامه می‌دهد:«بخش مثبت ماجرا این است که سرویس‌های AVOD محتوای درخواستی هر مخاطب را در خود دارد و مخاطبان به جای پرداخت اشتراک یا هزینه؛ با دیدن تبلیغات می‌توانند از فیلم،سریال و انیمیشن لذت ببرند.
26	در این دست از رسانه‌ها برخلاف رسانه‌های سنتی ابزارهایی وجود دارد که تبلیغ دهنده‌ها و برند ها میتوانند کیفیت تبلیغات خود را با شاخص هایی مثل مشاهده کامل ویدیو تبلیغاتی ، زمان رد کردن ویدیو توسط کاربر بررسی کنند.
27	همچنین هر تبلیغ دهنده این امکان را دارد تا با مقایسه آمار تبلیغات هر کانال، در لحظه تغییراتی را برای بهبود نتایج ایجاد کند.
28	»او ادامه می‌دهد:« این سرویس‎ها در جهان و در ایران به صورت نسخه‌های بومی‌سازی شده وجود دارند.
29	در ایران هم تبلیغ‌دهندگان و برندها در حوزه‌های مختلف می‌توانند تستهای متفاوتی را برای بهبود تبلیغات، بهبود هدف‌گذاری و شناخت هر چه بیشتر رفتار مخاطبان آنلاین خود داشته باشند.
30	.
31	»به اعتقاد اعتضادی، اکنون در حال گذر از رسانه‌های سنتی به سمت رسانه‌های نوین هستیم.
32	به باور او این پیشرفت در جهان به سطح قابل قبولی رسیده است و در ایران نیز همانند اکثر تغییرات تکنولوژیک با کمی تاخیری زمانی جا خواهد افتاد.
33	او با ارایه آماری از انجمن سینمایی آمریکا در این خصوص تاکید می‌کند:« در ماه مارس 2019 انجمن سینمایی آمریکا طی گزارشی اعلام کرد تعداد مشترکینی که از سرویس‌های استریم که سرویس‌های ویدیویی VODنیز شامل آن است، برای اولین بار در سطح جهان از مشترکین تلویزیونی بیشتر شده است.
34	از طرفی در 5 سال اخیر میزان تبلیغات سرویس‌های استریمینگ در آمریکا و چین با رشد فزاینده‌ای همراه بوده است.
35	طبق همین گزارشات برندها نیز در این زمینه هر سال هزینه بیشتری می‌کنند.
36	»مدیر توسعه کسب و کار ویدیو بازار با عنوان اینکه این مدل تبلیغاتی در ایران نیز سال‌هاست شکل گرفته و برندها نیز آن را تجربه کرده‌اند تصریح می‌کند:« اما مدل کافه بازار بر AVOD که مبتنی بر نمایش تبلیغات در سروی‌های پریمیوم( فیلم و سریال) برقرار است و کاربر به جای پرداخت حق اشتراک و یا هزینه تبلیغات را مشاهده می‌کند.
37	»او با عنوان این نکته که چنین تبلغاتی برای اولین بار در ایران اتفاق می افتد تاکید می‌کند:« در مقایسه با ترندهای روز تبلیغاتی پیش بینی می‌کنیم، برندها به مرور بیشتر با این روند آشنا شده و به استفاده از این روش اقبال نشان خواهند داد.
38	این روند رو به رشد در کاربران بازار نیز قابل مشاهده است.
39	»اعتضادی در پاسخ به این سوال که برتری سرویس تبلیغات ویدیویی آنلاین به سرویس تلویزیون را در چه نکاتی می بینید؟ تاکید می‌کند:« در تبلغیات آنلاین امکان اندازه گیری بازخورد تبلیغات و ارایه آمارهای دقیق داریم.
40	در این روش تبلیغاتی در مقایسه با سایر راه‌ها، آنالیز دقیق واکنش مخاطبان در دسترس است.
41	از طرفی در این روش؛ امکان اعلام هدفمندی‌های متفاوت برای بهبود باخورد کمپین وجود دارد.
42	این مدل تبلیغاتی در حال گسترش و پیاده سازی است و مثلا با هدفمندی محتوا تصمیم گرفته می‌شود در چه ژانری از محتوا بهتر است فلان تبلیغ نمایش داده شود.
43	»او در انتها مزیت‌های تبلیغات آنلاین و دسترسی به کاربرانی که با سایر روش‌ها امکان دسترسی به آنها وجود ندارد نیز اشاره کرده و اضافه می‌کند:« رشد روز افزون کاربرانی که به مرور VODها را جایگزین تلویزیون می‌کنند در حال افزایش است.
44	از این رو، به مرور زمان به کاربران زیادی نمی‌توان از طریق تلویزیون دسترسی پیدا کرد.
45	با توجه به تمام این موارد کمپین‌های تبلیغاتی هدفمندتر؛ مقرون به صرفه‌تر و مفیدتری که از تمام جوانب قابل اندازه گیری است می‌تواند حاصل اعتماد به تبلیغات آنلاین باشد.
46	و نتیج خوب و قابل قبولی برای برندها به ارمغان بیاورد.
47	»
