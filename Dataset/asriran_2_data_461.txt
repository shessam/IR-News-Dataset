asriran_2_data###استخراج ژنوم کامل انسان از آدامس ۵۷۰۰ هزار ساله###https://www.asriran.com/fa/news/704207/استخراج-ژنوم-کامل-انسان-از-آدامس-۵۷۰۰-هزار-ساله###['علمی']###2019-12-18 08:52:00###۷۰۴۲۰۷###['ژنوم انسان', 'آدامس']
5
1	محققان دانشگاه کپنهاگ دانمارک، توانستند ژنوم کامل انسان را از یک تکه آدامس متعلق به چندهزار سال قبل استخراج کنند.
2	به گزارش ایرنا به نقل از پایگاه خبری ساینس دیلی، چندی قبل باستان شناسان در منطقه سیلتهلم واقع در جنوب دانمارک تکه‌ای آدامس کشف کردند که ۵۷۰۰ سال عمر داشت و از صمغ درخت توس ساخته شده بود.
3	اکنون محققان دانشگاه کپنهاگ توانستند دی ان ای کامل انسان را از این آدامس استخراج کنند.
4	به گفته محققان، این یک منبع دست نخورده دی ان ای متعلق به انسان‌های باستانی است.
5	علاوه بر این محققان توانستند دی ان ای مربوط به میکروب‌های دهان و چندین پاتوژن مهم انسان را از این آدامس استخراج کنند.
6	اجداد ما در محیط زیست متفاوتی زندگی می‌کردند و سبک زندگی و رژیم غذایی آن‌ها با ما تفاوت داشته است.
7	بنابر این شناسایی نحوه اثرگذاری این عوامل بر میکروبیوم دهان آن‌ها موضوع جالبی برای محققان است.
8	با تجزیه و تحلیل دی ان ای به دست آمده، محققان به این نتیجه رسیدند که آدامس مذکور توسط یک زن جویده شده است.
9	ساختار ژنتیکی این زن بیشتر شبیه جامعه شکارچی گردآورنده ساکن سرزمین اصلی اروپا است و شباهت چندانی به ساکنین منطقه اسکاندیناوی در آن دوران ندارد.
10	همچنین محققان دریافتند رنگ پوست و موی او تیره بوده و چشمان روشنی داشته است.
11	گزارش کامل این تحقیقات در نشریه Nature Communications منتشر شده است.
