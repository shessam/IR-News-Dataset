tabnak_data###قیمت سکه و طلا امروز دوشنبه ۵ اسفند ۹۸/ طلا دو درصد دیگر گران شد###https://www.tabnak.ir/fa/news/961513/قیمت-سکه-و-طلا-امروز-دوشنبه-۵-اسفند-۹۸-طلا-دو-درصد-دیگر-گران-شد###['اقتصادی', 'داخلی']###2020-02-24 20:10:00###۹۶۱۵۱۳###['قیمت طلا', 'طلای جهانی', 'اونس جهانی طلا']
1
1	قیمت سکه تمام بهار آزادی طرح جدید امروز (دوشنبه) تحت تاثیر رشد نرخ اونس و دلار با افزایش حدود ۱۰۰ هزار تومانی قیمت نسبت به روز معاملاتی گذشته به بهای ۶ میلیون و ۷۰ هزار تومان فروخته شد.
2	قیمت طلا در معاملات روز دوشنبه تحت تاثیر افزایش موارد ابتلا به ویروس کرونا در کشورهای متعدد که نگرانی‌ها نسبت به آسیب دیدن رشد اقتصاد جهانی را برانگیخت و تقاضا برای خرید این فلز ارزشمند را تقویت کرد، بیش از دو درصد جهش یافت.
3	هر اونس طلا برای تحویل فوری در معاملات روز جاری بازار سنگاپور ۱.
4	۲ درصد رشد کرد و به ۱۶۶۳ دلار و شش سنت رسید.
5	بهای طلا اوایل معاملات تا مرز ۱۶۷۸ دلار صعود کرده بود.
6	در بازار معاملات آتی آمریکا، هر اونس طلا یک درصد افزایش یافت و به ۱۶۶۵ دلار رسید.
7	مایکل مک کارتی، استراتژیست ارشد در شرکت "سی ام سی مارکتس" اظهار کرد: تصور می‌رود افراد کمتری سهام نگه می‌دارند و اکثرا به فروش اقدام کرده‌اند و این پول به سوی داراییهای امن سرازیر شده است.
8	تاثیر این اتفاق روی اقتصاد جهانی به معنای آن است که احتمالا نرخهای بهره برای مدت طولانی‌تری پایین خواهند ماند.
9	نرخ‌های بهره پایین‌تر هزینه نگهداری طلا که بازدهی ندارد را کمتر کرده و جذابیت سرمایه گذاری در طلا را تقویت می‌کند.
10	بازارهای سهام جهان به دلیل نگرانیها نسبت به گسترش ویروس کرونا در خارج از چین و افزایش موارد ابتلا به کرونا در ایتالیا، ایران و کره جنوبی به روند نزولی خود ادامه دادند.
11	سازمان جهانی بهداشت اعلام کرده که نگران افزایش موارد ابتلا به ویروس کرونا است که ارتباطی با چین ندارند.
12	جفری هالی، تحلیلگر ارشد بازار در شرکت OANDA در یادداشتی نوشت: طلا بالاخره روند صعودی پرقدرتی پیدا کرد و اخبار منفی در خصوص شیوع ویروس کرونا کمک خواهد کرد این فلز ارزشمند دیر یا زود مرز ۱۷۰۰ دلار را تست کند.
13	در میان دارایی‌های امن، دلار آمریکا بالاتر رفت و بازده اوراق خزانه آمریکا نزدیک به پایین‌ترین سطح خود از سپتامبر ایستاد.
14	ارزش ین ژاپن در برابر دلار آمریکا بهبود یافت.
15	به گزارش ایسنا، در بازار سایر فلزات ارزشمند، هر اونس پالادیم برای تحویل فوری با ۰.
16	۳ درصد رشد، ۲۷۱۱ دلار و ۸۱ سنت معامله شد.
17	هر اونس نقره برای تحویل فوری ۱.
18	۱ درصد افزایش یافت و به ۱۸ دلار و ۶۷ سنت رسید.
19	هر اونس پلاتین برای تحویل فوری با ۰.
20	۳ درصد کاهش، به ۹۷۰ دلار و ۳۶ سنت رسید.
21	به گزارش تابناک اقتصادی؛ رشد قیمت دلار و اونس مهم‌ترین عامل افزایش قیمت طلا و سکه هستند.
22	قیمت دلار در روزهای اخیر به دلیل قرار گرفتن ایران در فهرست سیاه FATF رشد قابل توجهی را تجربه کرد.
23	کارشناسان روند قیمت اونس را افزایشی می‌دانند که این موضوع، باعث افزایش جذابیت خرید طلا و سکه شده است.
24	بر این اساس، قیمت سکه تمام بهار آزادی طرح جدید امروز به ۶ میلیون و ۷۰ هزار تومان فروخته شد.
25	قیمت سکه تمام بهار آزادی طرح قدیم نیز به ۶ میلیون و ۵۰ هزار تومان به فروش رسید.
26	همچنین نیم سکه نیز سه میلیون و ۷۰ هزار تومان، ربع سکه یک میلیون و ۸۸۰ هزار تومان و هر قطعه سکه گرمی ۹۵۰ هزار تومان داد و ستد شد.
27	علاوه بر این هر گرم طلای خام ۱۸ عیار ۶۲۰ هزار تومان و هر مثقال طلا نیز دو میلیون و ۶۸۷ هزار تومان به فروش رسید.
