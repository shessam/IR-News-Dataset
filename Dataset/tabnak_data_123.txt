tabnak_data###فرمانده سنتکام: نیرو‌های آمریکا فعلا در منطقه می‌مانند###https://www.tabnak.ir/fa/news/954076/فرمانده-سنتکام-نیرو‌های-آمریکا-فعلا-در-منطقه-می‌مانند###['صفحه نخست', 'بین\u200cالملل']###2020-01-24 12:01:00###۹۵۴۰۷۶###['سنتکام', 'فرانک مکنزی', 'خاورمیانه', 'عراق']
5
1	به گزارش تابناک به نقل از ایرا، «فرانک مکنزی» رییس فرماندهی مرکزی ارتش آمریکا بامداد جمعه در اظهاراتی مغایر با وعده‌های دونالد ترامپ رییس جمهوری این کشور پیرامون بازگشت نیرو‌های آمریکایی به کشورشان، گفت که نظامیان واشنگتن تا زمانی نامشخص در منطقه خواهند بود.
2	به گزارش خبرگزاری آسوشیتدپرس، آمریکا در هشت ماه گذشته بیش از ۲۰ هزار نظامی دیگر به منطقه غرب آسیا آورده و تعداد نیروهایش را از ۶۰ هزار به ۸۰ هزار رسانده است.
3	مکنزی مدعی شد که ایران همچنان تهدیدی واقعی به شمار می‌آید و در حال حاضر به دلیل واکنش آمریکا از اقدام بازداشته شده است.
4	وی روی عرشه ناو «باتان» که به همراه دو ناو دیگر نیروی دریایی آمریکا در راه منطقه غرب آسیا است، به خبرنگارانی که در این کشتی حضور داشتند، گفت: معتقدم با وجود آنکه این تهدید باقی است، ما در وضعیتی هستیم که آن‌ها به دنبال افزایش تنش نخواهند بود.
5	فرمانده سنتکام در عین حال اذعان کرد: پیش‌بینی ایران بسیار سخت است؛ لذا فکر می‌کنم این که اوضاع برای مدتی آرام باشد، به این معنا نیست که لزوما همه چیز در حال بهتر شدن است.
6	مکنزی همچنین تاکید کرد آمریکا به دنبال جنگ با ایران نیست، لذا تهران هم در پی جنگ با ایالات متحده نباشد.
7	ارتش تروریستی آمریکا روز جمعه ۱۳ دی‌ماه در یک حمله هوایی سردار شهید سلیمانی فرمانده شهید سپاه قدس و ابومهدی المهندس معاون سازمان نیرو‌های مردمی عراق به همراه ۸ نفر دیگر در حال خروج از فرودگاه بغداد بود، به شهادت رساند.
8	سپاه پاسداران انقلاب اسلامی روز چهارشنبه ۱۸ دی‌ماه در پاسخ به اقدام تروریستی آمریکا در عملیاتی پایگاه هوایی عین الاسد در عراق را که میزبان نیرو‌های آمریکایی است به همراه یک پایگاه دیگر در اربیل هدف حمله موشکی قرار داد.
