asriran_1_data###کرونا به ترکیه هم رسید###https://www.asriran.com/fa/news/718207/کرونا-به-ترکیه-هم-رسید###['بین الملل']###2020-03-11 10:27:00###۷۱۸۲۰۷###['کرونا', 'ترکیه']
7
1	دولت ترکیه اعلام کرد آزمایش یک فرد مبتلا به ویروس کرونا در این کشور مثبت شده است.
2	به گزارش ، وزیر بهداشت ترکیه دیشب از ورود ویروس کرونا به کشورش خبر داد.
3	این مقام بهداشتی ترکیه بدون اشاره به جزییات بیشتر گفت این مرد پس از بازگشت از سفر به اروپا به سرفه و تب مبتلا شده و پس از مثبت شدن تست کرونا او به همراه خانوده‌اش در قرنطینه قرار داده شده‌اند.
4	وزیر بهداشت ترکیه حال عمومی این فرد را خوب اعلام کرده است.
5	وزیر بهداشت ترکیه با تاکید بر اینکه ثبت 1 مورد به معنای "اپیدمی" ویروس کرونا در ترکیه نیست به شهروندان این کشور توصیه کرده از سفرهای غیرضرور خودداری کرده و حتی‌المقدور به سفرهای خارجی نروند.
6	او همچنین از لغو مرخصی پرسنل بیمارستانی اعم از پزشکان و پرستاران نیز خبر داده است.
7	دولت ترکیه طی هفته‌های گذشته بارها تاکید کرده بود با تمهیدات وزارت بهداشت این کشور توانسته از ورود ویروس کرونا به این کشور جلوگیری کرده و یا دستکم ورود آن را به تاخیر بیندازد.
8	رسانه‌های دولتی ترکیه نیز تاکید داشتند وزارت بهداشت ترکیه یک الگوی موفق در مبارزه و جلوگیری از ورود ویروس کرونا به کشور را به مورد اجرا گذاشته است.
9	دولت ترکیه همچنین مجازات سفت و سختی را به پخش کنندگان اخبار دروغین در شبکه‌های اجتماعی درباره ویروس کرونا در نظر گرفته است.
10	به گمان ناظران اقتصاد ترکیه به میزان زیادی از ناحیه ویروس کرونا آسیب پذیر خواهد بود.
11	دولت ترکیه با وجودی که در 3 ماه گذشته به صورت مستقیم درگیر ویروس کرونا نبوده اما اقتصاد این کشور که به میزان زیادی وابسته به صنعت گردشگری است به صورت غیر مستقیم و از ناحیه کاهش ورود گردشگر و سیاست‌های محدود کننده در آستانه آسیب‌پذیری قرار گرفته است.
