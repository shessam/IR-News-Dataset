asriran_2_data###عذرخواهی بازیگر هالیوودی از مردم ایران/ گروگان گرفته شده‌ایم!###https://www.asriran.com/fa/news/707168/عذرخواهی-بازیگر-هالیوودی-از-مردم-ایران-گروگان-گرفته-شده‌ایم###['بین الملل']###2020-01-05 10:42:00###۷۰۷۱۶۸###['عذرخواهی بازیگر هالیوودی']
10@@@11@@@12@@@13@@@14@@@15@@@16
1	در ادامه واکنش چهره‌های سرشناس هنری به ترور سردار حاج قاسم سلیمانی توسط دولت ترامپ، یک بازیگر هالیوودی به نمایندگی از «۵۲ درصد مردم آمریکا» از مردم ایران عذرخواهی کرد.
2	به گزارش مهر، رز مک‌گوان که یکی از مخالفان سرسخت ترامپ است در واکنش به اقدام تروریستی دولت آمریکا در به شهادت رساندن سردار حاج قاسم سلیمانی، در صفحه توئیتر خود با استفاده از هشتگ «به ایران نقل مکان کنید» جنجال آفرید.
3	او با استفاده از هشتگ «سلیمانی» در انتهای توئیت خود نوشت: «ایران عزیز، ایالات متحده به کشور، پرچم و مردم شما بی‌احترامی کرده است.
4	۵۲ درصد از ما (مردم آمریکا) عمیقاً معذرت‌خواهی می‌کنیم.
5	ما با ملت شما صلح می‌خواهیم.
6	ما توسط یک رژیم تروریستی گروگان نگه داشته شده‌ایم.
7	نمی‌دانیم چطور باید فرار کنیم.
8	لطفاً ما را نکشید».
9	او در ادامه با هجوم نظرات مخالف روبه‌رو شد و به خاطر تمام واکنش‌های بدی که دریافت کرد و از جمله به او گفته شد «خودش باید به ایران نقل مکان کند»، توئیت قبلی را پاک کرد و متن جدیدی نوشت.
10	در متن جدیدش این بازیگر گفت: «قبول، من ترسیدم، چون ممکن است جنگی جدید در راه باشد.
11	بعضی مواقع اشکالی ندارد که بابت افرادی که در قدرت هستند، بترسیم.
12	این حق ماست.
13	این چیزی است که سربازان شجاع بسیاری برای آن جنگیده‌اند.
14	این دموکراسی است.
15	من نمی‌خواهم هیچ سرباز آمریکایی دیگری کشته شود.
16	همین».
17	جان کیوزاک بازیگر دیگری بود که به ترور شهید سلیمانی واکنش نشان داد و نوشت: «می‌دانیم این کاری است که دیکتاتورها وقتی در یک گوشه گیر می‌افتند برای شروع کردن جنگ می‌کنند.
18	ما پیروی نخواهیم کرد».
19	کتی گریفین بازیگر و کمدین نوشت: «دونالد ترامپ با این حرکت به شدت احمقانه و بدون فکر که یک عمل جنگی بود تمام آمریکایی‌ها در سراسر دنیا را در خطری عظیم قرار داده است».
