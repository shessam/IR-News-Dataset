tabnak_data###کرونا را با چهارشنبه سوری تشدید نکنیم###https://www.tabnak.ir/fa/news/966298/کرونا-را-با-چهارشنبه-سوری-تشدید-نکنیم###['صفحه نخست', 'اجتماعی']###2020-03-17 00:23:00###۹۶۶۲۹۸###['چهارشنبه سوری', 'کرونا', 'اورژانس']
7
1	به گزارش تابناک به نقل از : چهارشنبه آخر سال در راه است و هر ساله اورژانس و آتش نشانی در آماده باش کامل است.
2	تهران و شهرهای مختلف ایران در چهارشنبه آخر سال تهران به میدان جنگ تبدیل می شود و هیچ کس نمی تواند از خانه های خود بیرون بیاید چرا که ترقه و آتش در دست هر کودک و جوانی به وفور دیده می شود و برخی شهروندان اقدام به ترساندن دیگران می کنند و این جشن میراثی را تبدیل به خطرناک ترین اتفاق سال کرده اند.
3	این در حالی است که سال 98 با شیوع کرونا در ایران افراد نباید در خیابان ها پرسه بزنند چرا که احتمال شیوع را دو چندان می کنند اما از سوی دیگر برگزاری چهارشنبه سوری، درگیری ارگان های مختلف در شرایط بحران را دو چندان می کنند.
4	این روزها بیمارستان ها درگیر کرونا و آتش نشانی مشغول ضدعفونی شهر است.
5	با افزایش رفتارهای پر خطر در چهارشنبه سوری این افراد نمی توانند به طور مناسبی به بیماران و یا قربانیان چهارشنبه سوری خدمات بدهند و در این میان آسیب جدی شهروندان را تهدید می کند.
6	از سوی دیگر چنان چه فردی جز مصدومان چهارشنبه سوری باشند با انتقال به بیمارستان ها در معرض کرونا قرار می گیرند و این اتفاق منجر به افزایش شیوع کرونا خواهد شد.
7	پیروز حناچی شهردار تهران در این رابطه از شهروندان تهرانی درخواست کرد همکاری لازم را با مسئولین شهری در خصوص چهارشنبه آخر سال داشته باشند و با حضور در شهر کار مسئولان شهری در این حوزه را دشوارتر نکنند زیرا برگزاری مراسم چهارشنبه آخر سال باعث تردد بی مورد در سطح شهر می شود و این برخلاف قرارهایی است که برای عدم حضور مردم در سطح شهر گذاشته شده است.
8	در چنین شرایطی ما نباید بار مضاعفی بر پرسنل بهداشتی و درمانی کشور در بیمارستان ها و مراکز درمانی تحمیل کنیم و به خاطر شیوع بیماری کرونا باید امسال از انجام کارهای مخاطره آمیز جدا پرهیز کنیم.
