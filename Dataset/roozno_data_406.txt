roozno_data###چمران: شورای ائتلاف عملکرد نمایندگان اصولگرا را رصد خواهد کرد###http://roozno.com//fa/news/415693/چمران-شورای-ائتلاف-عملکرد-نمایندگان-اصولگرا-را-رصد-خواهد-کرد###[]###2020-02-27 12:31:00###۴۱۵۶۹۳###['چمران', 'نمایندگان اصولگرا']
1
1	عضو شورای ائتلاف اصولگرایان می گوید: رای بالای آقای قالیباف در تهران عکس العملی نسبت به کارهای شورای شهر فعلی و نارضایتی از آن بود چون مردم دیدند که در دوران ایشان چقدر کار انجام می‌شد و حالا خبری نیست.
2	به گزارش روز نو :مهدی چمران، چهره سیاسی اصولگرا در ارزیابی خود از برگزاری انتخابات مجلس یازدهم، گفت: به نظر من عدم حضور اکثریت مردم در انتخابات مجلس شورای اسلامی به دلیل عملکرد ضعیف مجلس و دولت بوده چون آنها مردم را از رای دادن مایوس کردند.
3	اما اکثریت کسانی که در انتخابات شرکت کردند قاعدتا به اصولگرایان رای دادند هرچند در شهرهای دیگر به جز تهران رای آوری جناح های مختلف به حالت طبیعی همه ادوار بوده است.
4	اصولگرایان در این دوره ساماندهی شدندوی ادامه داد:نکته مورد توجه این است که چهره های اصولگرا در این دوره ساماندهی داده شدند و رای آوری حداکثری هرکدام با سنجش افکار و نظر سنجی به دست آمد و نهایتا توانست رقابت های داخلی را از بین ببرد.
5	هرچند اینبار هم چند جا مشکل موازی کاری پیش آمد.
6	عضو شورای ائتلاف اصولگرایان خاطر نشان کرد: در دوره های گذشته اما مشکل اساسی این بود که دوستان همسو و همفکر ما می آمدند و باهم رقابت می کردند و نهایتا فردی دیگر رای می آورد.
7	اما در این دوره سعی شد این موضوع تکرار نشود و نتیجه مثبتی هم داشت.
8	طرفداران جریان اصولگرا هم کمتر پای صندوق آرا آمدندچمران در ادامه تصریح کرد: در تهران هم قاعدتا افرادی که در انتخابات های گذشته پای صندوق رای می آمدند باز هم آمدند اما نه همچون مجلس قبل و ادوار گذشته تا جاییکه که حتی نیروهای اصولگرا و طرفداران جریان اصولگرا هم کمتر آمدند.
9	FATF و کرونا بر میزان مشارکت تاثیر منفی گذاشتاین عضو جمنا تاکید کرد: اما همه اینها نتیجه عملکرد ضعیف و نامناسب دولت و مجلس فعلی بوده؛ هر چند افزایش قیمت بنزین روی این حضور خیلی خیلی تاثیرگذار بود و از طرفی شب انتخابات بحث کرونا مطرح می شود و روز انتخابات هم خارج از کشور بحث FATF را مطرح می کند که همه این ها تاثیر منفی روی میزان مشارکت گذاشت.
10	اصولگرایان باید اختلافات را در مجلس یازدهم کنار بگذارندوی در پاسخ به این پرسش که آیا اختلافات جریان‌های اصولگرا به درون مجلس یازدهم هم کشیده می شود یا خیر؟، گفت: نمی توان پیش بینی کرد.
11	به این بستگی دارد که آینده چه خواهد شد.
12	هرچند اختلاف نظر و اختلاف سلیقه همیشه وجود دارد اما این اختلافات را باید برای رسیدن به اهداف بزرگتری کنار گذاشت و نباید به بدنه و پیکره یک اجتماع و وحدت آسیب زد.
13	شورای ائتلاف عملکرد نمایندگان منتخب خود را رصد می‌کندعضو شورای ائتلاف اصولگرایان همچنین در واکنش به این موضوع که آیا شورای ائتلاف بنای رصد عملکرد و مشاوره دادن به نمایندگان منتخب خود را دارد؟، اظهار کرد: این تصمیم را داشتند و این موضوع مطرح شده است.
14	و قرار است بیشتر در جهت کارهای تخصصی و تشکیل کارگروه های تخصصی با استفاده از متخصصین و اساتید دانشگاه این کار انجام بگیرد.
15	وی گفت: به این شکل که نظرات آنها را دریافت و پخت و پز کنند سپس برای استفاده بیشتر به نمایندگان مجلس منتقل کنند.
16	این تصمیم حتی در شوراهای استان ها هم مورد تاکید قرار گرفته که کار نمایندگان رصد شود و همفکری شود و نماینده در مجلس رها نشود.
17	انشاالله که عملیاتی شود.
18	احتمال پیروزی اصولگرایان در انتخابات ۱۴۰۰ وجود داردچمران در پاسخ به این پرسش که آیا این پیروزی می تواند مقدمه ای بر پیروزی اصولگرایان در انتخابات ۱۴۰۰ باشد؟، تاکید کرد: بله چون قاعدتا دولت و شورای شهر نیز عملکردی مشابه مجلس داشتند.
19	رای بالای آقای قالیباف عکس العملی نسبت به کارهای شورای شهر فعلی و نارضایتی از آن بود چون مردم دیدند که در دوران ایشان چقدر کار انجام می‌شد و حالا خبری نیست و قاعدتا در انتخابات بعدی هم تاثیرگذار خواهد بود.
