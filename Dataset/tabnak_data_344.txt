tabnak_data###اولین برد شاهین در لیگ آن هم بیرون خانه!###https://www.tabnak.ir/fa/news/955720/اولین-برد-شاهین-در-لیگ-آن-هم-بیرون-خانه###['ورزشی', 'ورزشی']###2020-01-31 18:29:00###۹۵۵۷۲۰###['شاهین بوشهر', 'پیکان', 'تابناک ورزشی']
6@@@7
1	تیم فوتبال شاهین بوشهر پس از ۱۸ هفته بالاخره موفق شد به پیروزی برسد که این پیروزی را خارج از خانه و در یک بازی پرگل مقابل پیکان به دست آورد.
2	به گزارش تابناک ورزشی، تیم شاهین شهرداری بوشهر در چارچوب دیدارهای هفته هجدهم رقابت‌های لیگ برتر فوتبال باشگاه‌های کشور در دیدار خارج از خانه خود مقابل پیکان در ورزشگاه شهدای شهر قدس به برتری 3 بر یک دست یافت.
3	این دیدار از ساعت 15 امروز (جمعه) با قضاوت بیژن حیدری آغاز شد که برای تیم میزبان شهریار مغانلو (77 پنالتی) گلزنی کرد، اما تک گل پیکانی‌ها نتوانست آنها را از شکست سنگین خارج از خانه نجات بدهد.
4	سجاد حیدری‌مقدم (8)، سجاد مشکل‌پور (27) و اسماعیل شریفات (38) گلزنان تیم میهمان بودند که هر سه گل آنها در نیمه نخست به ثمر رسید تا شاهین شهرداری بوشهر به این ترتیب به نخستین پیروزی فصل خود دست یابد.
5	امیرحسین کریمی، محمد ستاری، ابراهیم صالحی و شهریار مغانلو از پیکان و ماکسیما کویلیتایا و اسماعیل شریفات از شاهین شهرداری با کارت زرد داور جریمه شدند.
6	شاهین با این پیروزی علاوه بر کسب اولین سه امتیاز فصل خود، 10 امتیازی شد تا پس از 18 هفته امتیازهای این تیم دو رقمی شود با این حال، جایگاهش در انتهای جدول تغییری نکرد.
7	پیکان نیز 13 امتیاز باقی ماند.
