asriran_2_data###کمبود شدید ذخایر خونی در خراسان رضوی###https://www.asriran.com/fa/news/697485/کمبود-شدید-ذخایر-خونی-در-خراسان-رضوی###['اجتماعی ']###2019-11-09 14:45:00###۶۹۷۴۸۵###['ذخایر خونی', 'خراسان رضوی', 'مشهد']
3
1	خراسان رضوی سازمان انتقال خون خراسان رضوی در اطلاعیه‌ای اعلام کرد که در حال حاضر ذخایر خونی رو به کاهش است و این سازمان با کمبود شدید مواجه است.
2	در این اطلاعیه، با اعلام اینکه در حال حاضر ذخایر خونی به شدت رو به کاهش است، از مجاوران و زائران بارگاه ملکوتی حضرت رضا (ع) درخواست شده تا با حضور در پایگاه‌ها و اهدای خون به یاری بیماران نیازمند بشتابند.
3	به دلیل سردی هوا مراجعه مردم به پایگاه‌ها کاهش یافته و در حال حاضر، ذخایر خونی موجود سیر نزولی یافته است که با ادامه این روند در روزهای آتی، نمی‌توانیم پاسخگوی نیاز بیماران و مراکز درمانی باشیم.
4	سازمان انتقال‌ خون استان با تاکید بر اینکه نیاز به خون همیشه هست، اعلام کرد که پایگاه‌های اهدای خون مشهد مقدس شامل پایگاه‌های ذیل است: پایگاه امام رضا(ع)، واقع در میدان شریعتی ( تقی‌آباد) ابتدای خیابان دانشگاه؛ پایگاه امید، واقع در نیش خیابان شیرازی 3 طبقه منهای یک مجتمع تجاری و اقامتی امید؛ پایگاه شهید کریمی، واقع در بلوار شریعتی 28 منطقه قاسم‌آباد؛ پایگاه میلاد، واقع در بلوار استقلال بین استقلال 2 و 4؛ پایگاه مهر، واقع در نبش بلوار ابوطالب 33؛ پایگاه ثامن، در پارکینگ شماره 4 بازارچه شهید آستانه پرست ورودی حرم مطهر منتظر حضور شما هستند.
5	پایگاه امام رضا (ع) در نوبت صبح و عصر و سایر پایگاه‌ها در نوبت صبح آماده پذیرش داوطلبان اهدای خون خواهند بود.
6	ساعت پذیرش پایگاه‌ها در نوبت صبح از 45/7 الی 00/13 و در نوبت عصر از 30/14 الی 45/18 است.
7	در این اطلاعیه ضمن استمداد از کلیه واجدین شرایط اهدای خون، نیاز به همه گروه‌های خونی تاکید شده و با پوزش از داوطلبانی که به دلیل کمبود امکانات پایگاه‌ها ممکن است مدتی را در انتظار بمانند، از مراجعین درخواست گردیده در این‌صورت با تکمیل برگه‌های نذر خون موجود در پایگاه‌ها و مراجعه و ارائه آن در روزهای آتی، به صورت خارج از نوبت در هر پایگاه پذیرش شده و اقدام به اهدای خون نماید.
