asriran_1_data###مردم در خانه ماندند، آمار ابتلا به کرونا در چین صفر شد###https://www.asriran.com/fa/news/719446/مردم-در-خانه-ماندند-آمار-ابتلا-به-کرونا-در-چین-صفر-شد###['بین الملل']###2020-03-19 08:36:00###۷۱۹۴۴۶###['کرونا', 'چین']
4
1	کمیسیون ملی بهداشت چین امروز پنجشنبه اعلام کرد در ۲۴ ساعت گذشته «هیچ موردی از ابتلا به ویروس کرونا در داخل خاک چین ثبت نشده است» بنابراین آمار ابتلا به این ویروس در چین صفر شده است.
2	به گزارش ایرنا با این حال مقامات بهداشتی چین اعلام کردند در ۲۴ ساعت گذشته ۳۴ مورد جدید ابتلا به ویروس کرونا که از خارج به چین سفر کرده اند (وارداتی) شناسایی و ثبت شده است.
3	گزارش حاکی است با این حساب شمار مبتلایان به کرونا در چین به ۸۰ هزار و ۹۲۸ نفر رسیده است در حالی که آمار جان باختگان در این کشور نیز با ثبت ۸ مورد جدید در ۲۴ ساعت گذشته به سه هزار و ۲۴۵ تن رسیده است.
4	کمیسیون ملی بهداشت چین در عین حال اعلام کرد با ترخیص ۸۱۹ تن از بیماران در ۲۴ ساعت گذشته، شمار افراد بهبود یافته در چین هم به ۷۰ هزار و ۴۲۰ تن افزایش یافته است.
5	شمار مبتلایان به ویروس کرونا در هنگ کنگ، تایوان و ماکائو هم به ۳۰۷ مورد و تعداد جان باختگان این سه منطقه هم به ۱۵ نفر رسیده است در حالی که ۲۲۴ تن نیز درمان شده اند.
6	همزمان گزارش سازمان جهانی بهداشت حاکی است که شمار مبتلایان به این ویروس در سراسر جهان از مرز ۲۰۰ هزار نفر گذشته است در خارج از چین در مجموع ۱۲۰ هزار و ۵۰۰ تن مبتلا و چهار هزار و ۷۰۰ تن فوت شده اند.
