tabnak_data###حاج قاسم سلیمانی، فرمانده‌ای مجاهد و عارف بود / ما از امام خمینی آموخته‌ایم که وظیفه خود را انجام دهیم###https://www.tabnak.ir/fa/news/959506/حاج-قاسم-سلیمانی-فرمانده‌ای-مجاهد-و-عارف-بود-ما-از-امام-خمینی-آموخته‌ایم-که-وظیفه-خود-را-انجام-دهیم###[]###2020-02-16 17:51:00###۹۵۹۵۰۶###['حسن نصرالله', 'حاج قاسم', 'حزب الله لبنان']
1
1	امروز یکشنبه حزب‌الله لبنان در چند شهر لبنان، برای بزرگداشت شهدای مقاومت لبنان سید عباس موسوی، شیخ راغب حرب و حاج عماد مغنیه و همچنین در چهلم شهید سپهبد حاج قاسم سلیمانی و شهید ابومهدی المهندس و همراهانشان مراسم یادبودی برگزار و «سید حسن نصرالله» دبیر کل حزب الله لبنان، در بخشی از این مراسم سخنرانی کرد.
2	نصرالله در ابتدا یاد شهدای مقاومت را که در چنین روز‌هایی به شهادت رسیدند، گرامی داشت و از شهدای اخیر مقاومت یعنی شهید سپهبد حاج قاسم سلیمانی و ابومهدی المهندس و همراهانشان تمجید کرد.
3	دبیر کل حزب‌الله هنگام اشاره به مناسبت‌های ماه جاری میلادی، ضمن تبریک میلاد حضرت زهرا علی‌ها السلام، به سالروز پیروزی انقلاب اسلامی اشاره کرد و آن را به رهبر انقلاب، مردم و دولت ایران تبریک گفت.
4	نصرالله گفت: انقلاب ایران بر خلاف همه جنگ‌های نظامی، امنیتی، اقتصادی، روانی و رسانه‌ای، به لطف خدا و با ایستادگی مردم مؤمن در همه حوزه‌ها و در همه مراحل، پایداری کرد.
5	در سالروز پیروزی انقلاب، تشییع شهدا، حاج قاسم سلیمانی و ابومهندی المهندس و سایر همراهانشان پیامی قوی برای دوست و دشمن فرستاد.
6	پیام برای دشمن این بود که ناامید شود؛ دشمنی که روی سقوط انقلاب و فروپاشی نظام جمهوری اسلامی از درون حساب کرده بود، همانطور که جان بولتون انتظار داشت که انقلاب، سال چهلم خود را نبیند و جشن سال نو میلادی را در تهران بگیرند.
7	پیام برای دوستان از همه مظلومان گرفته تا مستضعفان این بود که بدانند، آن‌ها تکیه بر قلعه‌ای استوار، قدرتمند و سرافراز دارند که هر چه خطرات علیه‌ش بیشتر شود، صلابت این قلعه نیز بیشتر خواهد شد.
8	نصرالله همچنین به سالروز انقلاب در بحرین نیز اشاره کرد و گفت: به ملت مظلوم بحرین سالروز انقلاب مبارکشان را تبریک می‌گویم؛ مردمی مظلوم که دنبال حقوق طبیعی خود است و در این راه فداکاری‌های زیادی کرده و شهید و مجروح و زندانی و بازداشتی داده و امروز برای بازگشت بحرین به جایگاه طبیعی خود تلاش می‌کند، چون حکام آن، آن را پایگاهی برای سازش با دشمن صهیونیستی و توطئه علیه آرمان مردم فلسطین تبدیل کرده‌اند.
9	نصرالله در ادامه به تشییع باشکوه شهدای مقاومت در سال‌های گذشته بخصوص امسال در تشییع پیکر شهید قاسم سلیمانی و ابومهدی المهندس در ایران و عراق اشاره کرد و گفت: خیلی از این مردم حاج قاسم را نمی‌شناختند.
10	این همه محبت جوشان از کجا آمده است؟ هنگامی که وصیت حاج قاسم را می‌خواهیم می‌بینیم که ما مقابل مجاهدی هستیم که مردم و امتش را داشتغیره آن‌ها اولیای خدا بودند که همه عمر خود را در راه خدای تبارک و تعالی هزینه کردند و خدا نیز آن‌ها را عزت داد.
11	در ابتدای مقاومت خون شیخ راغب حرب ما را وارد مرحله‌ای جدید کرد.
12	شهادت سید عباس موسوی مقاومت را وارد مرحله‌ای کرد که با قبلش متفاوت بود.
13	شهادت حاج عماد هم همینطور بود.
14	امروز شهادت حاج قاسم نیز کل منطقه و محور مقاومت و جمهوری اسلامی را وارد مرحله‌ای جدید و حساس و سرنوشت‌ساز کرد.
15	مقاومون و مردم مقاومت، همانطور که خون و وصیت شهید راغب حرب، عباس موسوی و حاج عماد مغنیه را بر دوش کشیدند، قادرند که این مسئولیت جدید را نیز بر دوش بگیرند.
16	امروز مردم مقاومت مقابل چالشی جدید هستند.
17	دبیر کل حزب‌الله ادامه داد: دولت دونالد ترامپ در چند هفته پیش، علاوه بر جنایات زیاد دیگرش، دو جنایت بزرگ دیگر مرتکب شد.
18	اول جنایت چند هفته پیش ترور شهید حاج قاسم و ابومهدی در نزدیکی فرودگاه بغداد بود که کاملا آشکار انجام شد و رئیس جمهور آمریکا آن را رسما بر عهده گرفت.
19	هر بار که ترامپ در روز‌های اخیر سخنرانی کرده به این جنایت اشاره نموده است.
20	جنایت دوم، اعلام طرحی است که معامله قرن خوانده می‌شود.
21	جنایت اول در خدمت جنایت دوم بود.
22	هر دو جنایت هم در خدمت طرح استعماری و سلطه‌جویی آمریکا و اسرائیل بر منطقه و مقدسات ماست.
23	نصرالله توضیح داد: آنچه معامله قرن نامیده شده، در ظاهرش هم که نگاه کنیم، معامله نیست، بلکه دیکته است.
24	فلسطینی‌ها می‌گویند اصلا ما اطلاع نداشتیم.
25	پس معامله نیست بلکه طرح ترامپ برای تمام کردن آرمان فلسطین است.
26	این طرح، طرحی اسرائیلی برای پایان دادن به فلسطین است که ترامپ آن را بر عهده گرفته است.
27	در خصوص محتوایش باید گفت که کاملا گمراه‌کننده و پایمال کننده حقوق فلسطینی‌هاست؛ از قدس، آوارگان و مناطق اشغالی گرفته تا مرز و حریم آبی و هوایی و حاکمیت فلسطین.
28	در نهایت هم یک کشوری به فلسطینی‌ها می‌دهد که کشوری مسخ شده و غیرقابل زندگی است.
29	وقتی که شما نقشه فلسطین را ببینید که طبق طرح ترامپ پیشنهاد شده، هیچ کس نمی‌تواند آن را بپذیرد.
30	آیا این طرح موفق خواهد شد؟ این به ثبات مواضع بستگی دارد.
31	آمریکا و تصمیمش قضای محتوم نیست.
32	دولت‌های قبلی آمریکا هم طرح‌های متعددی داشتند، اما همه‌اش شکست خورد.
33	کشور‌های ذی‌ربط و مرتبط باید استقامت کنند تا این طرح نیز شکست بخورد.
34	نصرالله گفت: مهم‌تر از همه موضع فلسطینی‌هاست.
35	از مردم گرفته تا گروه‌های مقاومت و سازمان آزادی‌بخش فلسطین که یکپارچه باید موضع بگیرند.
36	شاید در درون خودشان اختلافاتی داشته باشند و برخی به فلسطین از بحر تا نهر و برخی به مرز‌های ۱۹۶۷ معتقد باشند، اما همه در پایتختی قدس و حق بازگشت آوارگان مشترکند.
37	این سنگ‌بنای اصلی برای مقابله با طرح ترامپ است.
38	نصرالله به مواضع اخیر عربی در این خصوص اشاره کرد و گفت: نشست اتحادیه عرب و نشست پارلمان عربی در امان، نشست سازمان همکاری اسلامی، نشست پارلمانی‌ها برای قدس در مالزی، موضع روسیه، چین، اتحادیه اروپا، سازمان ملل، برخی مواضع داخلی در آمریکا، همه این طرح را رد کردند.
39	برخی با شدت و برخی دیگر بر اصول و قانون بین‌الملل تأکید کردند و تا الان یک کشور با وزن و تاثیر این را تأیید نکرده و تنها حامیانش نتانیاهو و ترامپ هستند.
40	در عرصه لبنان هم باید از مواضع لبنانی‌ها شامل موضع رسمی رئیس جمهور، رئیس پارلمان و احزاب و مردم، تمجید کرد.
41	خدا را شکر موضوعی در لبنان محل اجماع همه قرار گرفت (لبخند).
42	نصرالله ادامه داد: این طرح، بخشی از خاک لبنان یعنی مزارع شبعا، تلال کفرشوبا و بخش لبنانی روستای الغجر را به دشمن اسرائیلی داده است.
43	دوم اسکان آوارگان فلسطینی در لبنان را تایید کرد.
44	سوم حمایت مطلق از اسرائیل در ترسیم مرز‌های آبی و خاکی و تاثیر آن بر برداشت از مخازن گاز و نفت است.
45	اگر برخی در لبنان درباره اسکان آوارگان فلسطینی در لبنان نگرانی‌هایی دارند، باید به آن توجه کرد.
46	موضع وزرای خارجه کشور‌های عربی هم خیلی خوب بود، اما نگرانی کجاست؟ اینجاست که برخی مسئولان در کشور‌های عربی خلیج (فارس) می گویند برخی نقاط این طرح قابل بررسی است و این آغاز سستی و تسلیم و شکست خواهد بودغیره اگر می‌خواستیم این سیاست را قبول کنیم، الان دشمن اسرائیلی آمده و جنوب را گرفته بود و به پایتخت رسیده و الان لبنان را گرفته بودغیره لذا وقتی یکی از ما می‌ایستد و می‌گوید که طرح، مرده به دنیا آمده، نباید فکر کنند که دیگر نباید تلاشی کرد.
47	شاید مرده به دنیا آمده باشد.
48	.
49	باید ایستاد و مقاومت کرد.
50	نصرالله گفت، با شهادت حاج قاسم و ابومهدی، منطقه وارد مرحله‌ای جدید شده است.
51	امروز ما مقابل تقابلی جدید هستیم که هیچ مفری از آن نیست.
52	اگر شما فرار کنید، دشمن حمله می‌کند، چون اوست که آغاز و حقوق را مصادره کرد و محاصره می‌کندغیره آمریکا آمده که با همه مردم این منطقه مقابله کند که تاکنون نپذیرفته‌اند تسلیم شوند.
53	وقتی که آمریکا اینطور فرماندهان ما را با این وحشی‌گری می‌کشد و قدس را به صهیونیست‌ها می‌دهد و حقوق سوری‌ها در جولان و حقوق لبنانی‌ها را زیر پا می‌گذارد، اوست که اعلام جنگ کرده، خون می‌ریزد و خطوط قرمز را می‌شکند.
54	ما باید واکنش نشان بدهیم و نباید واکنش دیرهنگام یا ضعیف باشد.
55	نصرالله گفت: مبارزه با نماد استکبار و استعمار و سر افعی و نماد ظلم است.
56	دولت امریکا بهترین مصداق شیطان و تروریسیم و وحشی‌گری و افساد فی الارض و استکبار است.
57	کنفرانس مونیخ را دیدید که مایک پامیئو با اروپایی‌ها و حتی با چین چطور صحبت می‌کرد.
58	چین کشور کوچکی نیست.
59	تا الان هیچ دولتی روی زمین وحشی‌تر از این دولت آمریکا نیست.
60	ببینید چطور با دوستان و متحدانش صحبت می‌کند، نه قانون می‌شناسد نه ارزش‌های آسمانی نه هیچ چیزی دیگر.
61	با صراحت و روشنی ترامپ این نوع رهبری را در دنیا دارد اجرا می‌کند.
62	ما تحولات داخلی آمریکا را دنبال می‌کنیم تا کنون چنین وضعیتی که ناسزا می‌گویند و همه چیز را به هیچ می‌گیرند، وجود نداشته است.
63	ببینید که چطور قرارداد‌ها و خواسته‌های خود را دیکته می‌کنند و کرامت و عزت و مقدسات و نفت و منابع و آزادی و آینده منطقه را زیر پای می‌گذارند.
64	در مقابل چنین آمریکا و اسرائیلی هیچ گزینه‌ای جز مقاومت وجود ندارد.
65	فقط از مقاومت مسلحانه سخن نمی‌گویم بلکه تمام شکل‌های مقاومت را می‌گویم.
66	وی ادامه داد: ما در این مرحله نیازمند آگاهی و هوشیاری هستیم.
67	این مسئولیت ماست.
68	باید حقیقت را تبیین و به آن دعوت کنیم.
69	ما دنبال آگاه کردن مردم از حقیقت هستیم.
70	ما نیازمندیم که به خدا توکل کنیم و از آمریکا نترسیم و به توانایی‌های امت خود ایمان بیاوریم و برای آینده تلاش کنیم و بدانیم که آمریکا و اسرائیل قضای محتوم نیستند.
71	نصرالله گفت، آمریکا مسئول هست یا خیر؟ حمایت از اسرائیل را ببینید.
72	دیروز پامپئو در نهادیی که پایبند قوانین بین‌المللی است، به همه حمله کرد.
73	امروز اگر فلسطین بخواهد از اسرائیل شکایت کند، با تهدید و فشار آمریکا روبه‌رو می‌شود.
74	در همه حملات اسرائیل، آمریکا مسئول است.
75	در همه جنگ‌هایی که اسرائیل علیه لبنان مرتکب شده، آمریکا حمایت کرده و مسئولیت کامل بر عهده اوست.
76	امروز در غزه، محاصره، کشتار روزانه، آواره‌شدن میلیون‌ها فلسطینی که اسرائیل مسبب آن است، آمریکا مسئول است.
77	جنگی که در دهه هشتاد بر ایران تحمیل شد و دو کشور ایران و عراق نابود شدند و هزاران تن جان باختند و هزاران تن مجروح شدند و اقتصاد دو کشور نابود شد با حمایت و مسئولیت که بود؟ با مسئولیت آمریکا بود که با عربستان صد‌ها میلیارد دلار به صدام کمک کردند.
78	فقط عربستان دویست میلیارد دلار به صدام کمک کرد.
79	رامسفلد به صدام شیمیایی داد که صدام بر سر مردم خالی کند.
80	نمونه جدید و آخر.
81	جنگ داعش، که جنایاتی هولناک مرتکب شد.
82	چه کرد عراق؟ در سوریه چه کرد؟دیگر گروه‌ها را کنار بگذارید فعلا.
83	داعش حدود پنجاه درصد مساحت سوریه را تحت کنترل گرفت.
84	کشتار‌ها و جنایاتی مرتکب شد.
85	چه کسی مسئول این جنایات داعش است؟ بله آمریکایی‌ها.
86	ترامپ خودش اعتراف کرد و دیپلمات‌ها و نظامیان آمریکایی به این اعتراف کردند که داعش ساخته آمریکاست.
87	چه کسی از داعش نفت می‌خرید و در ماه‌های اول بروز داعش تبلیغش را می‌کردند؟ جز کشور‌های منطقه که تابع آمریکا هستند؟ مسئول اول و آخر دولت‌های آمریکا هستند.
88	آیا شایسته نیست که انسان بایستد و مقابل این وحشی تروریست، مقابله کند؟ یا آنکه سرمان را زیر برف کنیم و این ذلت را بپذیریم؟نصرالله گفت: آمریکا برای تحمیل برنامه‌ها، سلطه و طرح‌هایش به هر ابزاری که در دسترسش باشد، دست دراز می‌کند.
89	اگر نیاز به جنگ مستقیم داشته باشد اقدام می‌کند.
90	اگر نیازمند جنگ نیابتی یا ترور داشته باشد، اقدام می‌کند.
91	اگر نیاز باشد تحریم می‌کند یا سراغ پرونده‌های حقوق یا جنگ روانی و رسانه‌ای و جنگ نرم می‌رود.
92	ما هم باید در همه این حوزه‌ها مقابله کنیم.
93	نباید فقط به مقاومت مسلحانه بسنده کنیم.
94	ما نیازمند تقابل در سراسر منطقه هستیم و از همه ابزار‌ها باید استفاده کنیم و مقابل این نماد استبداد و استکبار و وحشی‌گری بایستیم.
95	مثلا در محاکم حقوقی باید اقدام کنیم.
96	امروز حادثه یازده سپتامبر را ببینید که دارند پیگیری حقوقی می‌کنند و از عربستان خدا می‌داند که چقدر پول می‌خواهند بگیرند.
97	سوری‌ها، ایرانی‌ها، عراقی‌ها، پاکستانی‌ها، افغانستانی‌ها و بقیه باید دنبال کنند.
98	مردم باید در همه حوزه‌ها به مقابله با «این طاغوت» برخیزند و حتی پیگیری حقوقی کنند.
99	یکی از اشکال مقاومت، بایکوت کردن است.
100	نصرالله افزود: در بخش اقتصادی هم همینطور است.
101	ساعتی پیش خبری شنیدم که یک مسئول آمریکایی گفته که اگر دولت لبنان مزدور جاسوس را آزاد نکند، همه مسئولان را تحریم خواهد کرد.
102	ببینید چطور دولت لبنان را تهدید می‌کند.
103	آینده، عزت، نفت و گاز و همه چیز تو را زیر پا می‌گذارد.
104	چرا ما الان سراغ تحریم و بایکوت کالا‌های آمریکایی نرویم؟ برخی مردم می‌گویند که مراجع دینی ما فتوا نداده‌اند.
105	این فتوا نیاز ندارد این بخشی از نبرد ماستغیره قطعا اگر در همه حوزه‌ها بنشینیم فکر کنیم، علاوه بر مقاومت مسلحانه، راه‌هایی در حوزه‌های دیگر هم هست.
106	شما چند روز پیش دیدید که مردم با دست خالی در شمال شرق سوریه چطور مقابل نظامیان آمریکایی ایستادند.
107	در همه جای امت اسلامی، ما نیازمند آگاهی، عزم، اراده و طراحی هستیم.
108	نصرالله در خلال صحبت به شهید ابومهدی المهندس نیز اشاره کرد و خطاب به مردم عراق گفت، شما حاج ابومهدی را می‌شناسید.
109	این مرد، عمرش را در میدان نبرد گذراند و یا در میدان بود یا در اتاق عملیات.
110	در این سال‌ها جانش را کف دست گرفت و کفنش را روی دوش داشت.
111	هیچ چیز هم نمی‌خواست و عاشق لقاء الله بود.
112	امروز زمان وفاداری به حاج ابومهدی و حاج قاسم سلیمانی بود.
113	حاج قاسم اولین کسی بود که برای حمایت از مردم عراق در مقابل داعش، اقدام کرد.
114	این دو فرمانده بزرگ را آمریکا آشکارا ترور کرد.
115	نصرالله افزود: مسئولیت ما چیست؟ مسئولیت ما الان این است که یک، الحشد الشعبی را حفظ کنیم.
116	امروز همه می‌دانیم که آمریکا نمی‌خواهد الحشد را حفظ کند، چون این گروه ضامن بقای عراق و وحدتش است.
117	برخی کشور‌های منطقه‌ای هم قدرت عراق را در الحشد می‌دانند.
118	دوم، اخراج کردن آمریکا از منطقه است.
119	شما باید با هر وسیله که می‌توانید این هدف را محقق کنید.
120	نباید این هدف را فراموش کنید.
121	آمریکایی‌ها می خواهند با گذشت زمان این را از ذهن همه پاک کنند.
122	این انتقام است که مسئولیت شما مردم عراق است.
123	سوم، تلاش برای ساخت عراق است؛ جایی که ابومهدی و حاج قاسم ایرانی در آن زندگی می‌کردند و هم و غمش این بود که عراق آزاد، مستقل، عزیز و سربلند باشد.
124	این مسئولیت همه ما و مردم عراق است.
125	نصرالله در بخش پایانی سخنانش، به وضعیت داخلی لبنان پرداخت و گفت، نقل مجالس وضعیت اقتصادی است.
126	برخی از سپرده‌هایشان در بانک‌ها می‌پرسند که سرنوشتش چه می‌شود.
127	مشکل نرخ دلار و لیره و افزایش نرخ بیکاری و نبود اشتغال و ورشکستگی شرکت‌ها و رکود سراسری و مشکلات صنعت‌کاران و کشاورزان همه از جمله این مشکلات استغیره برخی هم از انعکاس این وضعیت مالی و اقتصادی بر وضعیت امنیتی نگرانند.
128	وضعیت مالی و اقتصادی در لبنان نیازمند اقدام است و این مسئولیت همه استغیره موضع حزب‌الله از هفدهم اکتبر [آغاز اعتراضات در لبنان]بر اساس نگرانی برای سرنوشت کشور بود و هیچ وقت حزبی و مذهبی نیندیشیدیمغیره ما از امام خمینی آموخته‌ایم که وظیفه خود را انجام دهیم و تنها دغدغه‌ای که داریم این است که روز قیامت پاسخ خدا را چه خواهیم داد.
