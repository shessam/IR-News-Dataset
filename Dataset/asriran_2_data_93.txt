asriran_2_data###آغاز دوره جدید ژاپن و پایان جشن‌‌های امپراتوری (+عکس)###https://www.asriran.com/fa/news/697790/آغاز-دوره-جدید-ژاپن-و-پایان-جشن‌‌های-امپراتوری-عکس###['بین الملل']###2019-11-11 11:35:00###۶۹۷۷۹۰###['امپراتوری ژاپن', 'جشن', 'جدید']
8
1	ژاپن آغاز دوره جدید امپراتوری "ناروهیتو" را جشن گرفت.
2	به گزارش به نقل از "خبرگزاری فرانسه"، دیروز هزاران نفر از مردم ژاپن در خیابان های محل گذر امپراتور در آخرین بخش جشن‌های امپراتوری این کشور جمع شده و با تکان دادن پرچم، خواندن آواز و پایکوپی دوره جدید امپراتوری را در این کشور گرامی داشتند.
3	ناروهیتو شش ماه پیش جانشین پدرش، آکیهیتو شد و سه هفته پیش رسماً به تخت امپراتوری تکیه زد.
4	اما جشن‌های امپراتوری این کشور به خاطر توفان تا دیروز به تعویق افتاد.
5	دوران امپراتوری ناروهیتو "ریوا" نام گرفته است.
6	وزارت خارجه ژاپن "عصر ریوا" را "تناسب یا هماهنگی زیبا" معنا کرده است.
7	عصر امپراتوری آکیهیتو، امپراتور سابق ژاپن هیسه‌ای (صلح سراسری) نام داشت.
8	برخی از مردم تمام شب را در نزدیکی محل گذر امپراتور ناروهیتو و امپراتریس (همسر امپراتور) ماساکو گذراندند.
9	این مراسم یکی از آخرین رویدادها برای جلوس نهایی "ناروهیتو" به تخت امپراتوری ژاپن به شمار می‌آید.
10	او پس از کناره‌گیری پدرش "آکیهیتو" به مقام امپراتوری رسید.
11	آکیهیتو اولین امپراتوری است که پس از دو قرن مقام امپراتوری خود را ترک کرد.
12	زوج سلطنتی در ساعت 3 بعد از ظهر به وقت محلی با لباس رسمی غربی و سوار بر یک خودروی روباز از میان جمعیت رد شدند.
13	امپراتور در این مراسم یک کت و شلوار رسمی و امپراتریس یک پیراهن و کت کِرم پوشیدند.
14	همسر امپراتور نیز تاج بر سر داشت.
15	امنیت این رویداد بسیار بالا بود.
16	صدها پلیس در این بخش صف کشیده و از ساعت‌ها قبل رژه رفتند.
17	آنها با دستگاه‌های ویژه و دستگاه‌های حساس به فلز وسایل مردم را چک کرده و حرکات تماشاگران را زیر نظر داشتند.
18	نیروهای امنیتی تمام طول مسیر در خطوط مرتب صف کشیدند و خودروی امپراتور با تعداد زیادی موتور اسکورت (حفاظت) شد.
19	دقایقی قبل از شروع رژه، یکی ازنیروهای پلیس به مردمی که برای ورود به منطقه ویژه صف کشیده‌ بودند هشدار دارد که ظرفیت منطقه تمام است و جایی برای ورود وجود ندارد.
20	او پشت یک بلندگو گفت: شلوغی کنونی با شلوغی مجموعه دیزنی‌لند برابری می‌کند و بررسی امنیتی شما برای دیدن مراسم به موقع تمام نخواهد شد.
21	بسیاری از افراد حاضر در این جشن از راه دور و خارج از توکیو برای دیدن مراسم جمع شده‌اند.
22	آنها جشن را اتفاقی بی‌نظیر در زندگی خود می‌دانند.
