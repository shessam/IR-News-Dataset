tabnak_data###نجات مسافران هواپیمای تهران ـ دمشق از حمله جنگنده‌های اسرائیل/نامه ۱۰۷ نماینده دموکرات به ترامپ در مخالفت با معامله قرن/ فشار سناتور‌های آمریکایی برای بستن حساب‌های مسئولان ایرانی در توئیتر/نشست محرمانه قریب‌الوقوع میان نتانیاهو و محمدبن سلمان در قاهره###https://www.tabnak.ir/fa/news/957480/نجات-مسافران-هواپیمای-تهران-ـ-دمشق-از-حمله-جنگنده‌های-اسرائیلنامه-۱۰۷-نماینده-دموکرات-به-ترامپ-در-مخالفت-با-معامله-قرن-فشار-سناتور‌های-آمریکایی-برای-بستن-حساب‌های-مسئولان-ایرانی-در-توئیترنشست-محرمانه-قریب‌الوقوع-میان-نتانیاهو-و-محمدبن-سلمان-در-قاهره###['صفحه نخست', 'بین\u200cالملل']###2020-02-08 08:00:00###۹۵۷۴۸۰###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'روسیه']
1@@@2
1	نامه ۱۰۷ نماینده دموکرات به ترامپ در مخالفت با معامله قرن، فشار سناتور‌های آمریکایی برای بستن حساب‌های مسئولان ایرانی در توئیتر، هشدار سازمان ملل در مورد بازگشت داعش به سوریه و عراق و نشست محرمانه قریب‌الوقوع میان نتانیاهو و محمدبن سلمان در قاهره، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به نجات مسافران هواپیمای تهران ـ دمشق از حمله جنگنده‌های اسرائیل نیز اشاره کرد.
3	به گزارش «تابناک»؛ وزارت دفاع روسیه اعلام کرد، هواپیمای مسافربری با ۱۷۲ مسافر که هنگام فرود در فرودگاه بین المللی دمشق در زمان حمله رژیم صهیونیستی به حومه دمشق کم مانده بود که مورد اصابت پدافند هوایی سوریه قرار بگیرد، به پایگاه حمیمیم هدایت شد.
4	ژنرال ایگور کوناشنکوف، سخنگوی رسمی وزارت دفاع روسیه ضمن بیان این مطلب افزود: از ساعت ۲ صبح روز پنجشنبه، چهار جنگنده نیروی هوایی F۱۶ اسرائیل بدون ورود به حریم هوایی سوریه با شلیک هشت موشک هوا به زمین به حومه دمشق حمله غافلگیرانه ای انجام دادند.
5	وی گفت: نیروهای ارتش سوریه در جریان دفع حمله هوایی اسرائیل، فعالانه از سامانه های موشکی پدافند هوایی استفاده کردند.
6	همزمان با آن که تحلیل داده های سیستم کنترل عینی وضعیت هوایی نشان داد که در زمان حمله هواپیماهای جنگنده اسرائیلی به حومه دمشق، در مجاورت فرودگاه بین المللی دمشق، یک فروند هواپیمای مسافربری ایرباس۳۲۰ در حال پرواز بود که حامل ۱۷۲ مسافر بود.
7	این تنها به لطف اقدامات ضربتی ماموران مراقبت پرواز فرودگاه دمشق و استفاده کارآمد از سیستم خودکار کنترل ترافیک هوایی بود که ما موفق شدیم هواپیمای مسافربری ایرباس۳۲۰ را از تیررس پدافند هوایی سوریه خارج کرده و آن را در نزدیک ترین فرودگاه ذخیره یعنی پایگاه هوایی حمیمیم روسیه فرود آوریم.
8	کوناشنکوف با اشاره به اینکه حرکت پرواز‌های مسافری در سرتاسر جهان در ارتفاعات شناخته شده انجام می‌شود که سامانه‌های راداری رژیم صهیونیستی به وضوح آن‌ها را می‌بینند، خاطرنشان کرد: رادار‌های اسرائیلی به همین اندازه واضح وضعیت هوایی را در حوالی فرودگاه دمشق مشاهده می‌کنند.
9	سخنگوی وزارت دفاع روسیه افزود: بنابراین، عملیات جنگی هوایی ارتش اسرائیل که در آن‌ها از هواپیما‌های غیرنظامی مسافربری برای پوشاندن یا مسدود کردن اقدامات تلافی جویانه نیرو‌های پدافند هوایی سوریه استفاده می‌شود، دارد به یک ویژگی بارز عملیات نیروی هوایی اسرائیل تبدیل می‌شود.
10	چنین عملیات نظریه پردازان نظامی اسرائیلی، متأسفانه جان صد‌ها غیرنظامی بیگناه را به خطر انداخته و این نکته را به هیچ وجه در نظر نمی‌گیرد.
11	۱۰۷ تن از نمایندگان حزب دموکرات آمریکا، روز جمعه در نامه‌ای به رئیس‌جمهور این کشور، طرح «معامله قرن» را موجب اشغالگری همیشگی در کرانه باختری دانستند.
12	به نوشته وبگاه شبکه الجزیره، در این نامه همچنین آمده است: «طرح صلح ترامپ منجر به تشکیل کلونی‌های فلسطینی‌نشین جدا از هم خواهد شد و به تشکیل کشور فلسطینی منتهی نمی‌شود.
13	»نمایندگان آمریکایی در ادامه تأکید کردند: «آن‌چه در ارتباط با طرح ترامپ موجب نگرانی شده، این است که این طرح مسیر اشغال دائمی کرانه باختری را با قدرت آماده می‌کند.
14	»علاوه بر این نامه، تا کنون نمایندگان آمریکایی زیادی به طور فردی با طرح معامله قرن، به مخالفت برخاسته‌اند.
15	اندی لوین، دبی دینگل، رشیده طلیب و ایلهان عمر از نمایندگان دموکرات و برنی سندرز، الیزابت وارن، کریس ون هولن و کریس مورفی از سناتور‌های دموکرات مخالفت خود را با این طرح اعلام کرده‌اند.
16	سناتور‌های جمهوری‌خواه سنا بامداد شنبه (به وقت تهران) از کمپانی شبکه اجتماعی «توئیتر» خواستند به بهانه تحریم‌های ایران، تمامی حساب‌های کاربری سران و مقامات جمهوری اسلامی ایران را مسدود کند.
17	جمهوری‌خواهان سنا با ارسال نامه‌ای به ابتکار «تد کروز» سناتور ضد ایرانی برای مدیرعامل شرکت توئیتر، برای اینکه اهرم فشاری برای اجرای درخواست خود داشته باشند، مدعی شدند توئیتر تحریم‌های آمریکا علیه ایران را نقض کرده است.
18	به نوشته پایگاه خبری «آکسیوس»، در این نامه نوشته شده است: «با وجود اینکه متمم اول [قانون اساسی آمریکا]، از حقوق آزادی بیان آمریکایی‌ها حمایت می‌کند ـ و توئیتر هم نباید سخنرانی سیاسی آمریکایی‌ها را سانسور کند ـ [اما ایرانی‌ها] از هیچ حفاظتی ذیل قانون حقوق ایالات متحده برخوردار نیستند».
19	این نامه سناتور‌های جمهوری‌خواه، عطف به اقدام کاخ سفید در ماه ژوئن در اعمال تحریم‌هایی علیه سران عالی‌رتبه ایران از جمله حضرت آیت‌الله خامنه‌ای رهبر معظم انقلاب اسلامی و «محمد جواد ظریف» وزیر خارجه ایران نوشته شده است.
20	به نوشته آکسیوس، نگارندگان این نامه مدعی هستند شرکت‌های آمریکایی از ارائه هرگونه کالا یا خدمات به مسئولان ایرانی، شامل خدمات مبتی بر اینترنت، منع شده‌اند و بدین ترتیب باید ارائه خدمات توئیتر به آن‌ها قطع شود.
21	شرکت توئیتر هنوز به سوالات درباره این نامه پاسخ نداده است.
22	پیشتر هم «برایان هوک» نماینده ویژه رئیس‌جمهور آمریکا در امور ایران و رئیس «گروه اقدام ایران» در وزارت خارجه این کشور، از شرکت‌های گرداننده شبکه‌های اجتماعی بین‌المللی خواست حساب‌های متعلق به سران تهران را مسدود کنند.
23	رئیس اداره مبارزه با تروریسم در سازمان ملل متحد ادعا کرده بیش از ۲۰ هزار تروریست در کشور‌های عراق و سوریه حضور دارند.
24	به گزارش خبرگزاری اسپوتنیک، «ولادیمیر فرونکوف»، رئیس این اداره در نشستی درباره پدیده تروریسم هشدار داد و گفت ما باید در برابر تروریسم و این شر، هشیار و متحد باشیم.
25	او گفت: «نزدیک به ۲۷ هزار تروریست خارجی در عراق و سوریه وجود دارند و داعش تلاش می‌کند دوباره در این کشورها توانایی‌های خود را بازیابد و عملیات‌ بین‌المللی سختی انجام دهد».
26	رئیس اداره مبارزه با تروریسم در سازمان ملل متحد گفت که راهبرد هسته‌های تروریستی داعش این است که در اماکن درگیری نفوذ کرده و از مشکلات محلی سوءاستفاده کند.
27	طی روزهای اخیر عناصر تروریستی داعش در تکریت عراق به نیروهای الحشد الشعبی حمله و سه تن از آن‌ها را شهید کردند.
28	این نیروها در جنوب موصل نیز حملات سنگین تروریست‌ها را دفع و تلاش کرده‌اند با ایجاد کمربند امنیتی در مرزهای غربی عراق، مانع از انتقال تروریست‌ها از سوریه به داخل عراق شوند.
29	یک رسانه رژیم صهیونیستی به نقل از یک دیپلمات عرب فاش کرد که رایزنی‌های گسترده‌ای برای انجام دیدار میان بنیامین نتانیاهونخست وزیررژیم صهیونیستی ومحمد بنسلمانولیعهدسعودی در قاهره، در جریان است.
30	رسانه صهیونیستی اسرائیل الیوم اعلام کرد که مایک پمپئو، وزیر خارجهآمریکا رایزنی‌هایی را برای انجام دیدار از ماه‌هاقبلانجام داده است.
31	این رسانه رژیم صهیونیستی به نقل از یک دیپلمات عرب که آن‌راعالی رتبهتوصیف کرد، آورده است: رایزنی‌های گسترده‌ای میان واشنگتن، اسرائیل، مصر و عربستان برای انجام دیدار در قاهره طی هفته‌هایآتیدر جریان است.
32	این دیدارقبلاز انتخابات اسرائیل کهقراراست در مارس آینده برگزار شود، انجام می‌شود.
33	این منبع بیان کرد: امارات، سودان، بحرین و عمان هم در این نشستمشارکتخواهند داشت.
34	رسانهمذکورگزارش داد: اردن هم به این نشستدعوت شدهاستاماعبدالله دوممشارکتشرا تأیید نکرده و وی خواهانمشارکتمحمود عباس در این نشست است.
35	اسرائیل با حضور عباس موافقت کرده است.
36	تاکنون واکنشی از سوی کشورهایمذکوربه گزارش این رسانهصهیونیست نشان داده نشده است.
