tabnak_data###سفارت آمریکا در انتخاب نخست وزیر دخالت می کند###https://www.tabnak.ir/fa/news/965410/سفارت-آمریکا-در-انتخاب-نخست-وزیر-دخالت-می-کند###[]###2020-03-12 16:47:00###۹۶۵۴۱۰###['آمریکا', 'عراق', 'نخست وزیر عراق']
1
1	یکی از نمایندگان پارلمان عراق اعلام کرد که سفارت آمریکا در بغداد همچنان در روند انتخاب نخست وزیر عراق دخالت می کند.
2	به گزارش خبرگزاری مهر، «محمد البلداوی» عضو فراکسیون پارلمانی «صادقون» در گفتگو با المعلومه اظهار داشت: سفارت آمریکا در انتخاب نخست وزیر عراق دخالت می کند تا از این طریق مسیر بقای نظامیان خود در عراق را هموار کند.
3	وی با بیان این مطلب افزود: سفارت آمریکا از طریق همدستی با ابزارهای خود در روند سیاسی عراق به دنبال تحمیل برخی اسامی نامزد تصدی منصب نخست وزیری است.
4	البلداوی با بیان اینکه آمریکا به دنبال شخصیتی است که بقای نیروهایش در عراق را تضمین کند، گفت: «با این حال نزدیکی دیدگاه‌های میان فراکسیون سیاسی شیعی و ائتلاف‌های سائرون (به رهبری مقتدی الصدر ) و الفتح این فشارها و نقشه‌های آمریکا را ناکام خواهد گذاشت.
5	وی در پایان تاکید کرد که احزاب و گروههای سیاسی عراق در نهایت فردی را برای تصدی نخست وزیری انتخاب خواهند کرد که تصمیم پارلمان مبنی بر اخراج نظامیان بیگانه از خاک عراق را اجرایی کند.
