roozno_data###الحاق سرزمین های فلسطینی به اسرائیل هدیه ناخواسته ای به ایران خواهد بود؟/قانون سزار سبب افرایش وابستگی سوریه به اقتصاد روسیه خواهد شد###http://roozno.com//fa/news/433276/الحاق-سرزمین-های-فلسطینی-به-اسرائیل-هدیه-ناخواسته-ای-به-ایران-خواهد-بودقانون-سزار-سبب-افرایش-وابستگی-سوریه-به-اقتصاد-روسیه-خواهد-شد###[]###2020-06-28 08:52:00###۴۳۳۲۷۶###['قانون سزار', 'الحاق سرزمین های فلسطینی', 'اسرائیل', 'ایران', 'سوریه', 'روسیه']
1
1	نشریه "فارین پالسی" با اشاره به این که الحاق سرزمین های فلسطینی به اسرائیل ممکن است به نفع ایران تمام شود می نویسد:"احتمالا در تاریخ یکم جولای، اسرائیل نخستین گام را برای الحاق کرانه باختری برخواهد داشت اقدامی که‌ همراستا با برنامه موسوم به صلح ترامپ برای منطقه است.
2	به گزارش، بحث اصلی در این باره عمدتا پیرامون راه حل دو دولت و از سرگیری گفتگوها است.
3	با این حال، این موضوع کمتر مورد اشاره قرار گرفته که این مسئله چه تاثیراتی روی رقابت اسرائیل با ایران و تلاش امریکا برای منزوی کردن ایران خواهد داشت.
4	اگرچه بسیاری از اسرائیلی ها به الحاق سرزمین های فلسطینی به اسرائیل به عنوان یک دستاورد استراتژیک می نگرند با این حال، این اقدام یک هدیه استراتژیک برای تهران خواهد بود.
5	در آستانه ماه جولای، برخی از سیاستمداران و مقام های امنیتی سابق اسرائیلی هشدار داده اند که الحاق سرزمین های فلسطینی به راه حل دو دولت پایان خواهد داد و به انتفاضه دیگر فلسطینیان خواهد انجامید که به احتمال زیاد ایران از آن استقبال خواهد کرد و از آن به عنوان فرصتی برای تقویت اعتبار ضد اسرائیلی خود استفاده خواهد کرد.
6	با این حال، نکته مهم ان است که الحاق سبب می شود تا ایران بیش تر توجهات را به سوی مسئله فلسطین معطوف کند آن هم زمانی که خود در حوزه داخلی از نظر اقتصادی تضعیف شده و با شیوع ویروس کرونا مواجه است.
7	این موضوع یعنی شعار ضد اسرائیلی پس از الحاق در انتخابات ریاست جمهوری ۲۰۲۱ باعث خواهد شد تا اصولگرایان دست بالا را پیدا کنند".
8	این نشریه در ادامه می افزاید:"الحاق سرزمین های فلسطینی این فرصت را به ایران می دهد تا حضور منطقه ای خود را توجیه کند‌.
9	با اجرای پروژه الحاق از سوی اسرائیل فرصت خوبی برای ایران به منظور تقویت جایگاه منطقه ای آن کشور فراهم خواهد شد و موضع بین المللی اسرائیل تضعیف خواهد شد.
10	بازیگران اصلی جهانی مخالفت خود را با ایده الحاق اعلام کرده اند از جمله اتحادیه اروپا که به اسرائیل در این باره هشدار داده است.
11	در امریکا پس از الحاق، رابطه اسرائیل با یهودیان دموکرات تضعیف خواهد شد و حمایت از اسرائیل در جامعه امریکا قطبی می شود.
12	به خصوص آن که یکی از مشاوران "جو بایدن" نامزد دموکرات ها در انتخابات ریاست جمهوری پیش روی امریکا از مخالفت او با الحاق خبر داده است.
13	در صورت اجرایی شدن پروژه الحاق، تلاش امریکا برای فشار بیش تر بر ایران و منزوی کردن آن کشور در منطقه تضعیف خواهد شد.
14	هم چنین، هزینه بهبود روابط کشورهای عربی با اسرائیل افزایش خواهد یافت که خود به نفع ایران است".
15	سایت "اکسپلیکا" در گزارشی با اشاره به پیامدهای قانون تحریم های شدید امریکا موسوم به "سزار" علیه سوریه برای آن کشور و معادلات منطقه ای می نویسد:"قانون سزار میز بازی معادلات سیاسی منطقه ای را تعیین خواهد کرد.
16	برای بسیاری از کارشناسان، سوریه باید موضع خود را پس از مخالفت کامل حکومت آن کشور با هرگونه مفادی از این قانون تعدیل نماید.
17	با این حال، اظهارات اخیر "ولادیمیر پوتین" رئیس جمهوری متحد "بشار اسد" زمامدار سوریه موضع دمشق را تغییر خواهد داد.
18	یکی از اصلی ترین اهداف قانون سزار مانع شدن کشورها و شرکت های خارجی از سرمایه گذاری در سوریه و جلوگیری از کمک آنان برای بازسازی سوریه است.
19	در این میان، مداخله روسیه در سوریه تنها برای تداوم حفظ اسد در قدرت نبوده است بلکه چشم انداز سرمایه گذاری در آینده و سوددهی، عمدتا انگیزه اصلی شکل دهی به اهداف مسکو بوده اند.
20	پوتین روسیه را در جایگاه برجسته ای در سطح منطقه ای قرار داده و به بازیگر نسبتا اصلی برای پیشبرد استراتژی به منظور حل بحران سوریه تبدیل شده است.
21	با این حال، با قانون سزار، روسیه احتمالا بخش اعظم دستاوردهای میدانی برای حل مشکل سیاسی سوریه را از دست خواهد داد‌.
22	از هم اکنون زمزمه ها و نشانه هایی از بی ثباتی در درون دولت اسد و اختلافات درون آن درباره آینده سیاسی دیده می شوند.
23	برای مثال، می توان به اختلافات میان بشار اسد و "رامی مخلوف" از خویشاوندان ثروتمند او اشاره کرد که اختلاف قابل توجهی بر سر مدیریت شرکت های تلفن همراه دارند‌.
24	مسکو می داند دیر یا زود برای آن که فرصت سرمایه گذاری شرکت های روس در سوریه از بین نرود باید در ماجرا مداخله کند.
25	اگرچه طرف ایرانی نیز بر روی حضور در حوزه ارتباطات سوریه و اعمال فشار بر اسد حساب باز کرده است.
26	"الکسی گلنبکوف" کارشناس مسائل خاورمیانه در شورای روابط خارجی روسیه اخیرا به روزنامه لبنانی "النهار" گفته بود که قانون سزار تغییرات اساسی در سیاست روسیه در قبال ایران و سوریه ایجاد نخواهد کرد.
27	با این حال، سبب افرایش وابستگی سوریه به اقتصاد روسیه خواهد شد.
28	اگرچه او توضیح نداده بود که روسیه چگونه توازن قوا را اجرایی خواهد کرد که دست اش را قوی تر از قبل خواهد ساخت.
29	"آنتون مارداسوف" تحلیلگر انستیتوی سیاسی روسیه برای خاورمیانه نیز معتقد است که قانون سزار تغییری در موضع روسیه در قبال سوریه در جهتی منفی ایجاد نخواهد کرد و آن گونه که بسیاری در غرب انتظار دارند باعث فاصله گرفتن مسکو از دمشق نخواهد شد.
30	مارداسوف به شبکه خبری "العربیه" گفته بود که روسیه از قابلیت کامل فشار بر اسد برای راه اندازی کمیته دولت انتقالی برخوردار خواهد بود اقدامی که سبب می شود تا مشروعیت بیش تری از نظر قانونی به اسد داده شود و او در قدرت باقی بماند.
31	تا پیش از قانون سزار، اسد حاضر به پذیرش تغییرات سیاسی نبود چرا که می دانست از حمایت ایران و روسیه برخوردار است.
32	با این وجود، به نظر می رسد پس از اجرای قانون سزار توسط امریکا، پوتین نخواهد خواست خود را در مواجهه و تقابل با واشنگتن در برابر فشارهای تازه علیه سوریه قرار دهد.
33	در نتیجه، اسد احتمالا باید امتیازاتی را ارائه دهد تا بتواند بر بحران فائق آمده و سرمایه کافی برای دولت اش را تامین کند.
34	روسیه در این مسیر یاری گر او خواهد بود و سبب می شود تا اعطای امتیاز از سوی اسد راحت تر صورت گیرد‌.
35	پیشنهاد روسیه در این زمینه موثرتر از پیشنهاد تهران خواهد بود.
36	در نتیجه، به احتمال زیاد این روسیه و نه ایران خواهد بود که برنده معادلات آینده در سوریه است".
