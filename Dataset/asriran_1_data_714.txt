asriran_1_data###شمار جان باختگان مسمومیت الکلی در فارس به ۳۱ نفر رسید###https://www.asriran.com/fa/news/718807/شمار-جان-باختگان-مسمومیت-الکلی-در-فارس-به-۳۱-نفر-رسید###['حوادث']###2020-03-15 11:30:00###۷۱۸۸۰۷###['مسمومیت الکلی']
4
1	رییس اورژانس فارس از مسمومیت ۲۶۴ نفر در فارس بر اثر مصرف الکل خبر داد و گفت: از این تعداد ۳۱ نفر تا کنون جان خود را از دست داده اند.
2	محمدجواد مرادیان در گفت وگو با ایرنا از مسمومیت ۲۶۴ نفر با الکل صنعتی و مسموم و غیر استاندارد در استان فارس خبر داد و اظهار داشت: از این تعداد متاسفانه ۳۱ تفر از آنان فوت شده اند.
3	رییس اورژانس فارس افزود: ۱۶۹ نفر از مراجعین متعلق به شیراز بودند که ۲۵ نفر جان خود را از دست داده و یک نفر نیز در یکی از شهرستان های فارس جان خود را از دست داده است.
4	وی با بیان اینکه جانباختگان سوءمصرف الکل از بیماری کرونا پیشی گرفته است، از مردم تقاضا کرد: به شایعات توجه نکنند و جان خود را به خطر نیندازند.
5	مرادیان اظهار داشت: خانواده‌ها نظارت بیشتری بر روی رفتار و کارهای جوانان و نوجوانان خود داشته باشند تا شاهد چنین حوادثی نباشیم.
6	رییس مرکز مدیریت حوادث و فوریت‌های پزشکی فارس بیان کرد: مردم و به خصوص جوانان به تبلیغات دروغین فضای مجازی که اغلب هم بدون پشتوانه علمی است، توجه نکنند.
7	مرادیان اظهار کرد: با توجه به آنکه بیماری از طریق سیستم تنفسی وارد بدن می‌شود مصرف الکل هیچ تاثیری در پیشگیری و درمان کرونا ندارد.
8	بهترین راهکار برای مقابله با این ویروس، قرنطینه کردن و در خانه ماندن و نیز رعایت مسائل بهداشتی است.
