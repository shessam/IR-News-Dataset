tabnak_data###از «قتل مدیر انبار غله دولتی توسط کمیته مجازات» تا «فراخوان 437 هزار هوندا در آمریکا»###https://www.tabnak.ir/fa/news/959580/از-قتل-مدیر-انبار-غله-دولتی-توسط-کمیته-مجازات-تا-فراخوان-437-هزار-هوندا-در-آمریکا###['اقتصادی', 'داخلی']###2020-02-17 07:00:00###۹۵۹۵۸۰###['اقتصاد در گذر زمان', 'اقتصاد ایران', 'تاریخ اقتصاد', 'هوندا', 'ارز', 'سامانه نیما', 'سوئیفت']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و هشمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	28 بهمن 1295، میرزا اسماعیل ‌خان مدیر انبار غله دولتی توسط کمیته مجازات به قتل رسید.
4	28 بهمن 1299، سپهدار پس از ۲۶ روز مطالعه، وزیران خود را به این شرح به احمدشاه معرفی کرد.
5	سپهدار، رییس ‌الوزرا وزیر داخله محتشم‌ السلطنه، وزیر خارجه نصرالملک، وزیر فوائد عامه و تجارت – امین ‌الملک، وزیر معارف سالار لشگر، وزیرعدلیه امیر نظام، وزیر جنگ سردار معتمد، وزیر پست و تلگراف میرزا عیسی ‌خان، کفیل وزارت مالیه – ادیب ‌السلطنه، معاون رییس ‌الوزرا.
6	28 بهمن 1306، مجلس شورای ملی با یکصد تومان اضافه‌ حقوق وکلای مجلس موافقت کرد.
7	با این اضافه حقوق، دریافتی وکلای مجلس در ماه به سیصد تومان رسید.
8	28 بهمن 1307، بین دولت ‌های ایران و آلمان قرارداد تجارتی و گمرکی و دریانوردی و اقامت در کشورهای یکدیگر به امضا رسید.
9	28 بهمن 1309، همایون سیاح پیشکار دارایی خراسان به معاونت وزارت مالیه معرفی شد.
10	28 بهمن 1321، علی سهیلی، نخست ‌وزیر وزیران خود را به این شرح معرفی کرد:علی سهیلی نخست ‌وزیر و وزیر کشور سیدمحمد تدین، وزیر مشاور حسین سمیعی، وزیر مشاور سپهبد احمدی، وزیر جنگ محمود پدر، وزیر بازرگانی و پیشه و هنر الهیار صالح، وزیر دارایی علی‌ اصغر حکمت، وزیر دادگستری دکتر سیاسی وزیر فرهنگ محمد ساعد مراغه ‌ای، وزیر امور خارجه عبدالحسین هژیر، وزیر راه – امان ‌الله اردلان، وزیر بهداری نصر‌الله انتظام، وزیر پست و تلگراف همچنین معرفی وزرای کشاورزی و خواربار موکول به زمان دیگری شد.
11	28 بهمن 1344، قرارداد نظارت و ایجاد صنایع پتروشیمی در ایران با انستیتو نفت فرانسه امضا و مبادله شد.
12	اعتبار این طرح نیز ۱۱۶ میلیون دلار اعلام شد.
13	28 بهمن 1357، امروز 800 آمريكايي تهران را ترك كردند و قرار است در روزهاي آينده 5000 آمريكايي ديگر ايران را ترك كنند.
14	سفارت آمريكا اعلام كرد از 45 هزار آمريكايي كه قبل از انقلاب در ايران بوده اند اكنون هفت هزار نفر باقي مانده اند كه با خروج 5 هزار نفر از آنان در روزهاي آينده تنها 2 هزار نفر باقي خواهند ماند.
15	28 بهمن 1377، قرارداد توسعه میدان نفتی بلال بین ایران و شرکت ‌های «بووالی» کانادا و «پرمیو» انگلستان به امضا رسید.
16	ارزش این قرارداد 200 میلیون دلار و مدت اجرای آن دو سال برآورد شده است.
17	28 بهمن 1392، طی خبری اعلام شد با تصویب نهایی نمایندگان مجلس، مرحله دوم هدفمندی یارانه‌ها از ابتدای سال آینده (1393)، اجرا خواهد شد.
18	28 بهمن 1393، رئیس سازمان مدیریت و برنامه ‌ریزی با اعلام حذف یارانه افراد خارج از کشور، از اجرایی شدن حذف یارانه پردرآمدها خبر داد.
19	محمدباقر نوبخت اضافه کرد: در ۱۰ ماه گذشته تلاش کردیم تا با تکمیل داده‌ ها از ۴۰ پایگاه اطلاعاتی، افراد دارای درآمد کافی را که یارانه تاثیر زیادی بر زندگی آنها ندارد، شناسایی کنیم که حذف این افراد به تدریج انجام می‌شود تا با اعمال دقت کافی، از تبعیض و تنش جلوگیری شود.
20	28 بهمن 1394،حمید بعیدی نژادرئیس هیات کارشناسی تیم مذاکره‌ کننده هسته ‌ای ایران گفت که بانک مرکزی و ۱۵ بانک دیگر ایرانی با موفقیت مراحل فنی اتصال به سوئیفت را طی کرده و تمامی آنها به این شبکه پیام ‌رسان متصل شدند.
21	28 بهمن 1396، مدیر کل مقررات ارزی از اجرای آزمایشی سامانه نیما خبر داد که با استفاده از آن ارز وارد‌کنندگان از بستری امن تامین می‌شود.
22	28 بهمن 1397، شرکت هوندا وادار به فراخوان ۴۳۷ هزار دستگاه از پیکاپ‌های «ریجلاین» و سواری‌های «آکورد» و «تی‌ال‌ایکس» در آمریکا به‌دلیل ریسک آتش‌سوزی شد.
23	شاید این نوع فراخوان‌ها در صنعت خودرو عادی باشد، اما دلیل این فراخوان هوندا کمی عجیب به‌نظر می‌رسد.
24	سازمان ملی ایمنی ترافیک بزرگراه‌ها در آمریکا (NHTSA) می‌گوید قرار گرفتن در معرض اسیدها از جمله مایع شوینده کارواش‌ها می‌تواند منجر به ترک خوردن در پمپ سوخت این خودروها شود که همین امر می‌تواند افزایش ریسک آتش‌سوزی را درپی داشته باشد.
25	منابع: موسسه مطالعات و پژوهش های سیاسی و روزنامه دنیای اقتصاد
