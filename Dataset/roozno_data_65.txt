roozno_data###افشای جزئیاتی از تشکیل دولت جدید عراق:کابینه ۲۳ وزیره است و ظرف ۱۰ روز اعلام می شوند###http://roozno.com//fa/news/412737/افشای-جزئیاتی-از-تشکیل-دولت-جدید-عراقکابینه-۲۳-وزیره-است-و-ظرف-۱۰-روز-اعلام-می-شوند###[]###2020-02-09 16:34:00###۴۱۲۷۳۷###['تشکیل دولت عراق', 'افشای جزئیات']
1
1	«حسین عرب» نماینده ائتلاف البناء در پارلمان عراق روز یکشنبه جزئیاتی از تشکیل دولت جدید عراق به ریاست محمد توفیق علاوی را افشا و تاکید کرد که دولت جدید ۲۳ وزیره خواهد بود و ظرف ۱۰ روز آتی اعلام می شود.
2	به گزارش روز نو ، عرب با اشاره به این موضوع گفت: علاوی موضوع خالی بودن ترکیب کابینه از سهمیه بندی حزبی را با فراکسیون های سیاسی در میان گذاشته است.
3	نوعی چراغ سبز برای تشکیل دولت براساس خواسته نخست وزیر مکلف وجود دارد و احتمال می رود کابینه وی در ۱۰ تا ۱۵ روز آتی نهایی شود.
4	او افزود: ترکیب آتی کابینه متشکل از ۲۳ وزیر و شبیه دولت مستعفی خواهد بود.
5	مجلس نمایندگان در انتخاب یا رد هر وزیر آزاد است.
6	عرب با تاکید بر اینکه علاوی بخش بزرگی از ترکیب دولت را انتخاب کرده و چیز زیادی برای نهایی شدن آن باقی نمانده، افزود: اما با این حال او نام هیچ فردی را تا زمان تقدیم آن به مجلس اعلام نخواهد کرد.
7	این نماینده عراقی با تاکید بر اینکه علاوی در انتخاباتش دقت زیادی به خرج می دهد زیرا احتمال رد نام ها از سوی مجلس را می دهد، افزود: نمایندگان پارلمان به نخست وزیر توصیه کرده اند که شخصیت هایی را انتخاب کند که از خود وزارتخانه ها باشند و از جزئیات کار خود آگاه باشند و از شایستگی کامل برخوردار باشند.
