asriran_1_data###استوکس: می‌خواهم به فوتبال اسکاتلند برگردم چون هنوز می‌توانم بازی کنم###https://www.asriran.com/fa/news/721602/استوکس-می‌خواهم-به-فوتبال-اسکاتلند-برگردم-چون-هنوز-می‌توانم-بازی-کنم###['ورزشی']###2020-04-02 12:32:00###۷۲۱۶۰۲###['استوکس', 'اسکاتلند']
5
1	مهاجم ایرلندی تیم فوتبال پرسپولیس تمایل خود را به بازگشت به فوتبال اسکاتلند نشان داد.
2	به گزارش ایسنا و به نقل از سایت deadlinenews، آنتونی استوکس اعلام آمادگی خود برای بازگشت به فوتبال بریتانیا و همکاری دوباره با تیم هیبرنین اسکاتلند را نشان داد.
3	این مهاجم جمهوری ایرلند اعتراف می‌کند که نگرش خودش در آخرین دوره حضور در هیبرنین اشتباه بوده است، زیرا این باشگاه او را در ژانویه ۲۰۱۸ تنها سه هفته پس از نقض نظم و انضباط در یک اردوی زمستانی، آزاد کرد و قرارداد او را فسخ کرد.
4	او توانسته بود در هیبرنین ۴۴ گل از جمله گل قهرمانی در پیروزی ۳۲ جام حذفی اسکاتلند برابر رنجرز در سال ۲۰۱۶ به ثمر برساند.
5	استوکس تاکنون در ۳ مقطع در تیم هیبرنین بازی کرده و اکنون امیدوار است برای چهارمین بار فرصت حضور در این تیم را به دست بیاورد.
6	استوکس که هنوز تنها ۳۱ سال سن دارد، اعتراف کرده است که امیدوار به شانس دیگری در این تیم است.
7	در همین ارتباط او اضافه کرد: من هیبرنین را دوست داشتم و حتی آخرین باری که در آنجا بودم، دوست داشتم مدت طولانی‌تری بمانم اما این فقط من نبودم که در این تیم تصمیم گیرنده بودم.
8	من احتمالاً می‌توانستم در این باشگاه بمانم اما بعضی اوقات فقط در جای خود ایستاده‌ام و این می‌تواند نقطه ضعف من باشد.
9	ای کاش طولانی‌تر می‌ماندم.
10	وی در ادامه گفت: "من قطعاً می‌خواهم به اسکاتلند یا انگلیس برگردم.
11	کجا فوتبال را پایان می‌دهم؟ نمی‌دانم.
12	صادقانه بگویم، من دوست دارم دوره دیگری در هیبرنین داشته باشم، اما بعید است که چنین اتفاقی بیفتد.
13	"این بازیکن در ژانویه، قرارداد ۶ ماهه با تیم قهرمان لیگ ایران یعنی پرسپولیس به امضا رساند اما به دلیل شیوع کروناویروس، این قرارداد قبل از اینکه وی فرصتی برای پیوستن دوباره به این باشگاه داشته باشد منقضی می‌شود.
