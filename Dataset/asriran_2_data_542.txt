asriran_2_data###پاسخ باشگاه پرسپولیس به گابریل کالدرون درباره تغییرات مدیریتی: این مسائل فقط به مدیرعامل باشگاه مربوط است###https://www.asriran.com/fa/news/706157/پاسخ-باشگاه-پرسپولیس-به-گابریل-کالدرون-درباره-تغییرات-مدیریتی-این-مسائل-فقط-به-مدیرعامل-باشگاه-مربوط-است###['ورزشی']###2019-12-30 12:31:00###۷۰۶۱۵۷###['کالدرون', 'پرسپولیس']
9
1	باشگاه پرسپولیس اولین واکنش خود را نسبت به درخواست ایجاد برخی تغییرات در سیستم مدیریت باشگاه نشان داد.
2	به گزارش مهر، گابریل کالدرون قبل از ترک تهران به مقصد بوینس آیرس آرژانتین برای گذراندن تعطیلات کریسمس جلسه ای را با مدیرعامل باشگاه و هیات مدیره ترتیب داده و خواهان ایجاد تغییرات در کادر مدیریتی تیم و رفتن مشاوران مدیرعامل باشگاه می شود.
3	درخواستی که مورد مخالفت شدید انصاری فرد قرار می گیرد.
4	انصاری فرد به حدی از این موضوع ناراحت می شود که ادامه حضورش در پرسپولیس را منوط به عدم دخالت در تصمیم‌گیری های مدیریتی اش عنوان می کند تا عضوی از هیات مدیره نتواند از درخواست کالدرون حمایت کند.
5	کالدرون هرگونه مکاتبه با پرسپولیس را در ایام تعطیلات زمستانی از طریق مدیر برنامه هابی خود دنبال می کند.
6	از این رو باشگاه پرسپولیس اولین واکنش رسمی خود را به وکیل قانونی او ابلاغ کرد.
7	محمدحسن انصاری فرد مدیرعامل باشگاه پرسپولیس ضمن حمایت همه جانبه از کالدرون با برنامه های فنی او موافقت کامل کرده است و عنوان داشته برای پرداخت قسط دوم قرارداد وی منتظر بازگشت او به تهران و ادامه تمرینات است.
8	مدیرعامل سرخ ها تاکید کرده است مشکلات مالی مربوط به این موضوع را قطعا حل خواهد کرد.
9	همچنین باشگاه پرسپولیس به مدیر برنامه های کالدرون اعلام کرده است مسائل مدیریتی، مربوط به باشگاه پرسپولیس است و مدیرعامل درباره آن تصمیم می‌گیرد.
