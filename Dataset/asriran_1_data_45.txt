asriran_1_data###ائتلاف دو حزب چپ اسرائیل/ شانسمان را در برابر نتانیاهو افزایش می‌دهیم###https://www.asriran.com/fa/news/708785/ائتلاف-دو-حزب-چپ-اسرائیل-شانسمان-را-در-برابر-نتانیاهو-افزایش-می‌دهیم###['بین الملل']###2020-01-14 16:06:00###۷۰۸۷۸۵###['اسرائیل', 'نتانیاهو', 'احزاب', 'چپ', 'ائتلاف', 'اتحاد']
5
1	2 حزب چپگرای اسرائیل در برابر "نتانیاهو" نخست‌وزیر راستگرای فعلی با هم ائتلاف کردند.
2	آنها برای انتخابات 2 مارس به یکدیگر پیوستند تا شانس خود را در برابر حزب لیکود (حزب حاکم) افزاییش دهند.
3	به گزارش عصر ایران به نقل از ، اسرائیل در آستانه سومین انتخابات سراسری در کمتر از یک سال قرار دارد.
4	نتانیاهو و رقیب بزرگش "بنی گانتز" در 2 انتخابات قبلی موفق به تشکیل کابینه ائتلافی نشده‌اند.
5	با وجود دو قطب بزرگ سیاسی که تقریبا شانه به شانه هم پیش‌می‌روند، ائتلاف و اتحاد احزاب کوچکتر می‌تواند در انتخابات بعدی با قدرت زیاد سرنوشت‌ساز باشد.
6	دو حزب "مِرتس" (قدرت/ نیرو) و "کارگر" لیست جدیدی با نام "امت" به معنای "حقیقت" را ارائه کردند.
7	"کارگر" به رهبری "امیر پرتز" و "حزب مرتس" به رهبری "نیتزان هورویتز" به این توافق رسیدند.
8	آنها در بیانیه‌ای مشترک اعلام کردند: پرتز و هورویتز بر پیام اتحاد و امید به تحولات بزرگ در دوره پسا نتانیاهو در قلب سیاسی و اجتماعی دولت آتی تاکید دارند.
9	احزاب کارگر و مرتس در انتخابات سپتامبر گذشته به ترتیب 6 و 5 کرسی از 120 کرسی پارلمان اسرائیل را بردند.
10	آنها باید حداقل 3.
11	25 درصد آرا را برای انتخابات بعدی ماه مارس به دست آورند.
12	پرتز (رهبر حزب کارگر ) در کنار هورویتز (رهبر حزب مرتس) در کنفرانس مطبوعاتی اعلام کرد: برای اینکه شانس پیروزی در برابر نتانیاهو را داشته باشیم، منافع مشترک ما بر اختلافات حزبی ارجح است.
13	نتانیاهو طولانی‌ترین نخست‌وزیری اسرائیل را در کارنامه خود دارد و قول داده به عنوان ارشدترین مقام سیاسی به کار خود ادامه دهد.
14	این در حالی است که او به 3 پرونده فساد مجزا متهم شده است.
15	وی در ماه‌های گذشته خواستار مصونیت قضایی شده بود اما پارلمان چنین مجوزی نداد.
16	گانتز رقیب اصلی نتانیاهو که ریاست حزب "آبی سفید" را برعهده دارد، اتحاد احزاب چپ را ستود.
17	وی گفت: خوشحالم که همه چیز به خوبی کار می‌کند و این اتحاد را تحسین می‌کنم.
18	او افزود: باید یک حزب در سمت چپ آبی‌ سفیدها قرار گیرد و این حزب نیز در مرکز سکوی سیاسی باشد.
19	اما هورویتز اظهارات گانتز را رد کرد و گفت: اسرائیلی‌های حزب راست نیز می‌توانند به آبی سفیدها رای دهند.
20	به گفته رسانه‌های اسرائیل در روز دوشنبه احزاب راست افراطی نیز مذاکراتی را برای ائتلاف پیش از رای گیری انجام دادند.
21	پارلمان اسرائیل موسوم به کنست دارای 120 کرسی است و حزب پیروز باید به تنهایی یا با ائتلاف بتواند 60 به علاوه یک کرسی را در اختیار خود بگیرد تا بتواند کابینه بعدی را تشکیل دهد.
22	در این صورت رهبری حزب یا ائتلاف، نخست وزیر می‌‎شود.
23	در دو انتخابات قبلی اسرائیل، هیچ کدام از احزاب یا ائتلاف‌ها نتوانستند اکثریت نصف به علاوه یک را تشکیل دهند در نتیجه انتخابات پارلمانی برای سومین بار برگزار می شود.
