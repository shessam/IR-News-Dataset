roozno_data###ورقی که به یکباره به نفع بایدن برگشت: آیا سندرز می تواند دوباره ترمز جو بایدن را بکشد؟!###http://roozno.com//fa/news/417207/ورقی-که-به-یکباره-به-نفع-بایدن-برگشت-آیا-سندرز-می-تواند-دوباره-ترمز-جو-بایدن-را-بکشد###[]###2020-03-07 15:09:00###۴۱۷۲۰۷###['سندرز', 'جوبایدن']
1@@@2@@@3@@@4
1	روز شنبه، برنی سندرز اصلی‌ترین شانس پیروزی در سه شنبه بزرگ بود، اما به یکباره با پیروزی بزرگ بایدن در کارولینای جنوبی و کنار رفتن امی کلوبوچار و پیت بوتجیجاز رقابت‌های انتخاباتی به نفع معاون سابق رئیس‌جمهوری ورق برگشت.
2	ضمن اینکه بزرگان حزب نیز از بایدن حمایت کردند.
3	این حمایت‌ها به نوعی کمپین بایدن را دوباره احیا کرد.
4	در سه شنبه بزرگ وی برنده انتخابات درون حزبی در آلاباما، آرکانزاس، ماین، ماساچوست، مینه سوتا، کارولینای شمالی، اوکلاهما، تنسی و ویرجینیا شد.
5	به گزارش روز نو ، سایت "The Nation" با اشاره به پیروزی بزرگ باید در سه شنبه بزرگ از راهکارهایی گفت که سندرز برای بازگشت دوباره به رقابت ها می تواند به کار ببند، در ادامه این مقاله به قلم هیر را می خوانید: این حمایت‌ها به نوعی کمپین بایدن را دوباره احیا کرد.
6	در سه شنبه بزرگ وی برنده انتخابات درون حزبی در آلاباما، آرکانزاس، ماین، ماساچوست، مینه سوتا، کارولینای شمالی، اوکلاهما، تنسی و ویرجینیا شد.
7	بعد از او سندرز سهم کمتری از ایالت‌ها را کسب و تنها در ایالت‌های کلرادو، یوتا و ورمونت به صورت قطعی به پیروزی رسید.
8	در این بین تکلیف کالیفرنیا و تگزاس در روزهای آینده مشخص خواهد شد، هرچند که پیش‌بینی می‌شود سندرز در کالیفرنیا و بایدن در تگزاس به پیروزی هر چند خفیفی برسند.
9	نتایج کلی به احتمال زیاد منجر به کسب 100 امتیاز برای بایدن خواهد شد.
10	سه‌شنبه بزرگ یک شب فوق‌العاده دشوار برای سندرز بود.
11	کمپین بایدن حالا به نظر می‌رسد مزد سرمایه‌گذاری‌هایش را دریافت کرده است.
12	بایدن حالا با توجه به پیروزی بر رقیبان خود آن‌ هم در ایالت‌های بزرگ این شانس را دارد که خودش را به عنوان کاندیدایی معرفی کند که می‌تواند در حزب وحدت ایجاد کند.
13	اکنون که مایکل بلومبرگ نیز به نفع بایدن کنار رفته، سهم آرا معاون سابق رئیس‌جمهوری از این هم بیشتر خواهد شد.
14	هنوز این رقابت به پایان نرسیده و پیروزی سندرز در کالیفرنیا و نزدیکی آرا در تگزاس گواهی از مبارزات انتخاباتی است که بسیار متنوع تر و پویاتر از سال 2016 است، اما واضح است که کمپین سندرز برای کاهش این شکاف، مجبور به بازنگری در برخی استراتژی‌های خود است.
15	سندرز تا حدی دموکرات‌ها معتدل را از خود دور کرده بنابراین باید تلاشی در همراهی آن‌ها با چپ‌گرا‌ها داشته باشد.
16	اکنون شاید سوال اصلی این باشد که الیزابت وارن چه خواهد کرد؟ فیض شکیر، مشاور سندرز به نیویورک تایمز گفت: ما هر تصمیمی که وارن بگیرد به آن احترام خواهیم گذاشت.
17	وی افزود که باید به وارن فرصت داد تا بهترین تصمیم را بگیرد.
18	به هر حال اگر وارن حاضر به حمایت از سندرز شود، برنی می‌تواند امیدوار باشد که هر چه سریع‌تر در جبهه چپ‌گرا‌ها انسجام کافی ایجاد شود.
19	سندرز همچنین مجبور است فعالیتهای خود را بازتعریف کند.
20	خوشبختانه، کارهای زیادی وجود دارد که او می‌تواند انجام دهد.
21	سندرز در بسیاری از حوزه‌ها رویکردی به مراتب قاطعانه‌تر از بایدن دارد که در صحنه عمل مشخص خواهد شد.
22	علاوه بر این، سندرز می‌تواند مواضع غیرقابل انکار بایدن در مورد بی‌توجهی به امنیت اجتماعی و همچنین پشتیبانی وی از جنگ عراق را برجسته کند.
23	با نزدیک‌ شدن به رقابت‌های انتخاباتی در میشیگان و پنسیلوانیا ، سندرز می‌تواند با تاکید بر حمایت بایدن از نفتا توجه قشر کارگر را به سمت خود بیشتر جلب کند.
24	همانطور که اریک لوویز در مجله نیویورک خاطرنشان کرد، وضعیت سندرز به عنوان یک انقلابی سیاسی توانایی او را برای درخواست تجدید نظر در حزب کم کرده است.
25	لوویتز معتقد است: تقریباً همه نظرسنجی‌های ما در مورد رأی دهندگان معتبر دموکراتیک حاکی از آن است که اکثریت آنها به شکست دونالد ترامپ اهمیت بیشتری تا پیروزی سوسیالیسم در مبارزات داخلی حزب دموکرات می‌دهند.
26	این نظرسنجی‌ها همچنین حاکی از این بود که برخی از دموکرات‌ها کاملاً به این فکر افتاده‌اند که سندرز بهترین گزینه برای اتحاد و شکست ترامپ است.
27	اگر اظهارات لوویتز درست باشد، بهترین کاری که سندرز می‌تواند بکند، این است که در ادامه رقابت درون حزبی موضوعات را چالشی‌تر کند.
28	رأی دهندگان امروز بسیار بیشتر به امنیت اجتماعی، جنگهای بی پایان در خاورمیانه و توافق نامه‌های تجارت آزاد که اقتصاد میانه غربی را به خطر انداخته، اهمیت می‌دهند و برنی هم باید بر این موضوعات تاکید بیشتری داشته باشد.
29	موضوع مهم دیگر قدرت مانور سندرز در بین گروه‌های سنی است.
30	سندرز نیز مانند کاندیدایی دیگر تا به حال نتوانسته رأی دهندگان زیر 45 سال را کاملا به خود جلب کند.
31	این‌ها اکنون بزرگترین گروه‌های انتخاباتی هستند، اما تعداد مشارکت آنها بسیار پایین تر از بزرگ‌سال‌ها است.
32	سندرز باید بیشتر تمرکز خود را بر جوانان بگذارد چرا که دموکرات‌های قدیمی به اندازه کافی از ترامپ نفرت دارند که به او رای ندهند، اما جوانان باید به نوعی برای شرکت در انتخابات به نفع سندرز به هیجان بیایند.
33	آخرین کاری که سندرز باید انجام دهد این است که از حمله به دموکرات‌های معتدل اجتناب کند.
34	سه شنبه شب، ماریانا ویلیامسون یکی از هواداران سندرز در مورد سه‌شنبه بزرگ توییت کرد: این یک قیام نبود.
35	این یک کودتا بود.
36	روسیگیت مولر، استیضاح این‌ها هیچکدام کودتا نبودند، آنچه دیروز اتفاق افتاد، کودتا بود و ما آن را عقب خواهیم زد.
37	البته او چند دقیقه بعد این توییت را حذف کرد.
38	این نوع از اظهارات بدون شک موقعیت سندرز را تضعیف خواهد کرد.
39	سندرز هنوز یکی از دو مدعی اصلی کاندیداتوری حزب در انتخابات اصلی است.
40	به همین خاطر او باید استدلال‌هایی را مطرح کند که بتواند آرا طیف خاکستری را پست سر خود بیاورد.
41	نواندیش
