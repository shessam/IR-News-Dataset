tabnak_data###مقتدی صدر: کلاه‌آبی‌ها به شناسایی خرابکاران کمک کنند###https://www.tabnak.ir/fa/news/957109/مقتدی-صدر-کلاه‌آبی‌ها-به-شناسایی-خرابکاران-کمک-کنند###[]###2020-02-06 00:44:00###۹۵۷۱۰۹###['مقتدا صدر', 'کلاه آبی', 'سازمان ملل']
1
1	رهبر جریان صدر عراق امروز(چهارشنبه) از نیروهای موسوم به "کلاه‌آبی‌ها" خواست تا با همکاری نیروهای امنیتی زمینه را برای شناسایی خرابکاران فراهم کنند.
2	به گزارش ایسنا، به نقل از سایت سومریه نیوز، مقتدی صدر، رهبر جریان صدر عراق در توئیت جدیدی که امروز(چهارشنبه) منتشر کرد، نوشت: هیچ تفاوتی میان طوایف مختلف عراقی اعم از اسلامی، سکولار، کمونیست، مسلمان، مسیحی، ایزدی، عربی، کرد، ترکمانی، شبکی، صابئی و فیلی وجود ندارد.
3	همه ما متعلق به عراق هستیم.
4	درود بر طوایف عراقی و درود بر انقلابیون عراقی.
5	وی عنوان کرد: هیچ تبعیضی میان طوایف عراقی وجود ندارد؛ مگر کسانی که برنامه های خارجی دارند و به دنبال فتنه انگیزی هستند، علیه مردم عراق سلاح به دست می‌گیرند و یا اینکه از طریق بستن ساختمان‌های آموزشی به دنبال جلوگیری از پیشرفت علمی هستند.
6	همچنین کسانی که می‌خواهند زندگی روزمره را به تعطیلی بکشانند.
7	این افراد از ما عراقی‌های وطن‌دوست نیستند.
8	رهبر جریان صدر عراق گفت: بیاید تا با یاری نیروهای امنیتی دلاورمان خرابکاران و مدعیان وطن پرستی را شناسایی کنیم.
9	کلاه‌آبی‌های عزیز و غیور با صلح، محبت و دوستی مسیر را برای این امر هموار کنند.
