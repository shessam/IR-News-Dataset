roozno_data###تلفات ویروس کرونا در ایران به ۳۴ نفر رسید/۳۸۸ نفر مبتلا شده‌‌اند###http://roozno.com//fa/news/415894/تلفات-ویروس-کرونا-در-ایران-به-۳۴-نفر-رسید۳۸۸-نفر-مبتلا-شده‌‌اند###[]###2020-02-28 14:38:00###۴۱۵۸۹۴###['تلفات ویروس کرونا', 'وزارت بهداشت']
1@@@2
1	رئیس مرکز روابط عمومی و اطلاع رسانی وزارت بهداشت اعلام کرد: آمار ابتلای قطعی به ویروس کرونای جدید در کشور با افزایش ۱۴۳ مورد جدید به ۳۸۸ نفر رسید.
2	۷۳ نفر ظرف روزهای گذشته بهبود یافتند و ۳۴ نفر فوت کرده‌اند.
3	کیانوش جهانپور روز جمعه درباره آخرین آمار ابتلای قطعی و فوت ناشی از ویروس کرونا در کشور بیان کرد: از ظهر دیروز تاکنون ۱۴۳ مورد تشخیص قطعی ویروس کرونا در کشور گزارش شده است.
4	استان تهران ۶۴ نفر مورد جدید، استان گیلان ۲۵ مورد، استان قم ۱۶ مورد، استان اصفهان ۱۰ مورد، مازندران ۶ مورد جدید، اردبیل یک مورد، البرز ۳ مورد، سمنان ۲ مورد، کردستان ۲ مورد، قزوین ۲ مورد، آذربایجان شرقی ۴ مورد، خوزستان ۳ مورد، گلستان ۲ مورد تشخیص داده شده است.
5	از این تعداد ۸ نفر فوت کردند.
6	وی ادامه داد: در نتیجه مجموع مبتلایان در کشور ۳۸۸ نفر است.
7	جهانپور گفت: میانگین سن بستری بیش از ۵۰ سال و میانگین سنی فوت شدگان بالای ۶۰ سال گزارش شده است.
8	رئیس مرکز روابط عمومی و اطلاع رسانی وزارت بهداشت اظهار کرد: امروز پنجمین جلسه ستاد مبارزه با کرونا با حضور معاون اول رییس جمهوری برگزار شد.
9	وی گفت: ۸۰ تا ۹۰ درصد پیشرفت در مقابله با ویروس کرونا به خود مراقبتی، رعایت نکات بهداشت فردی و عمومی و توصیه‌های اکید در زمینه کاهش مراودات و سفرهای شهری و بین شهری اتفاق می‌افتد.
10	ورود به برخی استان‌ها بالاست.
11	در گزارش وزیر راه مشاهده شد که استان مازندران یکی از استان‌هایی بوده که تعداد اتومبیل‌های ورودی بسیار بیشتر از اتومبیل‌های خروجی بوده است.
12	جهانپور ادامه داد: مثل روزهای گذشته تاکید می‌کنیم که هیچ جا امن‌تر از خانه‌ها و شهرهای خودمان در برابر ویروس کرونا نیست.
13	رئیس مرکز روابط عمومی و اطلاع رسانی وزارت بهداشت اظهار کرد: اقدامات حمایتی دولت و نظام سلامت در همکاری با سایر ارگان‌ها و وزارتخانه‌ها ادامه دارد و توسعه خواهد یافت و امیدواریم با هم افزایی به بهترین نقطه برسیم.
