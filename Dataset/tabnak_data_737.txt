tabnak_data###ترکیه: مذاکرات با روسیه درباره ادلب نتایج رضایت‌بخشی دربرنداشت###https://www.tabnak.ir/fa/news/960179/ترکیه-مذاکرات-با-روسیه-درباره-ادلب-نتایج-رضایت‌بخشی-دربرنداشت###[]###2020-02-19 09:11:00###۹۶۰۱۷۹###['ترکیه', 'ادلب', 'روسیه']
1
1	سخنگوی نهاد ریاست‌جمهوری ترکیه اعلام کرد، مذاکرات با مسکو درباره ادلب نتایج رضایت‌بخشی دربرنداشت و مذاکرات بین دو طرف روسیه و ترکیه ادامه خواهد داشت.
2	به گزارش ایسنا، به نقل از خبرگزاری آناتولی، ابراهیم کالین، سخنگوی نهاد ریاست جمهوری ترکیه پس از نشست کابینه وزرا طی سخنانی در جمع خبرنگاران در مجتمع ریاست جمهوری این کشور در آنکارا اظهار کرد: خط مشی اصلی ما در ادلب بازگشت به اجرای توافق سوچی است.
3	وی همچنین در رابطه با روند مذاکرات با روسیه در مورد ادلب سوریه تصریح کرد: تاکنون نتیجه مطلوب و رضایت‌بخشی از مذاکرات حاصل نشده است.
4	ما برنامه و نقشه ارائه شده را نپذیرفتیم.
5	کالین در باره محل استقرار پست‌های دیده‌بانی ترکیه در ادلب نیز گفت: تغییر محل استقرار پست‌های دیده‌بانی کشور در ادلب مطرح نیست.
6	کسی شک نداشته باشد که در صورت حمله به سربازان‌مان در ادلب با شدیدترین شکل ممکن پاسخ خواهیم داد.
7	استحکامات و ارسال محموله‌های نظامی به منطقه برای حفاظت از غیرنظامیان در ادلب ادامه خواهد یافت.
8	سخنگوی ریاست جمهوری ترکیه همچنین در رابطه با حمله موشکی نیروهای خلیفه حفتر به بندر طرابلس پایتخت لیبی گفت: یک حمله ایذایی انجام شد و به هدف اصابت نکرد.
9	بلافاصله پاسخ متقابل نیز داده شد.
