asriran_2_data###جبهه اصولگرایی که برای حذف لاریجانی از قم تشکیل شد###https://www.asriran.com/fa/news/697671/جبهه-اصولگرایی-که-برای-حذف-لاریجانی-از-قم-تشکیل-شد###['سیاسی']###2019-11-10 14:32:00###۶۹۷۶۷۱###['اصول گرایی', 'لاریجانی']
3
1	جبهه شورای اصولگرایان استان قم که این روزها با انتخاب نامزدهای مورد حمایت خود برای انتخابات مجلس یازدهم بر سر زبان ‌ها افتاده است، چند ماهی است که با اطلاع کمیسیون ماده ۱۰ احزاب، فعالیت انتخاباتی را آغاز کرده است.
2	حمید ملانوری مدیرکل سیاسی وزارت کشور در روز ۱۲ خرداد اعلام کرده بود که جبهه شورای هماهنگی اصولگرایان استان قم به مدت یک سال و در موضوع انتخابات مجلس شورای اسلامی و خبرگان رهبری فعالیت خواهد کرد.
3	این جبهه از شش حزب اصولگرا به نام‌های جمعیت ایثارگران انقلاب اسلامی، جمعیت جانبازان انقلاب اسلامی، جمعیت وفاداران انقلاب اسلامی، جمعیت پیشرفت و عدالت انقلاب اسلامی، جمعیت آبادگران انقلاب اسلامی و جمعیت رهپویان انقلاب اسلامی تشکیل شده است.
4	احمد امیرآبادی فراهانی نماینده مردم قم در مجلس دهم تقاضای تشکیل این جبهه را اعلام کرده است.
5	محدوده فعالیت این جبهه در استان قم و موضوع فعالیت هم انتخابات مجلس یازدهم و میان‌دوره ای خبرگان رهبری است.
6	این جبهه احمد امیرآبادی فراهانی و مجتبی ذوالنور نمایندگان فعلی قم و همچنین علیرضا زاکانی را به عنوان نامزدهای مورد حمایت خود برای انتخابات مجلس اعلام کرده است.
7	امیرآبادی فراهانی درباره روند انتخاب لیست سه نفره این جبهه اظهار کرده است که «شورای اصولگرایان قم هیچ رزومه‌ای از علی لاریجانی نخواسته و لاریجانی هم رزومه‌ای را به شورا ارائه نکرده است.
8	»البته جبهه شورای اصولگرایان استان قم در شرایطی اسامی نامزدهای مورد حمایت خود در انتخابات مجلس یازدهم را اعلام کرده که کار ثبت نام نامزدهای این انتخابات از دهم آذر تا شانزدهم این ماه انجام و پس از آن شورای نگهبان وارد مرحله برررسی صلاحیت این اشخاص جهت ورود به رقابت‌های انتخاباتی می‌شود.
9	علی لاریجانی هنوز اعلام نکرده است که در انتخابات مجلس شرکت می کند یا خیر اما محمد مهاجری فعال رسانه‌ای اصولگرا به ایسنا گفته است که «اطلاع دارم که علی لاریجانی از یک سال پیش به نزدیکان خود اعلام کرده است که نامزد انتخابات مجلس یازدهم از هیچ حوزه‌ای نخواهد شد.
10	»
