tabnak_data###انتقاد روسیه از دروغ‌پردازی آمریکا درباره غنی‌سازی ایران###https://www.tabnak.ir/fa/news/953350/انتقاد-روسیه-از-دروغ‌پردازی-آمریکا-درباره-غنی‌سازی-ایران###['صفحه نخست', 'بین\u200cالملل']###2020-01-21 09:11:00###۹۵۳۳۵۰###['روسیه', 'انتقاد', 'آمریکا', 'دروغ پردازی', 'ایران', 'غنی سازی']
1
1	وزارت خارجه روسیه در بیانیه‌ای به شدت از تحریف واقعیت و اسطوره‌سازی نماینده ویژه آمریکا در امور ایران درباره برنامه هسته‌ای تهران انتقاد کرد.
2	به گزارش «تابناک» به نقل از العالم، وزارت خارجه روسیه به شدت از ادعا‌های «برایان هوک» نماینده ویژه آمریکا در امور ایران در خصوص معیار‌های سازمان‌ملل که ایران را از فعالیت‌های غنی سازی منع می‌کند انتقاد و آن را اسطوره سازی و تحریف واقعیت توصیف کرد.
3	در بیانیه وزارت خارجه روسیه آمده است: «باعث تاسف است که چنین اسطوره سازی در سخنان هوک به نوعی به رویکرد آمریکا درباره عدم انتشار هسته‌ای تبدیل شده است.
4	افسوس که پیچاندن آشکار حقایق شناخته شده، به کار معمول نماینده یکی از بزرگترین قدرت‌های جهان تبدیل شده و اختیاراتی را درباره عدم اشاعه هسته‌ای ادعا می‌کند.
5	»بر اساس گفته وزارت امور خارجه روسیه، اظهارات هوک در واقع شورای امنیت سازمان ملل را متهم به تصویب قطعنامه‌ای کرده که بر خلاف معاهده عدم اشاعه هسته‌ای است.
6	وزارت خارجه روسیه تاکید کرد: «این پیمان به تمامی کشور‌هایی که آن را امضا کرده‌اند حق استفاده صلح‌آمیز از انرژی هسته‌ای را می‌دهد.
7	ماده چهارم این پیمان اعلام می‌کند که هیچ چیزی در این پیمان نباید به گونه‌ای تفسیر شود که بر حق خلل ناپذیر تمامی اعضای این پیمان برای توسعه تحقیقات، تولید و استفاده از انرژی هسته‌ای برای مقاصد صلح‌آمیز بدون تبعیض و در انطباق با ماده اول و دوم این معاهده تاثیر بگذارد.
8	»در ادامه این بیانیه آمده است: «ما تلاش‌ها برای معرفی کردن رویکر‌های ملی آمریکا ونیازمندی هایش به عنوان معیار‌های بین‌المللی را به خصوص تحت نام سازمان ملل را رد می‌کنیم و هیچ کسی به آمریکا این اختیار را نداده که چنین اقدامی کند.
9	»هوک روز جمعه در مصاحبه‌ای مدعی شده بود که موضع آمریکا این است که ایران نباید هیچ‌گونه غنی‌سازی اورانیوم داشته باشد.
10	وی مدعی شد که سازمان ملل در سال‌های ۲۰۰۶ و ۲۰۰۷ قطعنامه‌هایی را تصویب کرد که طی آن ایران را از غنی‌سازی منع کرده است.
11	به ادعای وی، معیار‌های سازمان ملل ایران را از غنی‌سازی اورانیوم منع می‌کند!
