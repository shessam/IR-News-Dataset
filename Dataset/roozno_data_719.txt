roozno_data###آمریکا با تعلیق برخی از تحریم‌های ایران موافقت کرد###http://roozno.com//fa/news/419082/آمریکا-با-تعلیق-برخی-از-تحریم‌های-ایران-موافقت-کرد###[]###2020-03-19 11:27:00###۴۱۹۰۸۲###['آمریکا', 'تحریم های ایران']
1@@@2
1	مدیر سازمان جهانی بهداشت به شبکه لبنانی «المیادین» ضمن مخالفت با سیاسی کردن ویروس کرونا گفت، آمریکا با تعلیق برخی از تحریم‌های ایران موافقت کرد.
2	به گفته او، این تحریم ها به ویژه مربوط به تسهیل اقدامات بانکی است.
3	«تدروس آدهانوم گبریسوس» مدیر سازمان جهانی بهداشت به شبکه لبنانی «المیادین» گفت، با «مایک پامپئو» وزیر خارجه آمریکا درباره حمایت از ایران و تسهیل اقدامات بانکی در زمان اضطراری صحبت کرده است.
4	به گزارش روز نو ، وی در پاسخ به سوال المیادین درباره کمک سازمان جهانی بهداشت برای کم کردن از تبعات «محاصره آمریکا علیه ایران» در سایه انتشار کرونا گفت: تماسی با وزیر خارجه آمریکا داشته‌ام و در این تماس بر ضرورت حمایت از ایران در مقابله با بیماری کرونا تمرکز داشتیم.
5	به نوشته فارس، آدهانوم ادامه داد: آمریکا با تعلیق برخی تحریم‌ها علیه ایران بویژه تحریم‌های مربوط به تسهیل اقدامات بانکی در موارد فوق‌العاده موافقت کرده است.
6	مدیر سازمان جهانی بهداشت سپس از کشورهای دیگر جهان که با تجهیزات ویژه مبارزه با کرونا به ایران کمک کردند، قدردانی کرد.
7	وی افزود، تعدادی مبتلایان به کرونا در جهان به بیش از ۲۰۰ هزار نفر رسیده و تعداد فوتی‌ها از هشت هزار نفر گذشته است که ۸۰ درصد مبتلایان مربوط به چین و اروپا هستند.
8	«مایک رایان» مدیر اجرایی سازمان جهانی بهداشت هم به شبکه المیادین گفت، این سازمان با ایران دائما در تماس است.
9	وی افزود: همه باید از سیاسی کردن موضوع در بحرانی که جهان فعلا با آن درگیر است ، خودداری کنند.
10	ما برای آزادسازی نیازهای فوق‌العاده و لازم و تأمین تضمین‌ها به شرکت‌ها با هدف اینکه بدون ترس از عواقب کار کنند، به کار در سطح جزئیات در ایران ادامه می‌دهیم.
