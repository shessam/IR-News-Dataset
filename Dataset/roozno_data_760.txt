roozno_data###تعداد فوتی های کرونا در کشور به ۲۶۴۰ نفر رسید / شمار کل مبتلایان ۳۸ هزار و ۳۰۹ نفر، بهبودیافتگان ۱۲ هزار و ۳۹۱ نفر / ۳۴۶۷ نفر در وضعیت شدید بیماری قرار دارند###http://roozno.com//fa/news/419947/تعداد-فوتی-های-کرونا-در-کشور-به-۲۶۴۰-نفر-رسید-شمار-کل-مبتلایان-۳۸-هزار-و-۳۰۹-نفر-بهبودیافتگان-۱۲-هزار-و-۳۹۱-نفر-۳۴۶۷-نفر-در-وضعیت-شدید-بیماری-قرار-دارند###[]###2020-03-29 14:25:00###۴۱۹۹۴۷###['تعداد فوتی های کرونا']
1
1	رییس مرکز روابط عمومی و اطلاع رسانی وزارت بهداشت اعلام کرد: تاکنون ۳۸ هزار و ۳۰۹ نفر در کشور به طور قطعی به ویروس کرونا مبتلا شده و ۲۶۴۰ نفر به علت ابتلا به این ویروس فوت کرده و ۱۲ هزار و ۳۹۱ نفر نیز بهبود یافته‌اند.
2	کیانوش جهانپور روز یکشنبه درباره آخرین آمار مبتلایان به ویروس کرونا در کشور و موارد فوت ناشی از ابتلا به این ویروس بیان کرد: از ظهر دیروز تا امروز ۱۰ فروردین ۱۳۹۹ و بر اساس معیار‌های قطعی تشخیصی، ۲۹۰۱ بیمار جدید مبتلا به کووید ۱۹ در کشور شناسایی شدند و مجموع بیماران شناسایی شده بر اثر این بیماری به ۳۸ هزار و ۳۰۹ مورد رسید.
3	وی ادامه داد: خوشحالیم که تاکنون ۱۲ هزار و ۳۹۱ نفر از بیماران بهبود یافته و ترخیص شده اند و این روند ادامه دارد.
4	جهانپور گفت: متاسفانه در طول ۲۴ ساعت گذشته، ۱۲۳ نفر از بیماران مبتلا به کووید۱۹ در کشور جان خود را از دست دادند و مجموع قربانیان این بیماری در کشور به ۲۶۴۰ نفر رسید.
5	وی افزود: ۳۴۶۷ نفر از بیماران در وضعیت شدید این بیماری قرار دارند.
6	رئیس مرکز روابط عمومی و اطلاع رسانی وزارت بهداشت گفت: دانشگاه علوم پزشکی مجازی اقدام به تولید محتوای علمی و تخصصی مربوط به کرونا ویروس کرده که برای همه مفید و قابل استفاده است.
7	مردم می‌توانند برای بهره مندی از تولیدات علمی و مورد تایید وزارت بهداشت در زمینه کرونا به سامانه arman.
8	vums.
9	ac.
10	ir/corona مراجعه کنند.
