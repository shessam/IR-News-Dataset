asriran_1_data###رانگلر JPP 20 با همکاری موپار؛ بازگشت یک آفرودر سنتی در مدل سال! (+تصاویر)###https://www.asriran.com/fa/news/713030/رانگلر-jpp-20-با-همکاری-موپار-بازگشت-یک-آفرودر-سنتی-در-مدل-سال-تصاویر###['اقتصادی']###2020-02-10 00:02:00###۷۱۳۰۳۰###['جیپ', 'رانگلر', 'موپار', 'خودرو', 'عصرایران']
4
1	رانگلر یکی از نام های باسابقه و البته جذاب در صنعت خودروی آمریکا محسوب می شود.
2	این محصول از سال 1987 روی خط تولید قرار دارد و تاکنون ویرایش های متنوعی از آن در 4 نسل ارائه شده است.
3	بدین ترتیب رانگلر طی دوران حضور در بازار جهانی، خود را به عنوان یک شاخص معرفی کرده است.
4	به اعتقاد کارشناسان؛ مهمترین ویژگی رانگلر که عامل محبوبیت آن نیز بوده سادگی طراحی و قابلیت شخصی سازی های بسیار متنوع است.
5	با این توضیحات سراغ یکی از جذاب ترین نسخه های رانگلر می رویم که در واقع نمونه تیونینگ "رانگلر جی پی پی 20 مدل 2020" از محسوب می شود.
6	کمپانی کرایسلر زیرمجموعه خود به نام موپار را در سال 1929 تاسیس کرد.
7	این شرکت در زمینه تولید قطعات تولیدات کرایسلر مانند جیپ و داج فعالیت دارد و البته ارائه تولیدات سفارشی سازی نیز بخشی از فعالیت های آنرا تشکیل داده است.
8	این مجموعه هم اکنون متعلق به ائتلاف فیات کرایسلر اتومبیلز است.
9	همانطور که در تصاویر مشاهده می شود؛ جی پی پی 20 موپار یک تمام عیار است که البته طراحی خاص درب ها و سقف آن شرایطی را ایجاد می کند تا بالاترین درک ممکن از هیجان آفرود برای سرنشینان آن نیز ممکن باشد.
10	استفاده از بامپر(سپر) جدید، تم دو رنگ بدنه، رنگ دارای بافت پودری برای بخش های مشکی بدنه و محافظ ها، رینگ و لاستیک آفرودی، دی رینگ های تقویت شده برای تحمل کشش بالا، طناب 30 متری از الیاف مصنوعی فوق العاده مقاوم با روکش ضد آب و غیره از جمله جزئیات افزوده شده به مدل جی پی پی موپار هستند.
11	این محصول در دو رنگ آبی اقیانوسی و سفید قابل سفارش است.
12	البته این رنگ ها به عنوان تم اصلی درنظر گرفته می شوند و مکمل ها شامل رنگ مشکی برای بامپرها و گاردها و همچنین طرح گرافیکی پرچم آمریکا برای درپوش موتور نیز بخشی از نمای ظاهری خودرو را به خود اختصاص می دهند.
13	باتوجه به استفاده از کیت تعلیق جدید، ارتفاع خودرو به میزان 5 سانتیمتر افزایش یافته است.
14	در این محصول سه گزینه برای پیشرانه پیش روی مشتریان قرار دارد:نمونه 2 لیتری 4 سیلندر توربو، نمونه 3 لیتری 6 سیلندر اکودیزل و نمونه 3.
15	6 لیتری 6 سیلندر بنزینی که تمامی این موتورها با جعبه دنده 8 سرعته اتوماتیک هماهنگ خواهند شد.
