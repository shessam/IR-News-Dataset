sobhane1###nan###http://sobhanehonline.com/fa/news/208295/۱۶۷-مسافر-و-۹-خدمه-جان-باختند-عکس###گوناگون###2020-01-08 10:27:00###۲۰۸۲۹۵###['سازمان هواپیمایی', 'سقوط هواپیما', 'مسافران']
1
1	سازمان هواپیمایی کشوری در اطلاعیه‌ای با اشاره به این‌که هواپیمای سقوط کرده اوکراینی ۱۶۷ مسافر و ۹ خدمه داشته، اعلام کرد که برسی‌های اولیه حاکی از جان باختن تمام سرنشینان هواپیماست.
2	در این اطلاعیه آمده است: یک فروند هواپیمای بوئینگ ۸۰۰۷۳۷ متعلق به شرکت هواپیمایی اوکراین اینترنشنال با علامت ثبت URPSR که با شماره پرواز ۷۵۲ در ساعت ۶:۱۲ روز چهارشنبه ۱۳۹۸/۱۰/۱۸ از فرودگاه امام خمینی (ره) به مقصد کیف پرواز کرده بود، پس از قطع ارتباطات با بخش کنترل ترافیک در ساعت ۶:۱۸ در حوالی صبا شهر از توابع استان تهران سقوط کرد.
3	هواپیما دارای ۱۶۷ مسافر و ۹نفر خدمه پروازی بوده و برسی‌های اولیه حاکی از جان باختن تمام سرنشینان هواپیماست.
4	گروه‌های تجسس و نجات به محل سانحه اعزام شده اند و گروه بررسی سانحه مطابق استاندارد‌های جهانی تشکیل شده و فرایند جمع آوری اطلاعات و بررسی سانحه آغاز شده است.
5	بیشتر مسافران هواپیما، اتباع جمهوری اسلامی ایران بوده اند و مسافرانی با سایر ملیت‌ها نیز در این پرواز حضور داشتند.
6	جزییات بیشتر و نتایج بررسی‌ها پس از گزارش گروه بررسی سانحه، اطلاع رسانی خواهد شد.
