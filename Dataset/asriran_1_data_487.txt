asriran_1_data###بی‌انضباطی‌های تمام‌نشدنی و توجیه عجیب استوکس برای نیامدن به ایران/ خروج از لیست 18 نفره پرسپولیس###https://www.asriran.com/fa/news/714907/بی‌انضباطی‌های-تمام‌نشدنی-و-توجیه-عجیب-استوکس-برای-نیامدن-به-ایران-خروج-از-لیست-18-نفره-پرسپولیس###['ورزشی']###2020-02-22 10:17:00###۷۱۴۹۰۷###['استوکس', 'پرسپولیس']
14
1	مهاجم پرحاشیه تیم فوتبال پرسپولیس که در آستانه دیدار فردا با سپاهان به مرخصی رفته ادعای جالبی در مورد بی‌انضباطی اخیر خود داشته است.
2	به گزارش تسنیم، در روز‌هایی که نمایندگان باشگاه پرسپولیس در دبی چند روزی در انتظار آمدن آنتونی استوکس برای قرارداد بستن با وی بودند، کارشناسان زیادی انتقال این بازیکن به جمع سرخپوشان را تصمیمی اشتباه دانستند چرا که این بازیکن در مدت حضورش در تراکتورسازی و همچنین همه تیم‌های سابقش به خوبی نشان داده بود که حاشیه‌‌هایش خیلی بیشتر از توانایی‌هایش است.
3	استوکس البته چند ماهی بود که به خاطر عدم عضویت در تیمی از تمرینات به دور بوده و طبیعتا در وضعیت بدنی خوبی قرار نداشت.
4	با این حال مسئولان باشگاه پرسپولیس با رقم 300 هزار دلار (حدود 4 میلیارد تومان) برای 4 ماه این بازیکن را به خدمت گرفتند.
5	آن هم در شرایطی که به گفته مدیریت پرسپولیس این باشگاه با چالش بزرگ مالی مواجه بود.
6	یحیی گل‌محمدی نیز در همان مقطع در نشست خبری اعلام کرد اگر باشگاه مشکل مالی دارد بهتر است ابتدا پول بازیکنان پرداخت شود و جذب استوکس در اولویت نباشد.
7	در همان بدو ورود استوکس به تمرینات پرسپولیس پس از دریافت پیش قراردادش، عدم استقبال سرخپوشان از وی به خوبی نشان داد که اصرار به این انتقال درست نبوده است.
8	استوکس برای کمک به پرسپولیس و بازی‌های بسیار حساسی که این تیم پیش‌رو داشته و دارد جذب این تیم شد اما تاکنون نه تنها نتوانسته باری از روی دوش تیمش بردارد بلکه اخیرا حاشیه‌هایی نیز بوجود آورده است.
9	این بازیکن بعد از بازی با الشارجه و قبل از یکی از حساس‌ترین بازی فصل تیمش با سپاهان از سرمربی تیم خود می‌خواهد دو روز دیرتر به تمرینات اضافه شود اما مدعی می‌شود به خاطر فرزند کوچکش درخواست مرخصی دارد.
10	بماند که چرا این قدر راحت با مرخصی وی موافقت شد اما این بازیکن بدون توجه به روز‌های حساسی که تیمش سپری می‌کند ترجیح داد در دبی به گشت و گذار با دوستانش بپردازد و بازگشتش را نیز با تصمیم خود به تاخیر بیندازد.
11	نکته جالب توجه اینکه بلیت برگشت استوکس که باشگاه پرسپولیس برای او تهیه کرده بود، ساعت 8 روز گذشته (جمعه) بوده اما وی مدعی می‌شود به دلیل خواب ماندن به این پرواز نرسیده است!
12	او بلیت بازگشتش را آخرین پرواز دبی به تهران که ساعت 22:30 بوده تهیه می‌کند تا حداقل یک روز دیگر هم در کنار دوستانش باشد!
13	ضمن اینکه استوکس دو هفته پیش هم از یحیی خواسته بود تا راهی دبی شده و دیداری با خانواده‌اش داشته باشد که با این خواسته او مخالفت شده بود.
14	در حال حاضر باشگاه پرسپولیس و سرمربی این تیم در نظر دارند برخورد جدی با این بازیکن کنند و در اولین اقدام قرار است نام او از لیست 18 نفره بازی فردا با سپاهان خارج شود و اگر این کار انجام نشود به بقیه نفرات پرسپولیس که حضوری منظم در تمرینات تیمشان دارند بی‌احترامی شده است.
15	بازیکنی که با قیمت بالا جذب پرسپولیس شد تا به این تیم کمک کند این روز‌ها به یک بازیکن حاشیه‌ساز برای تیمش تبدیل شده و با شرایط بدنی هم که او دارد حداقل بعید است در یکی دو هفته آینده هم به کار مربیان پرسپولیس بیاید.
