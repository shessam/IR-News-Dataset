asriran_1_data###پاسخ رییس پدافند غیرعامل به کنایه یک مجری تلویزیون: جسارتتان را می‌پسندم اما مبتنی بر فهم خودتان حرف می‌زنید###https://www.asriran.com/fa/news/717755/پاسخ-رییس-پدافند-غیرعامل-به-کنایه-یک-مجری-تلویزیون-جسارتتان-را-می‌پسندم-اما-مبتنی-بر-فهم-خودتان-حرف-می‌زنید###['سیاسی']###2020-03-08 17:30:00###۷۱۷۷۵۵###['کرونا', 'پدافند غیرعامل']
6@@@7@@@8
1	رئیس سازمان پدافند غیرعامل کشور در پیامی کوتاه به سخنان محمد دلاوری مجری شبکه پنج سیما پاسخ داد.
2	به گزارش فارس، سردار غلامرضا جلالی رئیس سازمان پدافند غیرعامل کشور در پیامی کوتاه به سخنان دلاوری مجری شبکه پنج سیما پاسخ داد.
3	متن این پیام بدین شرح است:«سلامآقای دلاوری عزیز جسارتتان را می‌پسندم.
4	شما مبتنی بر فهم خودتان از قضیه حرف می‌زنید.
5	تلاش کردم هیچ وقت دعوت اصحاب رسانه را بی پاسخ نگذارم چرا که خبرنگاران را نماینده ملت می‌دانم.
6	درباره موضوع کرونا ‌و جنگ بیولوژیک چند روز پیش با خبرگزاری فارس مصاحبه کردم.
7	راجع به ابعاد دیگر مساله به دلایلی مجبور بودیم فعلا سخنی نگوییم.
8	فکر کنم با بیان انتقادیتان این قفل شکسته شود.
9	این روزها بیشتر مراقب هم باشیم.
10	»محمد دلاوری در برنامه شب گذشته تهران بیست در پاسخ به پرسش یکی از مخاطبان مبنی بر اینکه آیا شیوع ویروس کرونا در ایران یک حمله زیستی است خواهان مصاحبه رئیس سازمان پدافند غیرعامل کشور در این خصوص شده بود.
11	این درحالی است که سردار جلالی چند روز پیش در پاسخ به این سوال که گفته می شود ویروس کرونا ساخته شده از سوی برخی کشور برای تحت تاثیر قراردادن اقتصاد چین و ایران است، گفت: منشاء توسعه کرونا با شواهد و قرائن تحلیلی و راهبردی و بعضی نکات خبری به دشمن ارجاع می شود، اما اثبات تخصصی آن نیاز به بررسی های آزمایشگاهی و مقایسه بین ژنوم ویروس اولیه ثبت شده و نتایج مطالعه بر روی ژنوم های جدید از نظر نوع تغییرات عامدانه روی آن دارد.
12	وی ادامه داد: هرچند بررسی پیامدهای این ویروس از نظر میزان تلفات یا وسعت همه‌گیری و نوع موج رسانه‌ای حاکم بر آن در جهت تشدید ترس و وحشت و نگرانی بین مردم این فرضیه را تقویت می‌کند که یک حمله زیستی با اهداف اقتصادی علیه چین و ایران روی داده است.
