asriran_1_data###ابتلای 8 پزشک و 22 کادر درمان در یزد به کرونا###https://www.asriran.com/fa/news/718424/ابتلای-8-پزشک-و-22-کادر-درمان-در-یزد-به-کرونا###['اجتماعی ']###2020-03-12 12:52:00###۷۱۸۴۲۴###['یزد', 'کرونا']
3
1	معاون درمان دانشگاه علوم پزشکی شهید صدوقی یزد از ابتلای ۳۰ نفر از کادر درمان این استان به ویروس کرونا خبر داد که هشت نفر از آنان پزشکان فوق تخصص و متخصص و بقیه هم پرستار و کادر آزمایشگاهی هستند.
2	دکتر محمود نوری شادکام به ایرنا گفت: این افراد برای خدمت به همنوعان خود در دام کرونا گرفتار شدند و امیدواریم مردم استان برای سلامتی آنها دعا کنند.
3	وی از بستری شدن ۴۱۰ نفر در مراکز درمانی استان خبر داد و افزود: طی روزهای آینده ۱۰ تا ۱۵ درصد بر تعداد مراجعان به بیمارستانهای استان افزوده خواهد شد.
4	وی اضافه کرد: مقرر شده که بیمارستانهای خصوصی نیز به ایزوله کردن یکی از بخش های خود اقدام کرده و آن را در اختیار بیماران مشکوک به کرونا قرار دهند و به این ترتیب ظریفت تخت های یزد برای پذیرش این دسته از بیماران به ۶۰۰ تخت افزایش می یابد.
