asriran_1_data###پخش"بازی کامپیوتری" فوتبال به جای " مسابقات فوتبال" در 66 کشور###https://www.asriran.com/fa/news/722548/پخشبازی-کامپیوتری-فوتبال-به-جای-مسابقات-فوتبال-در-66-کشور###['بین الملل']###2020-04-08 15:13:00###۷۲۲۵۴۸###['فوتبال', 'بازی کامپیوتری']
3
1	به دنبال توقف مسابقات فوتبال در سراسر جهان، یک گروه رسانه ای، پخش مسابقات بازی کامیپوتری فوتبال را جایگزین می کند.
2	به گزارش ، گروه رسانه ای (beIN Media Group) اعلام کرد که مسابقه فوتبال الکترونیکی (بازی کامپیوتری) را به مدت یک ماه با سازمندهی باشگاه "پاریس سن ژرمن" فرانسه و به صورت تلویزیونی پخش خواهد کرد.
3	این اقدام با هدف سرگرم سازی هواداران فوتبال که به دلیل کرونا در سراسر جهان در خانه ها حبس شده اند انجام می شود.
4	این مسابقه هر هفته با مشارکت بازیکنان مشهوری از جمله "یولیان دراکسلر"، " خوآن برنات"، " لوین کورزاوا" برگزار خواهد شد.
5	ناصر الخلیفی رئیس گروه رسانه ای "بی ان" گفت که این مسابقه بازی کامپیوتری در امریکا، فرانسه، آسیا، اقیانوس آرام و 24 کشور درخاورمیانه و شمال آفریقا پخش تلویزیونی خواهد شد.
6	بی ان که شبکه های تلویزیونی متعددی را در کشورهای مختلف دارد یکی از غول های خرید حق پخش مسابقات فوتبال و پخش آنها در از طریق شبکه های تلویزیونی خود است.
7	الخلیفی قطری ریاست باشگاه "پاریس سنت ژرمن" را برعهده دارد.
8	گروه رسانه ای "بی ان" هم زیرمجموعه شبکه الجزیره قطر است.
9	"فلوران هوزو" مدیربرنامه ها در "بی ان فرانسه" هم گفت: با توقف موقت مسابقات ورزشی در اکثر کشورها به دلیل ویروس کرونا، پیش بینی می کنیم مسابقات الکترونیکی مثل این، با تعداد بینندگان زیادی روبه رو شود.
10	گروه رسانه ای بی ان در بیانیه ای اعلام کرد که این مسابقات که از طریق اینترنت برگزار می شود تاکنون، 1400 درخواست پخش از 66 کشور دریافت کرده است.
