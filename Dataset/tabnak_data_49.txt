tabnak_data###تکواندوکار دیگر ایران با تغییرتابعیت به بلغارها پیوست###https://www.tabnak.ir/fa/news/953400/تکواندوکار-دیگر-ایران-با-تغییرتابعیت-به-بلغارها-پیوست###['ورزشی', 'ورزشی']###2020-01-21 11:15:00###۹۵۳۴۰۰###['تغییر تابعیت', 'تکواندو', 'تابناک ورزشی', 'فرزاد ذوالقدری']
1
1	در ادامه موج تغییر تابعیت ورزشکاران ایرانی بار دیگر حرف از تکواندو است و شنیده می شود عضو پیشین تیم ملی تکواندو ایران تابعیت بلغارستان را دریافت کرد.
2	به گزارش تابناک ورزشی، طبق ادعای چندین سایت خبری که هنوز واکنشی از سوی فدراسیون تکواندو به همراه نداشته، فرزاد ذوالقدری، ملی‌پوش پیشین تکواندو ایران با حضور در بلغارستان و دریافت تابعیت این کشور برای بلغارها مبارزه خواهد کرد.
3	او قرار است در نخستین گام 29 بهمن ماه در تورنمنت جام ریاست فدراسیون جهانی در کشور سوئد برای بلغارستان مبارزه کند.
4	پیش از این چندین نفر از ملی پوشان و تکواندوکار ایرانی به تیم های مختلف خارجی و اغلب اروپایی پیوسته بودند که کیمیا علیزاده آخرین نمونه آنها بود!ذوالقدری، کاپیتان پیشین تیم نوجوانان تکواندو ایران بود و در کارنامه خود مدال برنز قهرمانی آسیا، نقره دانشجویان جهان و مدال نقره جام جهانی مکزیک در سال 2015 را دارد.
