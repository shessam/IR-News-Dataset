roozno_data###تفرقه در احمدی‌نژادی‌های ناپایدار###http://roozno.com//fa/news/428364/تفرقه-در-احمدی‌نژادی‌های-ناپایدار###[]###2020-05-26 09:27:00###۴۲۸۳۶۴###['احمدی نژادی ها', 'تفرقه']
1@@@2
1	احمدي‌نژادي‌ها هستند، گفتند باز مي‌گرديم و بازگشتند اما نه مانند قبل با شعار «بهار» چرا که مي‌دانستند بهاري در کار نخواهد بود و با مرور مواضع آنها در طي سال‌هاي اخير تنها مي‌توان اينگونه نگاشت که در سکوت مصلحتي بودند تا با مسير باد همراه شوند و اگر به موفقيتي رسيدند مدعي شوند احمدي‌نژادي هستند و در غير اينصورت اگر از آنها درباره احمدي‌نژاد سوال شد چهره خود را متعجب کرده و بگويند سال‌هاست ارتباطي ميان آنها و احمدي‌نژاد وجود نداشته و يا حتي بگويند مخالف عملکرد رئيس دولت‌هاي نهم و دهم بودند اما براي آرامش کشور با او کار کرده بودند!
2	با همه اينها براي ناظران قابل پيش‌بيني بود که اين جريان براي رسيدن به قدرت از هيچ تلاشي روگردان نيست و اکنون پافشاري چهره‌هاي اين جريان برخواست سياسي خود، آرام‌آرام به تفرقه ميل مي‌کند.
3	باز هم ايفاي نقش خورشيديبه گزارش روز نو :اين نوع از احمدي‌نژادي‌ها در همه جا هستند چه در خانواده او و چه در ميان منتخبان مجلس يازدهم.
4	احمد خورشيدي پدر داماد احمدي‌نژاد يکي از افراد بازگشته به حلقه احمدي‌نژاد است که درسال 84 خود را داراي جايگاه و نفوذ در رياست جمهوري مي‌دانست اما کمي بعد متوجه شد جايگاهي ندارد و در صف منتقدان احمدي‌نژاد حضور يافت وحتي اعلام کرد در انتخابات سال 88 به رضايي راي خواهد داد.
5	مهدي فرزندش بلافاصله آن مصاحبه را تحريک ديگران عنوان کرد که پس از آن، پدر در نامه‌اي از فرزندش اعلام برائت کرد و نوشت فرزندي به نام مهدي ندارد!
6	احمد خورشيدي دو تن از نزديکان احمدي‌نژاد يعني بقايي و مشايي را عامل دور شدن خودش از مرکز تصميم‌گيري‌ها مي‌دانست اما اکنون که آنها نيستند هر روز سعي دارد خودش را به تيم احمدي‌نژاد نزديک کند و منکر اختلافات گذشته شود!
7	مانند چند روز قبل که گفت: «احمدي‌نژاد فعلا محبوب‌ترين چهره سياسي جمهوري اسلامي است».
8	البته به او به اين جمله اکتفا نکرد و پيامکي توسط احمد خورشيدي آزاد پدر داماد «محمود احمدي‌نژاد» به 270 نماينده منتخب در مجلس يازدهم ارسال شد که محتواي آن چنين بود: «در صورت صلاحديد دکتر علي نيکزاد را براي رياست ياري فرماييد».
9	حسيني وفادار يا برائت‌جو از احمدي‌نژاداز ميان وزراي احمدي‌نژاد 2 وزير به مجلس يازدهم راه پيدا کردند که شمس‌الدين حسيني وزير اقتصاد و علي نيکزاد وزير مسکن احمدي‌نژاد هستند.
10	رفتارهاي حسيني هم تا حدودي به خورشيدي شباهت دارد.
11	وي خود را دوستدار احمدي‌نژاد معرفي مي‌کند و به تازکي گفته است: «از بعد از سال 96 ارتباط سياسي با ايشان نداشتم ولي ارتباط عاطفي و اخلاقي ما پابرجاست.
12	ارتباط اخلاقي به اين معنا که در مناسبت‌هاي مختلف، موضوعات مختلف و اعياد مختلف بنده با ايشان تماس مي‌گيرم و عرض ارادت مي‌کنم.
13	البته ايشان هم روحيه تواضع و مهرباني دارند و بنده و ديگر دوستانشان را مورد التفات خود قرار مي‌دهند.
14	بنابراين ارتباط عاطفي خيلي خوبي داريم».
15	او مي‌گويد از سال 96 ارتباطي با احمدي‌نژاد نداشته و در عين حال از ارتباط عاطفي خود با او مي‌گويد اما مشخص نيست که چرا حسيني اشاره‌اي به بيانيه برائت از احمدي‌نژاد ندارد که در سال 97 امضا شد.
16	خبرآنلاين 24 فروردين 97 نوشت: «در بيانيه‌اي که از سوي 43 نفز از اعضاي کابينه‌هاي نهم و دهم امضا شده بود، نامه پراکني‌هاي غيرمتعارف، طرح خواسته‌هاي غيرقانوني مانند برگزاري زودهنگام انتخابات رياست جمهوري و مجلس شوراي اسلامي، تضعيف نهادها و ارکان نظام اسلامي به بهانه نقد و اصلاحگري، عدم ترجيح مصالح ملي بر مسائل شخصي و گروهي مانند تکرار موضوع مهندسي انتخابات و غیره.
17	از سوي محمود احمدي‌نژاد مورد انتقاد قرار گرفته است» و نام شمس‌الدين حسيني به عنوان يکي از امضاکنندگان نامه ذکر شده است.
18	اين تناقض او را در گعده برائت جويان مصلحتي قرار داده است.
19	نيکزاد هنوز منتقد احمدي‌نژاد استعلي نيکزاد هم وزير احمدي‌نژاد بود اما برخلاف حسيني نامه انتقادي در سال 97 را امضا نکرد و خبرآنلاين او را از وزرايي دانست که مخالف احمدي‎نژادند اما بيانيه برائت از او را امضا نکردند.
20	آبان 96 هم حجت‌الاسلام اميري‌فر از نزديکان احمدي‌نژاد گفته بود: «نيکزاد را مي‌دانم که با آقاي احمدي‌نژاد زاويه دارد چراکه اگر غير آن بود او در جريان انتخابات 96 به ستاد آقاي رئيسي نمي‌رفت.
21	شما اين را بدانيد شخصيت‌هايي مانندآقاي نيکزاد، خليلي، محمد حسيني و غیره.
22	هيچکدام احمدي‌نژاد را قبول ندارند».
23	چالش نيکزاد و احمدي‌نژاد را مي‌توان در اسفند 91 مشاهده کرد که نيکزاد قصد کانديداتوري براي انتخابات داشت.
24	روزنامه جوان نوشت: «بر اساس اخبار رسيده، محمود احمدي‌نژاد که چندي پيش نسبت به کانديداتوري علي نيکزاد، ابراز رضايت کرده و قول‌هايي را به وي داده بود، ظاهرا از تصميم خود برگشته و به نيکزاد گفته است که ديگر اين موضوع را پي‌گيري نکند.
25	برگشت احمدي‌نژاد از تصميم قبلي خود، در حالي صورت مي‌گيرد که ظاهرا اصرار نيکزاد براي کانديداتوري در انتخابات بيشتر شده است.
26	نيکزاد اعلام کرده است که بر اساس بررسي‌هايي که انجام داده است، شرايط از قبل، براي کانديداتوري وي بهتر شده است و بر همين اساس اصرار بر کانديداتوري دارد».
27	درانتظار پايان سکوت نيکزاداکنون مشخص شده که چرا خورشيدي سفارش نيکزاد را مي‌کند و سعي دارد او را عضوي از حلقه وفادار به احمدي‌نژاد معرفي کند.
28	نيکزاد تمايل دارد که مستقل باشد و در زير چتر احمدي‌نژاد تعريف نشود اما اين وضعيت براي گعده احمدي‌نژادي‌ها خوشايند نيست و از سکوت وزير مسکن خود استفاده و او را يکي از نيروهاي متعهد به احمدي‌نژاد معرفي مي‌کنند.
29	مشخص نيست نيکزاد چه زماني پرده از واقعيت بر مي‌دارد و هويت برنامه‌ريزان تيم احمدي‌نژاد رو خواهد شد.
