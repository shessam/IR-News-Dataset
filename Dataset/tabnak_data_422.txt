tabnak_data###از «فوت روزانه متوسط 36 نفر در تهران بر اثر فقر و قحطی» تا «آخرین وضعیت پرونده نگین خودرو »###https://www.tabnak.ir/fa/news/956868/از-فوت-روزانه-متوسط-36-نفر-در-تهران-بر-اثر-فقر-و-قحطی-تا-آخرین-وضعیت-پرونده-نگین-خودرو-###['اقتصادی', 'داخلی']###2020-02-05 07:00:00###۹۵۶۸۶۸###['اقتصاد در گذر زمان', 'اقتصاد ایران', 'تاریخ اقتصاد', 'نگین خودرو', 'گوشت', 'دلار ۴۲۰۰ تومانی', 'بانک مرکزی']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی شانزدهمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	16 بهمن 1296، روزنامه « رعد » نوشت روزانه به طور متوسط ۳۶ نفر در تهران بر اثر فقر و قحطي جان مي سپارند.
4	16 بهمن 1317، هیاتی مرکب از وثیقی کفیل وزارت بازرگانی، اللهیار صالح معاون وزارت دارایی و دلپاک رییس اداره دوم سیاسی وزارت امور خارجه برای مذاکرات بازرگانی عازم مسکو شدند.
5	16 بهمن 1333، بارون دوچیلد سرمایه ‌دار معروف اروپایی وارد تهران شد تا در خصوص معاملات بازرگانی با مسوولان ذی ‌ربط مذاکره کند.
6	16 بهمن 1338، قانون تحصیل ۲۵ میلیون دلار وام از آمریکا به تصویب رسید.
7	16 بهمن 1343، ۱۵۰ میلیون دلار اعتبار برای ذوب‌آهن تامین شد.
8	16 بهمن 1342، مجلس شورای ملی با اکثریت قریب به اتفاق به دولت امیرعباس هویدا رای اعتماد داد.
9	16 بهمن 1344، لایحه جدید مالیات بر درآمد به مجلس داده شد.
10	در این لایحه پایه مالیاتی از ۱۵درصد شروع و به شصت ‌درصد ختم می ‌شد.
11	16 بهمن 1345، بنابر اعلام دولت در ایران ۳۴۳ هزار نفر کارمند در دستگاه‌ های دولتی مشغول به کار هستند.
12	16 بهمن 1347، یخبندان تهران آسفالت اغلب خیابان ‌ها را از بین برد و شهرداری اعلام کرد که در اثر این یخبندان سه ‌میلیارد ریال به شهرداری خسارت وارد شده است.
13	16 بهمن 1356، آموزگار، لایحه بودجه سال ۱۳۵۷ را به میزان ۴۱۷۹ میلیارد ریال به مجلس شورای ملی تقدیم کرد.
14	16 بهمن 1389، محمدرضا فرزین سخنگوی طرح تحول اقتصادی دولت در تازه ‌ترین اظهارات خود از درآمد ۱۴ هزار میلیارد تومانی دولت در سه ماهه اول اجرای قانون یارانه ‌ها خبر داده و در عین حال تاکید کرده است؛ اگر برای سال ۹۰ درآمدهای پیش ‌بینی شده دولت محقق نشود امکان رساندن قیمت برخی حامل ‌های انرژی نظیر گازوئیل به قیمت فوب خلیج فارس یعنی هر لیتر از ۳۵۰ تومان فعلی به ۷۰۰ تومان وجود دارد.
15	16 بهمن 1390، داوود منظور معاون برنامه ‌ریزی معاونت برنامه ‌ریزی و نظارت راهبردی رییس‌ جمهور گفت: لایحه حذف ۴ صفر از پول ملی در کمیسیون اقتصادی دولت نهایی شده و پس از امضای رییس‌ جمهور تقدیم مجلس می ‌شود.
16	16 بهمن 1391، بانک مرکزی در بخشنامه ‌ای خطاب به بانک ها و موسسات اعتباری کشور، نسبت به «عدم رعایت دقیق قوانین و مقررات» هشدار داد.
17	در این بخشنامه که به امضای معاون نظارتی بانک مرکزی رسیده، با بیان اینکه برخی بانک ‌ها به کرات مقررات تسهیلات و تعهدات کلان را نقض کرده ‌اند، آمده است: ادامه این روند، زمینه برخی تخلفات و سوءاستفاده ‌های بزرگ را در نظام بانکی کشور فراهم می‌سازد.
18	16 بهمن 1392، برخی مقامات اقتصادی ژاپن اعلام کردند که این کشور به عنوان اولین خریدار نفتی ایران و به موجب توافق هسته‌ ای پول نفت خام تهران را پرداخت کرد.
19	16 بهمن 1396، بنیاد هریتیج جدیدترین گزارش شاخص آزادی اقتصادی خود را منتشر کرد.
20	بر اساس این گزارش، نمره شاخص آزادی اقتصادی ایران با افزایش ۴/ ۰ واحدی نسبت به گزارش سال گذشته به ۹/ ۵۰ رسید.
21	البته جایگاه ایران در رتبه‌بندی آزادترین اقتصادها با وجود بهبود نمره، یک پله کاهش یافت و ۱۵۶ شد.
22	16 بهمن 1397، عباس جعفری دولت‌آبادی، دادستان تهران در گفت‌وگویی رادیویی درباره آخرین وضعیت پرونده نگین خودرو گفت: دو نفر از متهمان در بازداشت هستند و ۳۵۱۹ شاکی دارد و رد مال سنگینی در این پرونده است و مهم‌ترین مشکل پرونده کمبود مال برای توقیف است، البته این موضوع در همه پرونده‌های بزرگ مالی وجود دارد؛ زیرا تعداد شکات زیاد است و اموال شناسایی‌شده تکافوی بدهی‌ها را نمی‌دهد.
23	دادستان تهران درباره اینکه آیا دادستانی بررسی کرده که دلار ۴۲۰۰ تومانی برای واردات گوشت به کدام شرکت‌ها داده شده است، گفت: ما بررسی کاملی انجام دادیم و تاکنون دو نفر را هم بازداشت کردیم؛ اما یادتان باشد به‌نظر ما کسی که ارز را داده است باید خودش هم پیگیری کند این ارز چه شده است.
24	منابع: موسسه مطالعات و پژوهش های سیاسی و روزنامه دنیای اقتصاد
