tabnak_data###تمدید قوانین منع تردد در شهر‌های بزرگ و حضور انبوه پلیس در خیابان ها / گمانه زنی در مورد برکناری وزیر دفاع توسط ترامپ/ باراک اوباما: قادر نیستیم ۴۰۰ سال نژادپرستی را ناگهانی محو کنیم###https://www.tabnak.ir/fa/news/982395/تمدید-قوانین-منع-تردد-در-شهر‌های-بزرگ-و-حضور-انبوه-پلیس-در-خیابان-ها-گمانه-زنی-در-مورد-برکناری-وزیر-دفاع-توسط-ترامپ-باراک-اوباما-قادر-نیستیم-۴۰۰-سال-نژادپرستی-را-ناگهانی-محو-کنیم###['صفحه نخست', 'بین\u200cالملل']###2020-06-04 12:28:00###۹۸۲۳۹۵###['آمریکا', 'اعتراضات', 'نژادپرستی', 'ترامپ', 'باراک اوباما']
1
1	موج خشم و ناآرامی‌ها در سراسر آمریکا در اعتراض به تکرار اقدامات نژادپرستانه و قتل یک شهروند دیگر سیاه پوست به دست نیرو‌های پلیس این کشور و تهدیدات دونالد ترامپ به مقابله نظامی با معترضان در شهر‌های مختلف این کشور، رو به گسترش است و نیرو‌های پلیس و ارتش که برای سرکوب اعتراض‌های مردمی به صحنه آمده اند در مقابل کاخ سفید با گاز اشک آور به مردم معترض حمله کردند.
2	با ورود ناآرامی‌ها به هشتمین روز خود، شهرهای بزرگ همچنان قوانین منع تردد را ادامه می‌دهند، به‌ طوری که واشنگتن دی‌سی برای دو شب دیگر قوانین منع آمد و شد را تمدید کرد.
3	اسکای نیوز عربی نوشت: تظاهرات در واشنگتن همچنان ادامه دارد.
4	این در حالی است که از شمار نیروهای پلیس و امنیتی در سطح شهر کم نشده و همچنان شاهد حضور انبوه پلیس در خیابان ها هستیم.
5	به نوشته رسانه‌های آمریکا، دونالد ترامپ اصرار دارد که برای پایان‌ دادن به تظاهرات، باید نیروهای ارتش وارد عمل شوند، اما مارک اسپر، وزیر دفاع با این تصمیم مخالف است و حتی دیروز دستور داد نیروهای ارتش خیابانها را ترک کنند و به پادگان‌ها برگردند.
6	این دستور وزیر دفاع با بیانیه تند کاخ سفید مواجه شد، به گونه ای که او را تلویحا به برکناری تهدید کرده بود.
7	اسپر همچنین روز گذشته به کاخ سفید فراخوانده شد‌.
8	به نوشته آسوشیتدپرس، وزیر دفاع آمریکا شب گذشته پس از برگشت از جلسه کاخ سفید دستور قبلی خود را لغو و تاکید کرد ارتش باید در خیابانها بماند!بعد از اختلاف نظر آشکار مارک اسپر وزیر دفاع با دونالد ترامپ درباره برخورد با تظاهر کنندگان، خبرهایی درباره برکناری وزیر دفاع به گوش رسید که کاخ سفید آن را رد کرد.
9	کیلی مک‌اننی»، دبیر مطبوعاتی کاخ سفید خاطرنشان ساخت که اسپر همچنان در منصب خود باقی است.
10	دبیر مطبوعاتی کاخ سفید در یک نشست خبری در این باره اظهار داشت: تاکنون، وزیر اسپر همچنان در منصب خود است و اگر رئیس جمهوری اعتماد خود نسبت به وی از دست دهد، همگی در آینده این را خواهیم دانست.
11	«دونالد ترامپ» رئیس جمهور آمریکا بار دیگر تهدید کرد ارتش را برای فرونشاندن ناآرامی‌های فزاینده در واکنش به مرگ یک مرد سیاه پوست به دست پلیس، گسیل خواهد کرد.
12	ترامپ تاکید کرد، اگر مسئولان شهری و ایالتی نتوانند اعتراض‌ها را مهار و از شهروندان دفاع کنند، ارتش را مستقر کرده و به سرعت مشکل را برطرف می‌کند.
13	«دونالد ترامپ» رئیس‌جمهور آمریکا صبح دوشنبه (به‌وقت واشنگتن) در گفت‌وگو با فرمانداران ایالات‌ مختلف از ضعف آن‌ها در کنترل اوضاع پس از قتل «جورج فلوید»‌ مرد سیاه‌پوست توسط پلیس آمریکایی انتقاد کرد.
14	رئیس‌جمهور آمریکا که در یک ویدئوکنفرانس با فرمانداران صحبت می‌کرد، گفت که حضور مأموران امنیتی در واشنگتن امروز افزایش خواهد یافت.
15	بر اساس فایل صوتی که شبکه خبری «سی‌بی‌اس» به دست آورده، ترامپ گفت: «واشنگتن تحت کنترل بسیار خوبی قرار دارد اما قصد داریم کنترل بیشتری بر آن اعمال کنیم.
16	قصد داریم هزاران نفر را بازداشت کرده و بسیار قوی سرکوب کنیم.
17	»سخنان وی در حالی مطرح می‌شود که «موریل بوزر» شهردار واشنگتن اعلام کرد که در پایتخت آمریکا از ساعت ۷ عصر امروز به مدت دو شب مقررات منع آمد و شد اعمال خواهد شد.
18	بر اساس گزارش شبکه خبری سی‌بی‌اس، یکی از شرکت‌کنندگان در این ویدئوکنفرانس سخنان رئیس‌جمهور آمریکا را «نامتعادل» توصیف کرد.
19	رئیس‌جمهور آمریکا به فرمانداران گفت: «شما باید به اوضاع مسلط شوید و اگر نتوانید مسلط شوید وقتتان را هدر داده و مشتی جاهل به نظر خواهید آمد.
20	باید به اوضاع مسلط شوید.
21	»ترامپ در این ویدئوکنفرانس از فرمانداران خواست تا کسانی را که به آتش زدن پرچم آمریکا اقدام می‌کنند نیز مجازات کنند.
22	باراک اوباما رئیس جمهور سابق آمریکا با اذعان به تاریخ مملو از نژادپرستی در این کشور، در پیامی با هدف کاهش ناآرامی ها و اعتراضات، اعلام کرد: ما قادر نیستیم چهارصد سال نژادپرستی را ناگهانی محو کنیم.
23	باراک اوباما هشدار داده است که مردم نباید منتظر تغییرات گسترده در نژادپرستی نهادینه در حاکمیت ایالات متحده باشند.
24	وی از شهرداران و فرمانداران ایالت های آمریکا خواسته است تا در استانداردهای مربوط به استفاده از زور و قوه قهریه توسط پلیس بازنگری و اصلاحاتی را در نیروی پلیس اعمال کنند.
25	اوباما خطاب به جوانان آمریکایی گفت: اتفاقات وحشتناک رخ داده طی هفته گذشته، یک فرصت شگفت انگیز برای آمریکایی هاست تا بیدار شوند.
26	خشونت موجب نابودی قشرهایی از جامعه می شود که خود به خود در وضعیت ناخوشایندی قرار دارند و موجب می شود تا افکار عمومی از ریشه و علل واقعی این معضلات منحرف شود.
27	جیمز ماتیس، وزیر دفاع سابق آمریکا در سخنانی به انتقاد از دونالد ترامپ و سیاست های او در اعتراضات اخیر پرداخت و گفت: دونالد ترامپ اولین رئیس جمهور در طول زندگی من است که سعی نمی کند مردم آمریکا را متحد کند و حتی وانمود نمی کند که تلاش کند.
28	در عوض او سعی دارد ما را تقسیم کند.
29	ما شاهد عواقب سه سال تلاش آگاهانه برای این کار هستیم.
30	ماتیس ادامه داد: ما شاهد عواقب سه سال زندگی بدون رهبری بالغ هستیم.
31	ما می توانیم بدون او متحد شویم و بر نقاط قوت ذاتی در جامعه مدنی ما متکی شویم.
32	اما این همانطور که روزهای گذشته نشان داده شد آسان نخواهد بود.
33	ما این اتحاد را به هموطنان و فرزندانمان مدیون هستیم.
