asriran_1_data###سیستم ایمنی بدن و توصیه‌های برای تقویت آن###https://www.asriran.com/fa/news/716345/سیستم-ایمنی-بدن-و-توصیه‌های-برای-تقویت-آن###['سلامت']###2020-03-01 08:17:00###۷۱۶۳۴۵###['سیستم ایمنی', 'سلامت', 'استرس', 'ورزش']
8@@@9
1	به طور کلی، کار قابل توجهی در دفاع از ما در برابر میکروارگانیزم های بیماری‌زا انجام می دهد.
2	اما گاهی اوقات ممکن است سیستم ایمنی در انجام وظیفه خود شکست خورده و حمله موفقیت آمیز یک میکروب شما را بیمار کند.
3	به گزارش گروه سلامت به نقل از ""، آیا امکان مداخله در این فرآیند و تقویت سیستم ایمنی وجود دارد؟ چه اقدامات و تغییراتی را می توان در راستای تقویت سیستم ایمنی بدن انجام داد تا واکنشی قوی در برابر عوامل بیماری‌زا داشته باشد؟ در ادامه چند نکته برای تحقق این هدف ارائه شده اند.
4	اندکی استرس نه تنها برای ما بد نیست بلکه شاید مفید نیز باشد زیرا بدن را برای مقابله با یک چالش آماده می کند.
5	اما اگر استرس در بلند مدت ادامه یافته و حالت مزمن به خود بگیرد، آثاری منفی بر سلامت انسان به همراه خواهد داشت.
6	مطالعات نشان داده اند که می تواند سیستم دفاعی بدن انسان را تضعیف کند.
7	تا حد امکان از استرس پرهیز کرده و اقدامات لازم برای مدیریت آن را انجام دهید.
8	میوه ها و سبزیجات رنگارنگ سرشار از آنتی اکسیدان ها هستند.
9	این مواد مفید با رادیکال های آزاد، مولکول هایی که می توانند به سلول های بدن انسان آسیب برسانند، مبارزه می کنند.
10	ورزش روشی ساده برای تقویت سیستم ایمنی بدن انسان است.
11	همچنین، ورزش می تواند به کاهش استرس و اضطراب کمک کرده و خطر شرایطی مانند پوکی استخوان، و برخی انواع سرطان را نیز کاهش دهد.
12	در همین راستا، نیم ساعت فعالیت بدنی، پنج روز در هفته توصیه شده است.
13	نیازی نیست با تمرینات ورزشی سخت و پیچیده را انجام دهید و فعالیت هایی مانند دوچرخه سواری، پیاده‌روی، یوگا و شنا نیز مفید هستند.
14	سیستم ایمنی بدن انسان بدون خواب کافی و با کیفیت از قدرت لازم برای مبارزه با بیماری ها برخوردار نخواهد بود.
15	حدود 7 تا 9 ساعت خواب خوب شبانه برای بیشتر بزرگسالان توصیه شده است.
16	برای تجربه خواب خوب شما می توانید یک برنامه منظم برای زمان به خواب رفتن، فعالیت بدنی طی روز، پرهیز از کافئین و الکل نزدیک به زمان خواب، خنک نگه داشتن اتاق خواب و اختصاص زمان برای کسب آرامش پیش از خواب را مد نظر قرار دهید.
17	برخی مکمل ها و گیاهان دارویی می توانند به تقویت سیستم ایمنی بدن انسان کمک کنند اما پیش از آغاز مصرف آنها باید با پزشک خود مشورت کنید.
18	مکمل ها و گیاهان دارویی ممکن است موجب برخی تداخلات دارویی شوند.
19	پزشک می تواند موارد بی خطر و دوز مصرف درست را به شما ارائه کند.
20	مصرف الکل می تواند سیستم ایمنی بدن انسان را تضعیف کند و احتمال ابتلا به بیماری ها را افزایش دهد.
21	ترک سیگار لطف بزرگی است که می توانید در حق سیستم ایمنی بدن خود انجام دهید زیرا سیگار حاوی مواد شیمیایی و سموم مضر مختلف است.
22	همچنین، از دود دست دوم سیگار نیز پرهیز کنید.
23	با شستشوی منظم دست ها با آب جاری و صابون می توانید بسیاری از میکروب ها را پیش از این که وارد بدن شوند از بین ببرید.
24	دست های خود را حداقل به مدت 20 ثانیه با صابون بشویید.
25	اگر به آب و صابون دسترسی ندارید، استفاده از محصولات ضد عفونی کننده مبتنی بر الکل حداقل 60 درصد نیز مفید است.
26	خندیدن نه تنها احساس بهتری در شما ایجاد می کند بلکه هیچ جنبه منفی نیز ندارد.
27	پژوهشگران طی یک مطالعه دریافتند سیستم ایمنی بدن افرادی که با صدای بلند به ویدئوهای کمدی می خندیدند عملکرد بهتری ارائه کرده است.
28	اما هنوز مطمئن نیستیم که آیا این شرایط به معنای بیماری کمتر در بلند مدت است یا خیر.
29	پیوندهای اجتماعی قوی می توانند اثر بزرگی بر سلامت انسان داشته باشند.
30	مشخص شده است افرادی با روابط سالم نسبت به آنهایی که از پیوندهای اجتماعی ضعیفی برخوردار هستند، احتمال بیشتری دارد عمر طولانی‌تری داشته باشند.
31	افکار مثبت می توانند به تقویت سیستم ایمنی و عملکرد بهتر سیستم های دفاعی بدن کمک کنند.
32	حتی در شرایط سخت تلاش کنید تا نور امیدی یافته و افکار منفی را از خود دور کنید.
