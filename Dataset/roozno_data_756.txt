roozno_data###سخنگوی دولت:طرح فاصله گذاری اجتماعی تا ۲۰ فروردین ادامه خواهد داشت###http://roozno.com//fa/news/419855/سخنگوی-دولتطرح-فاصله-گذاری-اجتماعی-تا-۲۰-فروردین-ادامه-خواهد-داشت###[]###2020-03-28 17:59:00###۴۱۹۸۵۵###['سخنگوی دولت']
1
1	سخنگوی دولت از ادامه طرح فاصله گذاری اجتماعی تا ۲۰ فروردین ماه خبر داد و گفت: تمام محدودیت‌های اعلام شده در این طرح اجرا خواهد شد.
2	علی ربیعی روز شنبه در حاشیه جلسه ستاد ملی مقابله با کرونا افزود: در جلسه امروز ستاد ملی مقابله با کرونا اولین مصوبه چگونگی اجرای طرح فاصله گذاری اجتماعی بود.
3	با گزارش هایی که ارایه شد این طرح تا ۲۰ فروردین ادامه خواهد داشت و تمام محدودیت ها که اعلام شده تا ۲۰ فروردین اجرا می‌شود.
4	وی ادامه داد: دومین بحث در خصوص افراد مبتلا به ویروس بود.
5	در این زمینه قرار شد افرادی که تشخیص داده می‌شود مبتلا به ویروس کرونا شده‌اند، طبق پروتکل‌های بهداشتی قرنطینه شوند.
6	این افراد اگر از قرنطینه شدن خود تبعیت نکردند کمیته اجتماعی و امنیتی ستاد ملی مبارزه با کرونا امروز تمهیدات حقوقی و قضایی لازم را برای وادار کردن این افراد به قرنطینه در نظر می گیرد و این تمهیدات را ابلاغ خواهد کرد.
7	سخنگوی دولت همچنین گفت: در این جلسه همچنین در خصوص حمایت از حمایت شهروندانی که امکان مناسب برای درمان و بستری کردن خانواده­‌هایشان ندارند، مطرح شد.
8	چرا که بسیاری از خانه‌ها کوچک است و اتاق زیادی ندارند و اگر فردی مبتلا شود همه دچار رنج می شوند بنابراین دولت در جهت حمایت از این خانوارها امکانات و تسهیلات بستری شدن این افراد در نقاهتگاه‌ها را با هزینه‌های دولت فراهم خواهد کرد.
9	ربیعی تاکید کرد: خانوارهایی که نمی‌توانند افراد مبتلا به ویروس کرونا را در خانه نگهداری کنند با مراجعه به نقاهتگاه‌ها این افراد را به آنجا سپرده تا دوران بستری و قرنطینه را طی کنند.
10	به گفته کیانوش جهانپور، رییس مرکز روابط عمومی و اطلاع رسانی وزارت بهداشت تاکنون ۳۵۴۰۸ نفر در کشور به طور قطعی به ویروس کرونا مبتلا شده اند که از این تعداد دو هزار و ۵۱۷ نفر جان باخته اند و ۱۱ هزار و ۶۷۹ نفر نیز بهبود یافته‌اند.
11	۱۰۰ هزار نفر مشغول به اجرای غربالگری هستندسخنگوی دولت با بیان اینکه ۳۴هزار تیم سه نفره در کشور مشغول غربالگری مردم هستند، اولویت این طرح را زنان باردار عنوان کرد و افزود: نتیجه این طرح بسیار مثبت و خوب ارزیابی شد و این طرح هم نشان داد افرادی که مراجعه کردند خیال شان از عدم ابتلا راحت شده است و هم تعداد مبتلایانی که نیاز به بستری دارند مشخص شده است که البته تاکنون اطلاع نداشتند.
12	۹۰درصد اصناف از قانون تبعیت کردنددستیار ارتباطات اجتماعی رییس جمهوری با اشاره به گزارش وزیر کشور از نتیجه اجرای طرح فاصله گذاری اجتماعی (تصمیم جلسه قبل ستاد ) در جلسه امروز گفت: این طرح با قدرت در کشور در حال اجرا است که کاهش شدید ورودی به استان ها ایجاد شده است و ۹۰درصد از مراکز صنفی که باید تعطیل می شدند تبعیت کرده اند و ۱۰ درصدی هم که تخلف کرده اند برخورد قانونی صورت می گیرد.
13	سخنگوی دولت با تاکید بر این که تعطیلی پارک ها و بوستان ها و مراکز تجمع همچنان و قطعا ادامه خواهد داشت، بیان کرد: با برگزاری آیین سیزه بدر در مسیر جاده ها و رودخانه ها و پارک ها برخورد قانونی صورت می‌گیرد و تجمع در این مراکز در روز ۱۳ فروردین قطعا ممنوع است.
14	وی گفت: هر زمان از نتایج مثبت اجرای این طرح مطمئن شدیم برای جلوگیری از آسیب دیدن زندگی روزمره مردم در شدت اجرای این طرح تجدید نظر می کنیم.
15	کاهش ۴۰ درصدی تدفین مبتلایان در تهران و استان های بزرگربیعی به گزارش شهردار تهران در جلسه امروز ستاد مبارزه با کرونا اشاره کرد و گفت: ۴۰درصد تدفین در تهران و همین طور در استان‌های بزرگ کاهش یافته است که این نشان می‌دهد در مقابله با کرونا موفق عمل کرده‌ایم.
