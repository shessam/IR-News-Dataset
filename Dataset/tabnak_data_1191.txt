tabnak_data###پیام زیبای ستاره برزیلی : ایران عزیزم تسلیم نشو###https://www.tabnak.ir/fa/news/965169/پیام-زیبای-ستاره-برزیلی-ایران-عزیزم-تسلیم-نشو###['ورزشی', 'ورزشی']###2020-03-11 14:34:00###۹۶۵۱۶۹###['ویروس کرونا', 'کرونا', 'تابناک ورزشی', 'استقلال', 'جانواریو']
1
1	ستاره برزیلی سال‌های نه چندان دور استقلال با اشاره به این که در این روز‌های سخت خود را از مردم ایران دور نمی‌داند ابراز امیدواری کرد این روز‌ها خیلی زود به پایان برسد.
2	به گزارش تابناک ورزشی، شیوع ویروس کرونا این روز‌ها اوضاع خیلی سختی را در جهان رقم زده است که این شرایط در ایران هم درگیری‌ها و اتفاقات ناخوشایند زیادی در پی خود داشت.
3	در روز‌هایی که همه سعی در بالا بردن روحیه مردم برای مقابله با این پدیده شوم هستند فابیو جان واریو ستاره برزیلی سابق استقلال هم با بیان این که خود را نزدیک به مردم ایران می‌داند ابراز امیدواری کرد این روز‌های سخت زود به پایان برسد.
4	با وجود این که هزاران کیلومتر از ایران دور هستم، اما از روز اولی که شیوع کروناویروس در این کشور اعلام شد خودم را نزدیک به مردم خونگرم ایران احساس کرده و با غم آن‌ها غمگینم.
5	این مردم سال‌هایی که میزبان من و خانواده ام بودند محبت ویژه‌ای به ما نشان دادند و می‌دانم که لایق بهترین‌ها هستند و امیدوارم که روز‌های سخت پیش آمده خیلی زود برای آن‌ها به پایان برسد.
6	کار چندانی از دستم برنمی آید جز این که برای ایران و تمام کشور‌هایی که با این ویروس ناشناخته درگیر هستند دعا کنم.
7	مردمان ایران را خوب می‌شناسم، مردمانی قوی که در روز‌های سخت بیشتر از همیشه مصمم و با اراده عمل می‌کنند و شک ندارم که از این بحران هم با سربلندی بیرون می‌آیند.
8	ایران عزیز؛ وطن دوم من و خانواده ام تسلیم نشو و مثل همیشه دشمن را شکست بده.
9	فوتبال؟!
10	این رشته ورزشی به عنوان یک سرگرمی برای روز‌های خوشی مردم جهان است و این روز‌ها که اکثریت کشور‌ها درگیر مبارزه با کروناویروس هستند به نظرم درست نیست بخواهیم برای برگزاری این بازی‌ها حتی از دید منافع تجاری و غیره جان انسان‌ها را به خطر بیاندازیم و خوشحالم که فدراسیون فوتبال ایران هم تصمیم به تعطیلی گرفت، چون برگزاری بازی‌ها آن هم با این شرایط خطری بزرگ برای فوتبالیست‌ها و خانواده‌های آن‌ها است.
11	خوشبختانه هنوز این بحران به آمریکای جنوبی نرسیده و در برزیل هم موردی از کروناویروس دیده یا شنیده نشده است.
12	امیدوارم که به زودی راهکاری برای کنترل و درمان این ویروس یافت شود، چون دوستانی که در چین و برخی کشور‌های جنوب شرق آسیا دارم نیز شرایط خوبی ندارند و کاری از دستم برای آن‌ها برنمی آید.
