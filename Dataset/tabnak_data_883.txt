tabnak_data###هند ۳ میلیارد دلار تجهیزات نظامی از آمریکا می‌خرد###https://www.tabnak.ir/fa/news/961747/هند-۳-میلیارد-دلار-تجهیزات-نظامی-از-آمریکا-می‌خرد###[]###2020-02-25 17:51:00###۹۶۱۷۴۷###['هند', 'آمریکا', 'سلاح']
1
1	رئیس‌جمهور آمریکا نسبت به دستبابی به یک توافق تجاری جامع با هند ابراز خوش‌بینی کرد و از دهلی‌نو خواست تا با همکاری واشنگتن با تروریسم مبارزه کند.
2	به گزارش ایسنا، به نقل از خبرگزاری رویترز، دونالد ترامپ، رئیس جمهور آمریکا که در حال حاضر برای سفری رسمی در هند به سر می‌برد، گفت: ‌دو توافق امضا شده با دهلی‌نو شامل هلی‌کوپترهای نظامی آمریکا است.
3	وی افزود: این یک سفر مفید و موثر برای هر دو کشور بوده است.
4	ما با امضای توافق‌نامه‌هایی برای فروش تجهیزات نظامی پیشرفته آمریکا به هند به ارزش بیش از سه میلیارد دلار از جمله هلی‌کوپترهای آپاچی و ام اچ ۶۰ رومئو، همکاری دفاعی‌مان را توسعه دادیم.
5	ترامپ در جریان کنفرانس خبری مشترکی با نارندرا مودی، نخست وزیر هند گفت: در حالی که ارتش‌های ما به آموزش و انجام عملیات در کنار یکدیگر ادامه می‌دهند، این توافقات توانایی‌های دفاعی مشترک‌مان را افزایش خواهند داد.
6	بر اساس گزارشات، این توافقات خرید ۲۴ جنگنده‌ نظامی سی هاوک ام اچ ۶۰ برای نیروی دریایی هند و شش فروند هلی‌کوپتر جنگنده آپاچی را تائید می کند.
7	ترامپ پیش‌تر در مقابل جمعیت وسیعی از مردم هند در شهر احمدآباد سخنرانی کرده و متعهد به مبارزه با تروریسم شد.
8	وی پیش از سفر به دهلی‌نو برای دیدار با نارندرا مودی از تاج محل بازدید کرد.
