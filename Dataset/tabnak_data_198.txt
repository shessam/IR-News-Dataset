tabnak_data###پایان ماجرای زایمان در آمریکا برای اخذ اقامت؟###https://www.tabnak.ir/fa/news/954468/پایان-ماجرای-زایمان-در-آمریکا-برای-اخذ-اقامت###['صفحه نخست', 'بین\u200cالملل']###2020-01-25 20:50:00###۹۵۴۴۶۸###['زایمان در آمریکا', 'اخذ اقامت', 'صدور ویزا', 'وزارت امور خارجه']
1
1	با فرض بر این که برخی متقاضیان سفر به ایالات متحده با هدف تولد فرزندان خود به این کشور سفر می‌کنند، دولت ترامپ به متصدیان امور صدور ویزا اختیارات بیشتری داد تا زنان باردار را از سفر به ایالات متحده منع کنند.
2	به گزارش تابناک به نقل از انتخاب، در بخشی از توجیه این قانون، وزارت امور خارجه اذعان کرد که تخمین تعداد افرادی که پس از ورود به ایالات متحده تابعیت این کشور را برای فرزندان خود به دست می‌آورند بی شمار است و یک چالش بزرگ برای دولت است.
3	بر همین اساس نیز وزارت امور خارجه قدرت بیشتری به ماموران بخش ویزا داد تا زنان باردار را از بازدید از ایالات متحده منع کنند و به آن‌ها دستور داد که با آن چه "گردشگری زایمان" نامیده می‌شود مبارزه کنند.
4	دولت ترامپ از روز گذشته از دستورالعمل جدیدی استفاده می‌کند که مدیران بخش کنسولگری‌های ایالات متحده را صاحب اختیاراتی گسترده‌تر می‌کند.
5	ویزا‌های مشمول قانون جدید تنها برای افرادی صادر می‌شود که به دنبال لذت بردن از سفر، معالجه پزشکی یا دیدن دوستان و خانواده باشند.
6	جمهوریخواهان ایالات متحده مدتهاست که علیه آنچه آن‌ها "نوزادان لنگری" می‌نامند مبارزه می‌کنند (نوزادانی که مانند نوعی لنگر برای زندگی سایر اعضای خانواده خود در ایالات متحده عمل می‌کنند).
7	ترامپ همچنین از قانون اساسی انتقاد کرده است که اعطای تابعیت را به بیشتر نوزادانی که در ایالات متحده متولد شده اند، مجاز می‌کند.
8	مشخص نیست که اکنون موضوع جهانگردی مهم‌تر است یا نوزادان لنگری که منجر به مهاجرت قابل توجهی می‌شوند، اما بسیاری از جمهوریخواهان معتقدند که هر دو موضوع جدی است.
9	این نخستین بار نیست که دولت ترامپ نسبت به امور مهاجرت واکنش نشان می‌دهد.
10	کارل سی رایچ، معاون وزیر امور خارجه در امور کنسولی، در قانون نهایی نوشت: "صنعت جهانگردی زایمان شامل فعالیت‌های مجرمانه است، از جمله طرح‌های جنایی بین المللی.
11	"البته پیش از این نیز مأمورین کنسولگری به راحتی برای زنانی که با هدف زایمان به ایالات متحده سفر می‌کردند، ویزا صادر نمی‌کردند، اما در آن زمان مکلف نبودند در قالب یک مأموریت از خانم‌ها در صورت بارداری سؤالات بیشتری داشته باشند.
12	اما اکنون در قالب قانون جدید از آن‌ها انتظار می‌رود که بررسی‌های بیشتری را انجام دهند و اگر در مصاحبه، به این نتیجه برسند که زنی به طور خاص برای زایمان به ایالات متحده سفر می‌کند، به راحتی قدرت منع ورود را خواهند داشت.
13	با این قانون جدید، به نظر می‌رسد کاخ سفید به ماموران کنسولگری‌های خارج از ایالات متحده صراحتا سیگنال می‌دهد که افراد نزدیک به زمان زایمان باید به فهرست سیاه پیشین کاخ سفید شامل افراد فقیر، پناهندگان و مهاجران با پرونده‌های خاص اضافه شوند.
14	استفانی گریشام، دبیر مطبوعاتی کاخ سفید، در بیانیه‌ای گفت که این قانون جدید با هدف متوقف کردن افرادی تصویب شده است که به دنبال "تابعیت خودکار و دائم آمریکایی برای فرزندان خود با زایمان در خاک آمریکا هستند".
15	وی ادامه داد: "هدف دیگر ما حمایت از مالیات دهندگان آمریکاست که در قبال کار سخت، درآمدشان برای تأمین هزینه‌های مستقیم و غیر مستقیم مربوط به گردشگری زایمان صرف می‌شود.
16	درواقع ما مایلیم که از تمامیت شهروندی آمریکا محافظت شود.
17	"ترامپ پروژه جلوگیری از اعطای ویزا به زنان باردار را کلید زد / ابهام در وضعیت ویزا‌های موقت بسیاری از زناندر شرایطی که دادگاه استیضاح دونالد ترامپ در مجلس سنا آغاز شده و مبارزات انتخاباتی وی هر لحظه داغ‌تر می‌شود، ترامپ اعلام کرده است که قصد دارد تلاش‌های دولت خود برای محدود کردن مهاجرت را برجسته‌تر کند.
18	همچنین انتظار می‌رود که محدودیت‌های سفر شهروندان کشور‌های خاص به ایالت متحده که در سال ۲۰۱۷ تصویب شد توسعه یابد.
19	اما تشدید قوانین بازدارنده از سفر زنان باردار به ایالات متحده تبعاتی منفی نیز خواهد داشت.
20	برای مثال یک زن باردار که با هدف‌های درمانی و سلامتی به ایالات متحده سفر می‌کند نیز تحت تاثیر قرار خواهد گرفت.
21	او باید به مامورین صدور ویزا ثابت کند که پول کافی برای پرداخت هزینه درمانی را دارد.
22	وی همچنین باید ثابت کند که مراقبت‌های پزشکی مورد نظر در کشور خود او در دسترس نبوده است و چاره‌ای به جز سفر به ایالات متحده نداشته است.
23	کری تالبوت، مدیر مجموعه وکالت فدرال مهاجرت که یک گروه حقوقی درباره مهاجران است، از وزارت امور خارجه انتقاد کرده است.
24	او می‌گوید وزارت امور خارجه مشخص نکرده است که چگونه و با چه معیار‌هایی ماموران خارج از کشور تعیین می‌کنند که آیا یک مسافر باردار است یا خیر یا واجد سفر است یا خیر.
25	خانم تالبوت گفت: "این یک ایده پوچ است که دولت ترامپ کارمندان سفارت را به پلیس‌های تولید مثل تبدیل کند.
26	" این سیاست جدید شرایط را برای افسران فرودگاه که برای وزارت امنیت داخلی کار می‌کنند تغییر نمی‌دهد، به این معنی که تغییرات واجد شرایط سفر بودن یا نبودن در خارج از ایالات متحده اتفاق می‌افتد، نه در پیشخوان‌های مهاجرت در فرودگاه.
27	این قانون همچنین بازدید از ۳۹ کشور را که واجد شرایط برنامه لغو ویزا هستند، تحت تأثیر نمی‌گذارد، و این اجازه می‌دهد تا شهروندان آن کشور‌ها برای مدت کوتاه و بدون ویزا به ایالات متحده سفر کنند.
28	هنوز مشخص نیست که قانون جدید چقدر مؤثر خواهد بود.
29	برخی از انواع ویزا به خارجی‌ها اجازه می‌دهد طی ۱۰ سال چندین بار به ایالات متحده مراجعه کنند، بنابراین شاید متقاضی سفر با چنین ویزایی به راحتی باردار باشد و همچنان مجاز به سفر باشد.
30	ترزا کاردینال براون، کارشناس امور مهاجرت و سیاست‌های مرزی می‌گوید شاید قانونی جدیدتر نیز برای این نوع شرایط مبهم صادر شود و ویزای افرادی که نزدیک به زمان زایمان هستند لغو شود.
31	همانطور که اشاره شد در توجیه این قانون، وزارت امور خارجه اذعان کرد که تخمین تعداد افرادی که پس از ورود به ایالات متحده با ویزای موقت مادر به دنیا می‌آیند، یک چالش است و هزاران زن باردار در این ماجرا دخیلند.
32	جالب است بدانید در برخی کشور‌ها مثل چین بسیاری از شرکت‌های امور مهاجراتی در ازای مبالغی قابل توجه به والدین قول دریافت ویزا به شرط ازدواج را می‌دهند و باید دید از این پس شرایطشان چگونه خواهد بود.
