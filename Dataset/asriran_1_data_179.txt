asriran_1_data###این برندها بیشترین ضرر را از ویروس چینی می‌بینند###https://www.asriran.com/fa/news/711236/این-برندها-بیشترین-ضرر-را-از-ویروس-چینی-می‌بینند###['بین الملل']###2020-01-29 13:10:00###۷۱۱۲۳۶###['چین', 'ویروس']
3@@@4
1	شرکت‌های آمریکایی بزرگ متعددی که سرمایه‌گذاری‌های چشمگیری در چین دارند، خود را برای ضرر احتمالی از گسترش ویروس مرگبار ووهان آماده می‌کنند.
2	به گزارش ایسنا، ویلیام راینش از مرکز مطالعات بین‌الملل و استراتژیک به شبکه سی ان ان بیزنس گفت: ما در دوران تحویل فوری و موجودی حداقلی هستیم، بنابراین در بسیاری از موارد طولی نخواهد کشید که کمبود در زنجیره تامین خود را نشان می‌دهد و مصرف کنندگان ممکن است متوجه تاخیر در دریافت کالا شوند.
3	شرکت‌های آمریکایی که به ووهان مرتبط هستند، باید نگران باشند با این حال با ادامه تعرفه‌ها و افزایش هزینه‌های نیروی کار در چین، شرکت‌های آمریکایی این اواخر بخشی از فعالیت تولیدی خود را از چین به کشورهای دیگر منتقل کرده‌اند.
4	این روند مدتی است که در جریان است و در نتیجه تاثیر این ویروس را نسبت به چهار یا پنج سال پیش تعدیل کرده است.
5	با این حال همچنان برخی از شرکت‌ها ممکن است تاثیر شیوع این ویروس را لمس کنند.
6	این ویروس بیش از ۱۰۰ نفت را به کشتن داده و طبق آمار رسمی، بیش از ۴۵۰۰ مورد ابتلا به آن در سرزمین اصلی چین تایید شده است.
7	ده‌ها نفر هم در سراسر جهان به این ویروس مبتلا شده‌اند که حداقل پنج مورد در آمریکا بوده است.
8	شرکت‌های آمریکایی که فعالیت‌های تولیدی بزرگی در چین دارند، اگر کارخانه‌هایشان به مدت طولانی‌تری از زمان برنامه ریزی شده برای تعطیلات سال نوی چینی بسته بمانند، ممکن است متضرر شوند.
9	پکن تعطیلات سال نوی میلادی را از ۳۰ ژانویه به دوم فوریه تمدید کرده تا از شیوع این ویروس جلوگیری کند.
10	طبق گزارش نیک‌کی آسیا، تولید آیفون اپل در چین ممکن است به شدت لطمه ببیند.
11	تامین کنندگان از این مضطرب هستند که نتوانند تقاضای اپل برای افزایش تولید این گوشی را تامین کنند زیرا ویروس کرونا به استان هوبی که شماری از کارخانه‌ها در آنجا واقع شده‌اند، سرایت کرده است.
12	این شرکت در نقاط دیگر چین کارخانه‌هایی برای تولید قطعات آیفون دارد که مهمترین آنها تاسیسات فاکس‌کان در شنزن است که حدود ۶۰۰ مایل از مرکز شیوع این بیماری فاصله دارد.
13	در حالی که اپل حاضر نشده است در این باره اظهارنظر کند اما تحلیلگران و سرمایه گذاران منتظر توضیحات تیم کوک، مدیرعامل اپل هستند.
14	جنرال موتور هم یک شرکت آمریکایی دیگر در ووهان است.
15	این شرکت خودروسازی یک کارخانه تولید با سایک و شرکت دانگ فنگ موتور دارد که یکی از بزرگترین گروه‌های خودروسازی چین است.
16	کارخانه جنرال موتورز و سایک در ووهان حدود ۶۰۰۰ کارمند دارد که حدود ۱۰ درصد از کل نیروی کار جنرال موتورز در چین را تشکیل می‌دهند.
17	چندین شرکت غذایی معروف نظیر استارباکس، مک دونالد و کی اف سی هم فعالیتهای محدودی در استان هوبی دارند.
18	نایک در سال ۲۰۱۸ حدود ۶.
19	۲ میلیارد دلار درآمد از سرزمین اصلی چین داشت که ۲۱ درصد بالاتر از سال پیش از آن بود در حالی که درآمدش در آمریکای شمالی تنها هفت درصد رشد داست.
20	چین به مهمترین بازار نایک در دو سال گذشته تبدیل شده است.
21	بر اساس گزارش سی ان ان بیزنس، شرکت لوازم ورزشی آندر آرمور (UA) هم حضور قوی در چین دارد و در حالی که درآمدش در چین را اعلام نکرده اما فروشش در منطقه آسیا اقیانوسیه رشد سریعتری نسبت به مناطق دیگر داشته است.
