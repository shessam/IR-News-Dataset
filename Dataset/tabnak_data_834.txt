tabnak_data###جزئیات تماس تلفنی پامپئو و علاوی###https://www.tabnak.ir/fa/news/961414/جزئیات-تماس-تلفنی-پامپئو-و-علاوی###[]###2020-02-24 13:51:00###۹۶۱۴۱۴###['پامپئو', 'علاوی', 'عراق']
1
1	سخنگوی وزارت خارجه آمریکا اعلام کرد که وزیر خارجه این کشور در تماس تلفنی با نخست وزیر مکلف عراق، وی را به حل اختلافات با رهبران کرد و اهل سنت عراق ترغیب کرده است.
2	به گزارش ایسنا، به نقل از سومریه نیوز، مورگان اورتاگوس، سخنگوی وزارت خارجه آمریکا تصریح کرد که مایک پامپئو، وزیر خارجه آمریکا محمد توفیق علاوی، نخست وزیر مکلف عراق را به حل اختلافات با رهبران سیاسی کرد و اهل سنت در عراق جهت تضمین موفقیت‌آمیز بودن انجام ماموریت‌های حیاتی که دولت وی در پیش رو دارد، تاکید کرد.
3	وی ادامه داد: پامپئو همچنین تاکید کرد که عراق باید به حفاظت از تاسیسات و نیروها و دیپلمات‌های وابسته به آمریکا و ائتلاف بین المللی پایبند باشد.
4	در همین حال، وزیر خارجه آمریکا امروز (دوشنبه) جزئیات تماس تلفنی خود با نخست وزیر مکلف عراق را اعلام کرد.
5	مایک پامپئو در توییتی نوشت: ما از وعده‌هایی که علاوی برای برگزاری انتخابات زودهنگام در کشور داده است، استقبال می‌کنیم.
6	وی با اشاره به پایبندی آمریکا برای حمایت از عراق، بر لزوم پایان خشونت‌ها علیه معترضان عراقی تاکید کرد.
7	وزیر خارجه آمریکا بر لزوم اتخاذ تدابیر فوری که خواسته‌های قانونی معترضان در عراق را برآورده کند، تاکید کرد و گفت که عاملان خشونت‌ها باید تحت پیگرد قانونی قرار بگیرند.
