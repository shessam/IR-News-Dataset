sobhane2###nan###http://sobhanehonline.com/fa/news/203894/هوشیاری-کلیدساز-هم-از-سرقت-جلوگیری-نکرد###گوناگون###2019-11-11 21:39:00###۲۰۳۸۹۴###['کلیدساز', 'سارق', 'داراباد']
1
1	رئیس پایگاه یکم پلیس آگاهی از دستگیری یک سارق منزل و ۲ مالخر اموال سرقی در منطقه دارآباد خبر داد و گفت: سارق برای باز کردن درب منزل مال باخته کلید ساز آورده بود.
2	سرهنگ کارآگاه قاسم دستخال در تشریح این خبر اظهار کرد: در چهاردهم مهر ماه امسال خانمی به کلانتری ۱۶۴ قائم مراجعه و اعلام کرد: از منزلش در منطقه دارآباد سرقت شده است که به علت بررسی تخصصی پرونده برای شناسایی سارق یا سارقان به پایگاه یکم پلیس آگاهی ارجاع شد.
3	این مقام انتظامی عنوان کرد: شاکی پس از مراجعه به پایگاه یکم در اظهارات خود گفت: سارق یا سارقان پس از تخریب درب منزل وی، تعدادی اموال از قبیل: طلاجات، وجه نقد، لپ تاپ و غیره.
4	سرقت کرده اند.
5	رئیس پایگاه یکم عنوان کرد: تحقیقات پلیسی نشان از آن داشت: در زمانی که شاکی در منزل حضور نداشت سارق به همراه یک کلید ساز به درب منزل مراجعه است ولی با تخریب درب منزل وارد ساختمان شده است.
6	دست خال با اشاره به شناسایی کلید ساز و دعوت وی به پلیس آگاهی، عنوان کرد: فرد کلید ساز اظهار داشت فردی ناشناس با من تماس گرفت تا برای بازنمودن درب منزل به نشانی اعلامی از سوی وی مراجعه کنم.
7	پس از حضور در نشانی مذکور به ایشان اعلام کردم یکی از همسایگان را برای احراز هویت خویش صدا کند که سارق از این امر طفره رفت و در نهایت من نیز از باز کردن در منزل امتناع کردم و موضوع را کنسل کرده و بابت کنسلی مبلغ ۲۰ هزار تومان اجرت دریافت کردم.
8	رئیس پایگاه یکم عنوان کرد: در ادامه تحقیقات پلیسی، چهره سارق شناسایی شد و مشخص شد که وی دارای چندین فقره سابقه کیفری از جمله سرقت می باشد.
9	این مقام انتظامی تصریح کرد: با شناسایی مخفیگاه سارق با دستور قضائی متهم در مخفیگاهش دستگیر و تعدادی از اموال سرقتی از همان محل کشف شد.
10	وی عنوان کرد: سارق که تعدادی از اموال سرقتی را به ۲ تن از مالخران در محدوده شمال تهران فروخته بود، هر ۲ مالخر شناسایی و دستگیر شدند و بخشی از طلاجات شاکی و لپ تاپ و هارد اکسترنال از مغازه های آنان کشف شد.
11	وی افزود: هر ۲ مالخر و سارق منزل با دستور بازپرس شعبه ۱۰دادسرای ناحیه ۱ روانه زندان شدند.
12	در پایان رئیس پایگاه یکم پلیس آگاهی به شهروندان توصیه کرد: از نگهداری وجوه نقد با مقادیر بالا و جواهرات در منزل خودداری کنید و محل مسکونی خود را به تجهیزات ایمنی مانند نصب سیستم دوربین مداربسته با کیفیت بالا مجهز کنید.
