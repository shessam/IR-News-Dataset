roozno_data###سازمان جهانی بهداشت: موارد ابتلا به کرونا در ایران به سطح ثابت رسیده###http://roozno.com//fa/news/421106/سازمان-جهانی-بهداشت-موارد-ابتلا-به-کرونا-در-ایران-به-سطح-ثابت-رسیده###[]###2020-04-08 13:23:00###۴۲۱۱۰۶###['سازمان جهانی بهداشت', 'کرونا']
1
1	مدیر منطقه‌ای عملیات اضطراری سازمان جهانی بهداشت تأکید کرد که به واسطه افزایش اقدامات کنترلی در ایران، ابتلا به شیوع کرونا در این کشور به سطح ثابت رسیده و حتی طی روزهای اخیر روند نزولی داشته است.
2	به گزارش روز ن :«ریچارد برنان» مدیر منطقه‌ای عملیات اضطراری سازمان جهانی بهداشت که اخیراً به ایران سفر داشته است، تصریح کرد که به واسطه افزایش بسیاری از اقدامات کنترل‌کننده شیوع کرونا، شمار مبتلایان به این ویروس ناشناخته در ایران به سطح ثابتی رسیده و حتی در برخی موارد طی روزهای اخیر یک روند نزولی داشته است.
3	بنا به گزارش روزنامه آمریکایی «دیلی نیوز»، برنان روز گذشته (سه‌شنبه) در یک کنفرانس خبری در خصوص روند شیوع کرونا در ایران تصریح کرد: «به واسطه افزایش مؤثر بسیاری از اقدامات کنترل‌کننده، ما شاهد ثابت ماندن تعداد مبتلایان جدید (به کرونا) و در حقیقت طبق برخی اشارات، در روزهای اخیر شاهد کاهش شمار مبتلایان جدید در ایران بوده‌ایم».
4	روز گذشته (سه‌شنبه)، «کیانوش جهانپور» سخنگوی وزارت بهداشت از اضافه شدن ۱۳۳ مورد فوتی جدید به قربانیان کرونا در ایران خبر داد که در مقایسه با یک روز قبل این تعداد کاهش داشته است و در مجموع تعداد قربانیان این ویروس ناشناخته در ایران را به سه هزار و ۸۷۲ نفر رسانده است.
5	اواسط اسفندماه سال 98، برنان که برای آگاهی از وضعیت شیوع کرونا به ایران سفر کرده بود، از تعهد تیم پزشکی و درمان در بیمارستان‌ها و کلینیک‌های درمانی ایران تقدیر کرده بود.
6	(جزئیات بیشتر)
