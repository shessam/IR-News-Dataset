asriran_1_data###پروانه سلحشوری: همه کار کردیم تا دختران برای ورود به ورزشگاه نیاز به تغییر چهره نداشته باشند / مشکلات تحریم‌ها برکت داشت و آن هم سرمربیگری فرهاد مجیدی در استقلال بود###https://www.asriran.com/fa/news/714365/پروانه-سلحشوری-همه-کار-کردیم-تا-دختران-برای-ورود-به-ورزشگاه-نیاز-به-تغییر-چهره-نداشته-باشند-مشکلات-تحریم‌ها-برکت-داشت-و-آن-هم-سرمربیگری-فرهاد-مجیدی-در-استقلال-بود###['ورزشی']###2020-02-18 11:43:00###۷۱۴۳۶۵###['سلحشوری', 'مجیدی']
13@@@14@@@15
1	نماینده مردم تهران مدعی است تلاش آنها برای حضور بانوان در استادیوم‌های ایران ادامه خواهد داشت و باید مانع از مهاجرت نخبگان ورزشی که این روزها رواج یافته، شد.
2	به گزارش ایلنا، موضوع حضور بانوان در استادیوم‌ها بار دیگر داغ شده و اینبار فیفا طی نامه‌ای فدراسیون را ملزم به رعایت این اصول کرده است.
3	پروانه سلحشور، نماینده مردم تهران در اینباره مدعی است که هیچ مانعی برای حضور بانوان وجود ندارد و نباید با سخت‌ کردن راه ورود آنها، باعث آسیب جدی به آنها شد.
4	او که در دوره یازدهم با دفاع جنجالی‌اش از وزیر ورزش خبرساز شده، اکنون بعد از گذشت 6 سال صحبت‌های جالبی مطرح می‌کند و مدعی است که او برخلاف دیگر نمایندگان امضای مربوط به استیضاح سلطانی‌فر را پس نگرفته است.
5	صحبت‌های پروانه سلحشوری را با خبرنگار ما درباره مسائل مختلف ورزش اعم از حضور بانوان در استادیوم، طرح استیضاح وزیر و همچنین موضوع خصوصی سازی سرخابی‌ها را در ادامه بخوانید.
6	تلاش‌های بسیار زیادی را برای حضور دختران و زنان علاقمند به ورزشگاه انجام داده‌ایم تا مجبور نباشند برای تماشای فوتبال دست به تغییر چهره بزنند و به راه‌هایی متوصل شوند که بعدا باعث اذیت و برخورد با آنان شود و همگی بانوان بتوانند در کنار خانواده در یک محیط سالم به تماشای فوتبال بنشینند.
7	بعد از آن با توجه به تلاش‌ها همکاری خود زنان و جامعه مدنی بالاخره صدایمان به گوش فیفا رسید این مشکل با کمک فدراسیون جهانی تا حدودی حل شد.
8	البته بعد از بازی با کامبوج زنان دیگر به ورزشگاه نرفتند اخیرا هم که دیدار استقلال و پرسپولیس بود بانوان دوباره خیلی گله‌مند بودند.
9	امیدوارم با کمک فیفا این معضل برای همی‌شه برطرف شود، شاهد مقاومت در مورد حضور زنان در ورزشگاه‌ها نباشیم.
10	اتفاقا ما این موضوع را چک کردیم هیچ مشکلی برای حضور زنان در ورزشگاه‌ها وجود ندارد زمانیکه همگی ورزشگاه خارج را ترک می‌کنند هرکسی راه خودش را می‌‌رود هیچکس با دیگری کاری ندارد.
11	باورم این است که فشار وارد شده مبنای درستی نداشته باشد.
12	فضا برای حضور بانوان در اماکن ورزشی مهیا است امی‌دوارم که شاهد حضور زنان و دختران ایران در ورزشگاه‌ها باشیم.
13	اولین بارم بود که برای تماشای بازی به استادیوم می‌رفتم به این دلیل که بازی را از جایگاه ویژه تماشا کردم از تجربه شور و هیجان جمعیت دور بودم.
14	من دیگر سنی ازم گذشته است اگر برای مهم تلاش کردیم فقط برای فرزندمان در این کشور خوشحالی آنان بوده است.
15	البته این را بگویم که بازی بسیار جدی هم نبود چون کامبوج تیم بسیار ضعیفی است اقتدار صد در صد دیدار با بازیکنان تیم ما بود.
16	خیلی بیشتر از اینکه بخواهیم به بازی توجه کنیم حواسمان به اطراف بود که اتفاقی رخ ندهد و مشکلی پیش نیاید بهانه‌ای دست کسی داده نشود.
17	بیشتر علت شادی‌ام از دیدن خوشحالی دختران و زنان ایران بود.
18	زمانیکه می‌دیدم آنها انقدر خوشحال هستند و شور و شوق دارند پیش خودم فکر می‌کردم که الان چه اتفاقی افتاده هیچ چیزی خاصی رخ نداده است.
19	چرا باید زمانی را که جوانان ما می‌‌توانند شور و شادی و هیجان داشته باشند همی‌ن چند روزی که این هیجان ایجاد می‌‌شود می‌‌توان آنها را سرحال نگه دارد حتی به دخترانی که نتوانسته بودند به ورزشگاه بیایند و پشت درها جا مانده بودند هم فکر می‌‌کردم.
20	به صندلی های خالی ورزشگاه نگاه می‌کردم که می‌توانست با حضور بیشتر آن‌ها پر شود که این مهم فراهم نشده بود.
21	آن‌هایی که با ما خوب نیستند به اصطلاح افراد ارزشی داخل می‌گویند که این ممنوعیت تقصیر شما بود از طرف دیگر هم عده‌ای می‌گویند اینها که کاره‌ای نبودند همه این مهم تلاش فیفا بود ولی بنظرم هیچ فرقی نمی‌کند که چگونه به ثمر رسید.
22	بدون شک بدون تلاش فیفا این موضوع اتفاق نمی‌‌افتاد.
23	در مجموع خوشحال هستم که صدای زنان سرزمینم بودم در زمان مجلس ما این اتفاق رخ داد.
24	بدون شک من و تمامی‌ همکارانم پشتیبان دختران سرزمین‌مان بودیم و تا همیشه خواهیم بود.
25	در یک توییتی به این موضوع اشاره کرده بودم نوشتم که این مسئله را جدی بگیرید، بعد از توییت من مهاجرت بیشتر از قبل شد و بدون تردید این اتفاقات باعث ناراحتی همه ما شد.
26	من را نیز خیلی آزرده خاطر کرد.
27	متاسفانه تا می‌توانیم جوانان‌مان را رشد می‌‌دهیم و به این خاطر که فضای مطلوبی برای‌شان فراهم نمی‌کنیم به این دلیل که در خارج از کشور این محیط برایشان مهیا است به ناچار قصد مهاجرت می‌کنند.
28	حال می‌بینید یک جوانی نخبه علمی‌ است دیگری نابغه ورزشی و یکی هم شرایط مطلوب مالی دارد.
29	در هر صورت حیف است که کشور ما قدر نخبگانش را نمی‌داند آنطور که باید و شاید آنان را ساپورت نمی‌کند و آنها هم به ناچار ترک وطن می‌کنند.
30	بارها گفته‌ام که بیشتر بازی‌های لیگ را دنبال می‌کنم طرفدار استقلال هستم.
31	راستش را بخواهید اصلا انتظار این همه موفقیت را هم از آقای مجیدی نداشتم.
32	بعضی وقت پیش خودم فکر می‌کنم که تحریم‌ها برکت هم دارد و یکی از خوبی‌هایش برای ما این بود که توانستیم به گزینه‌های داخلی و ایرانی خودمان اعتماد کنیم به آن‌ها میدان بدهیم.
33	بنظرم آقا مجیدی با اینکه تیم بازیکن مصدوم زیاد دارد و دستشان روی نیمکت باز نیست با تمام این مشکلات مواجه شده ولی خیلی توانسته تیم را اداره بکند و نتیجه بگیرد.
34	چند بازی اخیر استقلال را پیگیری به جرات می‌توانم بگویم که خیلی خوب بازی می‌کنند‌ هم تکنیک و هم تاکتیک را به خدبی در زمین اجرا می‌کنند.
35	مربی تیم می‌تواند تمامی‌ نکات را که مدنظر و دلخواهش است را به بازیکنان دیکته کند که مجیدی این را به خوبی انجام داده است.
36	بنظرم نکته مثبتی که می‌توانسم برای مجیدی قائل شویم این است که علیرغم مخالفت‌های شدید با مربیگری او از طرف هواداران باشگاه و برخی افراد که خواهان حضور استراماچونی بودند و نمی‌خواستند او سرمربی تیم باشد او خوب کار کرده است.
37	این فشارها روی هر مربی خیلی سنگینی می‌کند وقتی یک فردی بخواهد جایگزین مربی باشد که انقدر عالی بوده به هیچ وجه کار راحتی نیست.
38	بنظرم مجیدی خیلی خوب توانست از پس این همه مشکل بربیاید و شرایط را به خوبی مدیریت کند.
39	در مورد جامعه‌شناسی چند دیدار اخیر استقلال هم باید بگویم بنظرم سرمربی استقلال توانسته ارتباط بسیار خوبی با بازیکنانش برقرار کند.
40	با وجود اینکه جوان است ولی بخوبی دیسیپلین کاری‌اش را هم در تیم پیاده کرده است این موضوع خیلی خیلی اهمیت دارد که بتوانی همزمان با دیسیپلین، بازیکنانت در حالت رفاقت تو را قبول داشته باشند.
41	شاگردان مجیدی بازیکنان کمی‌ نیستند به عنوان مثال وریا غفوری علاوه بر اینکه یک بازیکن فوق العاده و یک فوتبالیست مطرح در ایران است یک کنشگر اجتماعی است که از محبوبیت زیادی برخوردار است.
42	امیدوارم که هم استقلال و هم تمامی‌ نماینده‌های ایران از جمله شهرخودرو، پرسپولیس، سپاهان بتوانند در بازی‌های لیگ قهرمانان آسیا نتایج خوبی را کسب کنند.
43	متاسفانه موج حملات نسبت به ایشان مخصوصا از طرف مربیان و بازیکنان ایرانی بسیار زیاد بود چرا که می‌گفتند اسکوچیچ نتایج جالب توجهی را کسب نکرده بود.
44	ولی تجربه من در تمامی‌ سالهایی که فوتبال را دنبال کردم این بود که بعد از مرحوم دهداری و حتی قلعه‌نویی که تلاش‌های بسیاری برای موفقیت انجام دادند ما هر زمان که مربی داخلی برای هدایت تیم‌ملی به خدمت گرفتیم به محض یک شکست و نتیجه نامطلوب تا می‌توانستیم آنها را مورد انتقاد قرار دادیم و به حاشیه بردیم.
45	به عقیده‌ام آقای اسکوچیچ با فولاد خوب جواب داده، به واسطه سال‌ها حضور در ایران شناخت خوبی نسبت به بازیکنان، فوتبال و کشور ایران دارد امیدوارم که موفق شوند و قطعا از ویلموتس خیلی بهتر هستند چرا که ویلموتس اصلا به کار دل نمی‌داد انگار که بعد از رفتن کی‌روش تیم و بازیکنانش به یکباره از هم دیگر پاچیده باشند.
46	تیمی‌ که تا قبل از آن به راحتی می‌توانست نتیجه بگیرد و صعود کند الان چقدر با مشکل مواجه است.
47	امیدوارم که این مشکلات هر چه زودتر برطرف شود تا شاهد سربلندی تیم‌ملی ایران و بازیکنانش باشیم.
48	آرزویم این است که بتوانم ورزش را مثل کشور چین البته نه به آن شدت چون در آنجا ورزش یک حالت اجباری پیدا می‌کند و لذت ورزش را از افراد سلب می‌کند ولی از کودکی استعدادیابی را برای دختران و پسران مدنظر قرار می‌‌دادم.
49	در پروسه توسعه زمانیکه ورزش را تعریف می‌کنیم آن را عاملی می‌دانیم که باعث نشاط می‌شود و هم جلوی آسیب‌های زیادی را می‌‌گیرد.
50	مثلا ورزش و اعتیاد را می‌توان دو نقطه مجزا از یکدیگر دانست.
51	ولی در سایر حوزه‌ها باعث اخلاق و جوانمردی و اعتمادبنفس می‌شود.
52	اگر ما هم مثل کشورهای دیگر امکانات لازم و شرایطش را داشتیم قطعا یکی از آرزوهایم شناسایی استعدادیابی از دختران و پسران سرزمین بود رشد آنها رو در زمینه‌ای که توانمندی‌اش را دارند فراهم کنیم.
53	یک مدتی جو خیلی بر علیه وزیر ورزش بود.
54	من هم به دلیل دفاع از ایشان خیلی بر علیهم مانور داده شد.
55	در صورتیکه من در دور یازدهم مجلس آقای روحانی از ایشان (سلطانی‌فر) حمایت کرده بودم.
56	تمامی‌ وزرایی که در دور دوازدهم رای اعتماد گرفتند اکنون مورد انتقاد هستند اما دلیل این هجمه درباره من بعد از دفاع از سلطانی‌فر که مربوط به دوره قبلی است را متوجه نمی‌شوم.
57	چرا فقط یک کلمه صحبت من بین این همه اظهارنظر از وزرا باید آنقدر بازتاب داشته باشد تاثیر بگذارد که بخواهند مقصر کل دور دوازدهم هم مرا بدانند.
58	چون از صحبتم درباره آقای سلطانی‌فر خیلی صدمه دیده بودم در دور دوازدهم درباره هیچ وزیری صحبتی نکردم.
59	در همان بین در اوج مطالبات مردم زمان استیضاح آقای سلطانی‌فر من هم جزو امضا کننده‌های استیضاح بودم و هیچوقت هم استیضاحم را پس نگرفتم.
60	ولی به این دلیل که برخی از افردای درخواست دهنده برای استیضاح وزیر ورزش آرای خود را پس گرفتند تعداد آن کم شد به اصطلاح از عدد افتاد دیگر ایشان هم استیضاح نشدند ولی من هرگز درخواست استیضاحم را پس نگرفتم.
61	وقتی می‌گوییم فوتبال حرفه‌ای هرگز نباید به بیت و المال وصل باشد باید خودشان روی پای خودشان باستند.
62	خصوصی سازی باشگاه استقلال و پرسپولیس موضوع بسیار مهمی‌ است و بنظرم سرمایه‌گذارانی هم هستند که بتوان با کمک آنها، بدون پارتی‌بازی و با کمک مردم به صورت سهامی‌ خریدار پیدا کنند نه به صورت رانتی این موضوع را در دست بگیرند.
63	بنظرم می‌توان این کار را انجام داد.
64	از طرف دیگر برخی از تیم‌ها نیاز به حمایت دولت دارند مثلا: تیمهای نفت مسجد سلیمان و نفت آبادان یا فولاد خوزستان اینها اگر سرمایه‌ نفت نباشد نمی‌توانند به بقا ادامه دهند و کار برایشان سخت خواهد شد.
65	متاسفانه از نفتی که فقط سختی‌اش برای خوزستان است همین یک اتفاق بزرگ و یک عشق است که این دو تیم فوتبال را دارد.
66	بنظرم زمانیکه تیم‌ها اسپانسر مناسبی ندارند حمایت دولتی را می‌طلبد بدون شک می‌توان استقلال و مرسپولیس را خصوصی کرد البته نکته مهم و کلیدی در این مورد یک خصوصی سازی رانتی و نهادی نباشد و از اشخاصی که سرمایه‌گذار هستند باید استفاده شود و به طور کلی نظرم این است که استقلال و پرسپولیس پتانسیل خصوصی سازی را دارند.
67	بیشتر بخوانید:
