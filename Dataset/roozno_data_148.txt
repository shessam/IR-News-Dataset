roozno_data###سلاح مخفی برنی سندرز###http://roozno.com//fa/news/413405/سلاح-مخفی-برنی-سندرز###[]###2020-02-13 16:00:00###۴۱۳۴۰۵###['برنی سندرز', 'سلاح مخفی']
1@@@2
1	اگر سناتور برنی سندرز سه شنبه در انتخابات مقدماتی حزب دموکرات در نیوهمپشایر پیروز شود، به احتمال زیاد این پیروزی را باید مرهون لطف رای دهنده‌هایی باشد که چندان مثل خود او تعلقی به حزب دموکرات ندارند.
2	در چندین نظرسنجی عمومی برنی با حمایت گسترده‌ای از جانب رأی دهندگان مستقل رو به رو شده است، رای‌دهندگانی که نزدیک به 40 درصد شرکت‌کنندگان در انتخابات را تشکیل می‌دهند.
3	راسل برمن در آتلانتیک نوشت: اگر سناتور برنی سندرز سه شنبه در انتخابات مقدماتی حزب دموکرات در نیوهمپشایر پیروز شود، به احتمال زیاد این پیروزی را باید مرهون لطف رای دهنده‌هایی باشد که چندان مثل خود او تعلقی به حزب دموکرات ندارند.
4	در چندین نظرسنجی عمومی برنی با حمایت گسترده‌ای از جانب رأی دهندگان مستقل رو به رو شده است، رای‌دهندگانی که نزدیک به 40 درصد شرکت‌کنندگان در انتخابات را تشکیل می‌دهند.
5	به گزارش روز نو ؛ در ادامه این مطلب آمده است: جدا از نیوهمپشایر، محبوبیت بزرگ سندرز در بین رأی دهندگان مستقل می‌تواند سلاح مخفی او در بسیاری از ایالت‌های بزرگ‌ باشد.
6	براساس نظرسنجی‌های انتخابات چهار سال پیش، سندرز هیلاری کلینتون را در بین غیر دموکرات‌ها شکست داد.
7	سندرز تنها در نیوهمپشایر، تقریباً سه چهارم از آرا این طیف را به دست آورد، که بخش عمده‌ای از علت پیروزی او بود.
8	عموماً، نامزدها تا زمانی که برنده نشده‌اند، کمتر به طیفی که از آن‌ها پشتیبانی می‌کند توجه دارند.
9	در حالی که قدرت اصلی سندرز برای پیروزی نهایی در انتخابات دموکرات‌ها در ماه ژوئیه از آرا همین طیف مستقل نشات می‌گیرد.
10	ایالت‌هایی که نقش عمده‌ای در انتخابات مقدماتی دارند شامل برخی از بزرگترین ایالت‌ها آمریکا یعنی کالیفرنیا، تگزاس، اوهایو، ایلینویز، ویرجینیا و ماساچوست می‌شوند.
11	درمورد مبارزات انتخاباتی سندرز، حمایت غیر دموکرات‌ها از وی بحثی است که در مجموع به نفع اوست: فقط سندرز است که می‌تواند طیف خاکستری جوان را پای صندوق رای بیاورد.
12	البته این شرایط همزمان می‌تواند نارضایتی‌های قدیمی را در درون حزب دموکرات برانگیزد.
13	جو بایدن، معاون رئیس جمهور پیشین، هفته گذشته در مورد سندرز گفت: می‌دانید، او که به عنوان یک دموکرات ثبت نام نکرده است.
14	چندین سال است که سندرز علی‌رغم همراهی با دموکرات‌های سنا در برابر درخواست‌های این حزب در ورمونت ایستاده است.
15	حال پرسشی که دانته اسکالا می‌پرسد این است که آیا او واقعاً می‌تواند در درون حزب ائتلاف اکثریت ایجاد کند؟ اگر سندرز با جمع کثیری از حامیان وارد انجمن حزبی میلواکی شود، تنش بیشتر هم خواهد شد.
16	اسکالا گفت: احتمالا مخالفان دموکرات سندرز می‌گویند این رای دهندگان دموکرات نبودند.
17	با این حال، ابتدا، سندرز باید روی نیوهمپشایر تمرکز کند، جایی که او امروز نسبت به انتخابات 4 سال قبل، با رقبای جدی‌تری رو به رو است.
18	پیت بوتجیج، شهردار سابق سوت بند، ایندیانا، که در انتخابات آیووا هم رای خوبی کسب کرد و در صدر بود یکی از رقبای جدی سندرز است.
19	بوتجیج و سندرز در کسب آرا دموکرات‌ها و رأی دهندگان مستقل در نظرسنجی که صبح جمعه منتشر شد رقابت تنگاتنگی داشتند و نظرسنجی دیگر در آخر هفته حتی پیت از سندرز هم جلو زد.
20	معاون رئیس جمهور سابق، جو بایدن نیز بر رای‌دهندگان مستقل تمرکز کرده و اخیراً مورد حمایت 100 نفر مستقل در نیوهمپشایر هم واقع شده است.
21	لیکن کر، یکی از بنیانگذاران حزب خوش آمد، می‌گوید: همه رای‌دهندگان مستقل نیوهمپشایر شبیه هم نیستند و فقط می‌توان گفت نیمی از گروهی که در نیوهمپشایر و کارولینای جنوبی فعالیت می‌کنند واقعاً مستقل هستند.
22	هدف این سازمان جلب آرا طیف مستقل است که معمولاً فقط در انتخابات مرحله نهایی شرکت می‌کنند.
23	کر به من گفت: انواع مختلفی از رای دهندگان مستقل وجود دارد.
24	بوتجیج و بایدن به دنبال جلب آرا سنت‌گرایانی هستند که بسته به شرایط انتخابات به دموکرات‌ها و جمهوریخواهان رای می‌دهند.
25	به احتمال زیاد نیوهمپشایر امسال تعداد بیشتری از این رای دهنده‌ها را برای گرفتن امتیاز در اختیار داشته باشد.
26	در هر حال رأی دهندگان مستقل می‌توانند به هر دو حزب اصلی رای دهند.
27	از سوی دیگر، پایگاه سندرز در طیف مستقل بیشتر در بین جوانان و افرادی است که هیچ تمایلی به ساختار‌های حزبی ندارند.
28	با توجه به حضور اندک این طیف در انجمن حزبی آیووا، سندرز اکنون نگران است که در نیوهمپشایر هم چنین اتفاقی رخ دهد، به هر حال برنی برای پیروزی به آنها برای نیاز دارد.
29	کر به من گفت: یک چیزی در مورد سندرز وجود دارد که ما می‌دانیم و آن این است که او این بار نسبت به دفعه گذشته کمتر رای می‌آورد.
30	سهم او از آرا طیف مستقل نسبت به سال 2016 کاهش یافته است.
31	سندرز همچنین در 29 فوریه به رأی طیف مستقل در انتخابات مقدماتی کارولینای جنوبی دل بسته است.
32	گروهی از رهبران حزب GOP و فعالان حزب چای به امید اینکه سندرز بتواند ترامپ را شکست دهد از جمهوری خواهان مخالف می‌خواهند به او رای دهند.
33	در حالی که فقط دموکرات‌ها و رأی دهندگان طیف مستقل می‌توانند در انتخابات مقدماتی نیوهمپشایر شرکت کنند، شرکت در انتخابات کارولینای جنوبی برای همه گروه‌ها آزاد است.
34	مشخص نیست که آیا این تلاش‌ها باعث ایجاد تفاوت خواهد شد یا خیر، اما سندرز در حال حاضر قدرت خود را در جلب آرا هر دو طیف نشان داده و این توانایی ممکن است نه تنها در روز سه شنبه در نیوهمپشایر بلکه در بسیاری از ایالت‌های آینده نیز نقشی تعیین کننده داشته باشد.
