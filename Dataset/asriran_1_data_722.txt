asriran_1_data###چگونه از خودرو ها بهتر نگهداری کنیم؟ / با رعایت این موارد عمر خود خود را افزایش دهید###https://www.asriran.com/fa/news/718987/چگونه-از-خودرو-ها-بهتر-نگهداری-کنیم-با-رعایت-این-موارد-عمر-خود-خود-را-افزایش-دهید###['اقتصادی']###2020-03-16 12:34:00###۷۱۸۹۸۷###['خودرو', 'مراقبت از خودرو']
9
1	توجه به نکات جزئی و مهم در مورد خودروها می‌تواند در درست کار کردن و سالم ماندن و به خصوص طول عمر کارکرد آن تأثیر زیادی داشته باشد.
2	در واقع خودروها هر میزان که با کیفیت بالا تولید و عرضه شوند، اما برای کارکرد بهتر و عدم ایجاد مشکل در آینده نیاز به نگهداری و رسیدگی درست دارند.
3	به گزارش البته دلیل این میزان توجه و به خاطر وجود انواع سیستم‌های الکترونیکی و قطعات متحرک می‌باشد.
4	به گونه‌ای که رانندگان باید برای جلوگیری از مشکلات آینده و صرف هزینه‌های بالاتر نسبت به استفاده درست از خودرو و بازدید از قطعات اصلی در صورت مشاهده هرگونه خطا، توجه لازم را داشته باشند.
5	چرا که اکثر خرابی قطعات خودرو، قبل از وقوع کامل، علائمی را نمایش می‌دهند.
6	به همین خاطر می‌توان با تعمیر به موقع از صرف هزینه‌های بیشتر و خرابی قطعات دیگر خودرو جلوگیری کرد.
7	بر اساس گزارش همراه مکانیک دقت داشته باشید که هزینه های بعدی در اثر کارکرد یک قطعه خراب در خودرو با هزینه های اولیه واقعا قابل مقایسه نخواهند بود.
8	بنابراین با توجه به گران شدن قطعات و دستمزد تعمیرات بهتیرن حالت تعمیر به موقع خودرو در صورت داشتن علایم و نشانه های خرابی است.
9	در این مطلب قصد داریم که به بررسی این نکته که چگونه از خودروها بهتر نگهداری کنیم تا طول عمر کارکرد آن طولانی‌تر شود، بپردازیم.
10	از پارک کردن خودرو در زیر نور شدید آفتاب، محیط‌های صنعتی، کارگاه‌های ساختمانی و انبارهای دارای رطوبت خودداری نمایید.
11	توصیه می‌کنیم که از چادر خودرو در این مواقع حتماً استفاده کنید.
12	به طور کلی بهتر است که در محیط‌های سرپوشیده با جریان هوای آزاد خودرو را پاک کنید.
13	افزایش دمای داخلی خودرو به خصوص در زمانی که شیشه های خودرو بسته است می تواند آسیب جدی به قسمت های داخلی مانند داشبورد و غربیلک فرمان وارد نماید.
14	در جاده‌های ناهموار با سرعت زیاد رانندگی نکنید.
15	در جاده های ناهموار ممکن است تکان های کمتری را به سرنشینان خودرو منتقل نماید اما مطمئن باشید که آسیب های مختلفی را بر روی قسمت های مختلف به خصوص زیر و بند و سیستم تعلیق باقی خواهد گذاشت .
16	توصیه می‌کنیم که بعد از رانندگی در این نوع جاده‌های ناهموار حتماً اتومبیل را بشویید.
17	این کار باعث می شود آلودگی های برخاسته از جاده به قسمت های فنی مانند کمک و بلبرینگ ها کمتر نفوذ کند.
18	در مورد تمیز کردن بدنه خودرو نیز معمولاً در مدت زمان‌های کوتاه انجام دهید تا شستشوی آن راحت‌تر باشد.
19	همچنین بخش‌هایی از خودرو مثل زیر گلگیرها که قابل رؤیت نمی‌باشند نیز حتماً آن را تمیز کنید.
20	چرا که انجام ندادن این کار باعث پوسیدگی بدنه اتومبیل خواهد شد.
21	قسمت های زیر خودرو و داخل محفظه کاپوت را در دروه های منظم شستشو کنید .
22	البته در صورتی که خودروی شما یک خودروی قدیمی است در مورد شستشوی موتور بایستی کمی با ملاحظه رفتار نمایید چرا معمولا این خودرو ها در قسمت های مختلف به خصوص مدار برقی دچار قسمت های باز هستند و می تواند در شستشو آسیب ببنید .
23	بنابراین در صورت شستشو بهتر است ابتدا سر باطری را جدا کرده و حداقل خودرو را به مدت 24 ساعت استفاده نکنید .
24	لولای درب‌های خودرو، صندوق‌عقب و قفل درپوش موتور خودرو را به طور مرتب روان‌کاری کنید.
25	چون تنظیم صحیح و منظم درب‌ها باعث سالم ماندن ستون‌های خودرو خواهد شد.
26	در صورت لرزش و سروصدای پیچ‌های مختلف در خودرو، حتماً در اولین فرصت آن‌ها را محکم و تعمیر کنید.
27	بهتر است در صورتی که مطمئن نیستید که از چه ماده ای باید برای روان کاری استفاده کنید حتما از متخصص این حوزه کمک بگیرید .
28	ممکن است برخی از قطعه ها نیاز به روغن مخصوص و یا گریس داشته باشند .
29	اگر به بخش‌های داخلی خودرو و یا صندوق عقب آب نشت پیدا کرده است، می‌توانید با سشوار و یا ابزارهای برقی دیگر داخل خودرو و صندلی‌ها را خشک کنید.
30	محفظه صندوق عقب را در زمان خیس شدن رها نکنید چرا که می تواند باعث پوسیدگی گردد.
31	برای پیشگیری از این مساله می توانید از کف پوش های قالبی موجود در بازار برای کف صندوق عقب استفاده نمایید.
32	از حمل‌ونقل بارهای سنگین و بزرگ‌تر از صندوق اتومبیل خودداری کنید.
33	همچنین توجه داشته باشید که در صورت وجود کپسول گاز در صندوق عقب از ثابت بودن آن مطمئن شوید.
34	به دنبال شنیدن صداهای غیر عادی در اتومبیل باشید.
35	این امر باعث می‌شود که اگر و یا قطعات دیگر خودرو به وجود آمده است، خیلی سریع‌تر تشخیص دهید و نسبت به تعمیر آن اقدام کنید.
36	این مساله به شرطی اتفاق می افتد که شما همیشه سعی کنید مدت زمانی را به شنیدن صدای خودروی خود بگذرانید تا بتوانید در مواقع خراب شدن خودرو صدای اضافه و عجیب را تشخیص دهید.
37	در این قسمت قصد داریم که به بیان ۳ ایراد اصلی در خودروها که باعث به وجود آمدن مشکلات بزرگ‌تر و اصلی‌تری در خودروها خواهد شد، بپردازیم.
38	تمام خودروها برای روشن شدن و حرکت کردن درست نیاز به هماهنگ کار کردن تمام قطعات دارند.
39	اما در برخی از اوقات و البته در بلندمدت به دلیل برخی اتصالات در موتور و یا قطعات خودرو باعث ایجاد مشکلات و یا حتی نشت مایعات و روغن خواهد شد.
40	برای فهمیدن این مشکل و عیب در موتور معمولاً در طول مدت زمان‌های مشخصی مکان پارک اتومبیل خود را چک کنید.
41	اگر اثراتی از لکه‌های روغن را بر روی زمین یافتید، بهتر است که تعمیر خودرو را سریع‌تر انجام دهید.
42	البته باید میزان سطح آب رادیاتور و میزان سوخت و روغن ترمز را هر چند وقت یک‌بار کنترل کنید.
43	چرا که کاهش دوره‌ای هر یک از این موارد در خودرو نشان از وجود ایراداتی در موتور خودرو می‌باشد.
44	اگر پدال ترمز خودرو نسبت به قبل نرم‌تر شده است، احتمالاً سیستم ترمز نشتی دارد.
45	بنابراین در این شرایط و با وجود این ایراد خطرناک بهتر است که اصلاً رانندگی نکنید و خودرو را با یدک‌کش به تعمیرگاه ببرید.
46	دقت داشته باشید روغن ترمز به خاطر مشخصات و ویژگی هایی که دارد می تواند در صورت نشتی به دیگر قطعات خودروی شما آسیب جدی وارد نماید.
47	اگر از دهانه اگزوز خودرو شما دود زیادی خارج می‌شود، به احتمال موتور خودرو ایراد دارد.
48	البته به دلیل ایرادات مختلفی که در قطعات مختلف موتور ممکن است وجود داشته باشد، باشد.
49	خارج شدن دود سیاه از اگزوز خودرو به معنای ترکیب میزان نادرست سوخت و هوا می‌باشد.
50	اگر موتور خودرو شما بنزینی است می‌توانید با تنظیم مجدد موتور به رفع این عیب بپردازید.
51	اما اگر موتور دیزلی باشد، رفع این ایراد به بررسی بیشتری نیاز خواهد داشت.
52	خارج شدن دود سفید به معنای وارد شدن آب به داخل اگزوز است.
53	در مورد خودروهای بنزینی این ایراد به خاطر معیوب بودن واشر سرسیلندر است که می‌توانید با تعمیر این قطعه مشکل را حل کنید.
54	اما در مورد خودروهای دیزلی این ایراد به خاطر زمان‌های تزریق سوخت به خودرو می‌باشد.
55	توصیه می‌کنیم که به ایراد و عیب خارج شدن دود سفید از خودرو بی‌اعتنا نباشید، چرا که این معیوب بودن قطعات باعث ایجاد مشکلاتی در سرسیلندر خودرو خواهد شد.
56	دود آبی نشان‌دهنده روغن‌سوزی موتور خودرو است.
57	البته علت این ایراد به خاطر عیب رینگ پیستون می‌باشد که باید آن را حتماً عوض کنید.
58	البته تعمیر این ایراد موتور معمولاً هزینه بالایی خواهد داشت.
59	چرا که تعمیرکار باید موتور خودرو را باز کند.
60	اما اگر در هنگام رانندگی بوی نامطبوع و خاصی را احساس کردید، گازهای خروجی اگزوز را بررسی نمایید.
61	در مورد خارج شدن دود خاکستری از اگزوز خودرو نیز باید بگوییم که این ایراد می‌تواند به خاطر مشکلات جدی و ناکارآمدی قطعات مختلف موتور خودرو به وجود آید.
62	به طور مثال معیوب بودن سرسیلندر خودرو و نشت آب و یا روغن به درون محفظه احتراق و یا حتی شکستگی دریچه تهویه کارتر خودرو نیز می‌تواند دلیل این عیب باشد.
63	در مورد رفع این ایراد نیز هزینه زیادی باید صرف کنید.
64	شاید برای شما نیز اتفاق افتاده که در زمان شتاب‌گیری خودرو، نور چراغ‌های اصلی کم‌وزیاد شود و نوسان پیدا کند.
65	این مسئله می‌تواند به مرور زمان باعث ایجاد یک مشکل بزرگ‌تر در سیستم برق خودرو شود.
66	البته در صورت بروز هر مشکل الکتریکی خودرو، اول جعبه فیوز را چک می‌کنند.
67	شما نیز اگر بعد از بررسی این بخش خودرو مشکلی را مشاهده نکردید، توصیه می‌کنیم که حتماً خودرو را به یک برق‌کار نشان دهید، چرا که در صورت انجام یک اشتباه احتمال حریق خودرو وجود دارد.
68	مسایل دیگری نیز در سیستم برق خودرو باید جدی گرفته شوند برای مثال سوختن مرتب یک چراغ، بوی داغی بیش از حد، و یا خاموش و روشن شدن مداوم و بی دلیل چراغ های پشت صفحه آممپر همگی از عواملی هستند که باید به آن ها توجه کافی داشته باشید.
69	بیشتر بخوانید:
