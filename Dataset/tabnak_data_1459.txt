tabnak_data###هزینه تمام شده تولید مرغ ۳۰ درصد افزایش یافت###https://www.tabnak.ir/fa/news/980532/هزینه-تمام-شده-تولید-مرغ-۳۰-درصد-افزایش-یافت###['اقتصادی', 'داخلی']###2020-05-25 21:49:00###۹۸۰۵۳۲###['مرغداران', 'مرغ زنده', 'قیمت مرغ']
1
1	نایب رئیس کانون صنفی مرغداران گوشتی با اشاره به اینکه با رونق فضای کسب و کار و افزایش تقاضا، قیمت مرغ به ۱۴ هزارتومان رسیده است،گفت: هزینه تمام شده تولید مرغ ۳۰ درصد افزایش یافته است.
2	حبیب اسدالله نژاد در گفتگو بامهرگفت: با توجه به باز شدن رستوران‌ها، تالارها و به طور کلی به رونق افتادن فضای کسب و کار قیمت مرغ نیز روند صعودی به خود گرفته و به نرخ منطقی و واقعی خود که از فشار سنگین زیان چند ماهه مرغداران جلوگیری کند، نزدیک می‌شود.
3	وی با اشاره به افزایش میزان تقاضا در بازار مصرف افزود: هم اکنون قیمتهرکیلوگرممرغ زنده ۸,۹۰۰ تومان و مرغ گرم ۱۴هزارتوماناست که نسبت به حدود یک ماه و نیم گذشته ۳هزارتومانافزایش یافته است.
4	نایب رئیس کانون صنفی مرغ داران گوشتی با اشاره به افزایش حدود ۳۰ درصدی قیمت تمام شده تولید مرغ نسبت به سال گذشته تصریح کرد: قیمت مرغ زنده هنوز حدود ۲هزارتومانبا نرخ منطقی آن تفاوت دارد.
5	اسدالله نژاد درباره اینکه کارگروه تنظیم بازار سال گذشته قیمت مرغ گرم را ۱۲,۹۰۰ تومان در هرکیلوگرم تعیین کرده بود، افزود: این قیمت مربوط به سال گذشته است و با تغییرات قیمتی امسال هیچ تناسبی ندارد بنابراین کارگروه تنظیم بازار اگر اعتقاد به اعلام قیمت مرغ دارد باید هر چه زودتر تشکیل جلسه داده و قیمت جدید مرغ را اعلام کند چرا که با افزایش حدود ۳۰ درصدی قیمت مؤلفه‌های تولید قیمت قبلی که همان مقطع هم صدای اعتراض فعالین بخش را درآورد، قابلیت اجرا نداردوی اضافه کرد: نسبت به سال گذشته قیمت سویا که نرخ مصوب آن ۲,۴۵۰ تومان و ذرت که نرخ مصوب آن ۱,۳۵۰ تومان بوده است ۱۰۰ درصد افزایش داشته و هم اکنون قیمت سویا در بازار آزاد ۵,۰۰۰ تومان و قیمت ذرت نیز ۲,۶۰۰ تومان است.
6	این فعال بخش خصوصی ادامه داد: همچنین قیمت واکسن‌های طیور و ریزمغذی‌ها نسبت به سال قبل به ترتیب ۴ و ۳ برابر شده است.
7	هزینه‌های جاری مانند دستمزد، تولیدی، حمل و گاز و برق هم افزایش داشته است.
8	وی در پایان ابراز امیدواری کرد با افزایش قیمت مرغ طی روزهای آینده شاهد واقعی شدن قیمت‌ها و جلوگیری از زیان بیشتر مرغداران باشیم.
