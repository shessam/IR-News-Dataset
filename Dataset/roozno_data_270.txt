roozno_data###جنجال دیدار ظریف و سناتور آمریکایی؛ ماجرا چه بود؟###http://roozno.com//fa/news/414362/جنجال-دیدار-ظریف-و-سناتور-آمریکایی-ماجرا-چه-بود###[]###2020-02-19 11:18:00###۴۱۴۳۶۲###['ظریف و سناتور آمریکایی', 'جنجال دیدار']
1
1	نماینده دموکرات مجلس سنای آمریکا با انتشار رشته توئیت‌هایی، توضیحاتی درباره دیدار خود با وزیر خارجه ایران در حاشیه نشست مونیخ ارائه و اعلام کرد که هدف نخست دیدار وی اطمینان از این بوده است که رویکردهای انتقام‌جویانه ایران در پی ترور سردار «قاسم سلیمانی» فرمانده سابق سپاه قدس ایران پایان یافته است.
2	تارنمای «فدرالیست» (thefederalist) روز دوشنبه گزارش داد که گروهی از سناتورها به ریاست کریس مورفی در حاشیه کنفرانس امنیتی مونیخ در آلمان با ظریف دیدار کرده‌اند.
3	به گزارش وز نو ؛ مورفی سه‌شنبه شب در صفحه شخصی خود در توئیتر نوشت: من در مونیخ با وزیر خارجه ایران دیدار کردم.
4	صحبت نکردن با دشمنان، خصوصا در بحبوحه چرخه‌ تشدید تنش‌ها، مساله خطرناکی است.
5	جنجال دیدار ظریف و سناتور آمریکایی؛ ماجرا چه بود؟این سناتور دموکرات درباره علت این دیدار و محتوای گفت‌وگوهایش با ظریف اعلام کرد: نخست، از ظریف خواستم تا گروه‌های نیابتی ایران را در عراق را کنترل کند.
6	دوم، از او خواستم تا شهروندان آمریکایی را آزاد کند.
7	این سناتور درباره محور دیگر دیدارش با ظریف نوشت: سوم، از او خواستم تا محاصره حوثی‌ها برای [ورود] کمک‌های بشردوستانه به یمن پایان یابد.
8	مورفی در توئیت دیگری تاکید کرد: کنگره شاخه‌ای مهمتر از قوه مجریه است.
9	ما نیز سیاست خارجی را تعیین می‌کنیم.
10	در سال‌های گذشته در دولت‌های اوباما و ترامپ، بسیاری از ما با ظریف دیدار کرده‌ایم.
11	هر چند هیچ کسی در کنگره نمی‌تواند با ظریف مذاکره کند یا حامل پیامی رسمی از سوی دولت آمریکا باشد، اما گفت‌وگو کردن ارزشمند است.
12	وی افزود: امیدوارم که ترامپ نیز این ارزش را ببیند.
13	زیرا سیاست کور کنونی ما و تنش‌زایی غیرراهبردی صرفا ایران را قدرتمندتر کرده و آمریکا را ضعیف‌تر و غیرامن‌تر می‌کند.
14	سناتور مورفی پیشتر، از نامه سرگشاده برخی سناتورهای جمهوریخواه به مقام های ایران در دوره زمامداری باراک اوباما رئیس جمهوری سابق آمریکا بشدت انتقاد کرده بود.
15	به نوشته خبرگزاری ایرنا، یک مقام وزارت امور خارجه آمریکا گفت که این وزارتخانه از دیدار مورفی با مقام‌های ایرانی هیچ اطلاعی نداشته است.
16	مورفی، یک سخنران مستمر در «شورای ملی ایرانی آمریکایی» است.
17	توضیح سخنگوی وزارت خارجه ایران درباره دیدار مورفی با ظریفسخنگوی وزارت امور خارجه ایران نیز دیدار ظریف با برخی از اعضای کنگره آمریکا را بخشی از دیپلماسی عمومی برشمرد.
18	سیدعباس موسوی شامگاه سه‌شنبه در واکنش به اخبار منتشرشده مبنی بر دیدار یکی از سناتورهای آمریکایی با وزیر امور خارجه کشورمان در حاشیه اجلاس امنیتی مونیخ، در صفحه توییتر خود نوشت: «دکتر ظریف همواره گفته‌اند که با برخی اعضای کنگره آمریکا که از او درخواست ملاقات می‌کنند، دیدار و دیدگاه‌های جمهوری اسلامی ایران و واقعیات منطقه را تشریح می‌کند.
19	این اقدامات بخشی از دیپلماسی عمومی است که شامل دیدار با نخبگان، مراکز فکری و مصاحبه و دیدار توجیهی با اصحاب رسانه‌ها نیز می‌شود».
20	واکنش ترامپ و پمپئواما «مایک پمپئو» وزیر خارجه آمریکا از دیدار گروهی از سناتورهای دموکرات با «محمد جواد ظریف» وزیر امورخارجه ایران در حاشیه کنفرانس امنیتی مونیخ آلمان انتقاد کرد.
21	به گزارش سه‌شنبه شب تارنمای «فری بیکن»، پمپئو به خبرنگارانی که وی را در سفر به آفریقا همراهی می‌کنند، ادعا کرد: این فرد (ظریف) تحت تحریم‌های آمریکا قرار دارد.
22	او وزیر خارجه کشوری است که یک هواپیما را ساقط کرد و هنوز جعبه‌های سیاه را تحویل نداده است.
23	وزیر خارجه آمریکا در ادامه مدعی شد: او وزیر خارجه کشوری است که ۲۷ دسامبر (ششم دیماه) یک آمریکایی را کشت.
24	او وزیر خارجه کشوری است که بزرگ‌ترین حامی مالی تروریسم و بزرگ‌ترین حامی مالی یهودستیزی است.
25	پمپئو همچنین گفت: اگر این دیدار انجام شده باشد، نمی‌دانم آنها چه گفته‌اند.
26	امیدوارم که آنها (دموکرات‌ها) در پی تقویت سیاست خارجی آمریکا بوده باشند، نه سیاست خارجی خودشان.
27	پیش از این دونالد ترامپ رییس جمهوری آمریکا نیز به دیدار این سناتور دموکرات با وزیر امور خارجه ایران در حاشیه کنفرانس امنیتی مونیخ واکنش نشان داده بود.
28	ترامپ با اعلام اینکه «دیدم که سناتور کریس مورفی با ایرانی‌ها دیدار داشته است» گفت: به نظر من، این نقض قانون لوگان است.
29	قانون لوگان تماس غیرمجاز افراد غیردولتی را با دولت‌های خارجی ممنوع می‌کند.
30	قانون لوگان پس از مذاکره غیر قانونی «جرج لوگان» سناتور آمریکایی با فرانسه در سال ۱۷۹۸ تصویب شد و به امضای «جان آدامز» رییس جمهوری وقت آمریکا رسید.
