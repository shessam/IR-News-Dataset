tabnak_data###قادر مولان پور کیست؟###https://www.tabnak.ir/fa/news/957561/قادر-مولان-پور-کیست###['صفحه نخست', 'فرهنگی']###2020-02-08 10:56:00###۹۵۷۵۶۱###['قاد مولان پور', 'شهرستان سردشت', 'محمد حسین مهدویان', 'فیلم درخت گردو', 'حمله شیمیایی', 'قادر مولان پور']
1@@@2@@@3
1	قادر مولان پور مشهور به 'وه ستا قادر ره ش.
2	هه رمی' (استاد قادر)، پدر سه شهید بزرگوار است که در تاریخ ۱۱ دی ماه ۱۳۹۵ و در سن ۷۰ سالگی در منزل شخصی خود درگذشت.
3	تهیه و اکران فیلم درخت گردو که روایتی از زندگی او را در خود جای داده است، دوباره یاد وی و فرزندان شهیدش را در دل‌ها زنده کرد.
4	به گزارش «تابناک»، این همسر و پدر سه شهید در ۷ تیر سال ۶۶ بر اثر بمباران شیمیایی رژیم بعث عراق و اصابت یک بمب به روستای 'ره ش.
5	هه رمی' از توابع بخش مرکزی شهرستان سردشت سه فرزندش به نام‌های شهین، ناصر و مال مال مولان پور و همچنین همسرش در حالی که باردار و پابه ماه بود را از دست داد.
6	همسر مرحوم مولان پور، پس از وضع حمل در یکی از بیمارستان‌های شهر تبریز شهید شد.
7	مولان پور هم در حالی که برای دفن یکی از فرزندانش از تبریز راهی سردشت شده بود خبر شهادت همسرش را هم به او دادند.
8	پیشتر انجمن دفاع از حقوق مصدومان شیمیایی شهرستان سردشت، قادر مولان پور را نماد مظلومیت هشت هزار و ۲۴ مصدوم شیمیایی ۷ تیر سال ۶۶ این شهرستان معرفی کرده بود.
9	وضعیت پیش آمده برای قادر مولان پور در دوران جنگ، یکی از شاهدان و اسناد معتبر پرونده قضایی هشت سال جنگ تحمیلی عراق ضد کشورمان در لاهه کشور هلند و تنها پرونده مطرح شده در یک دادگاه اروپایی بود که منجر به ۱۷ سال محکومیت فرانس فان آنرات به عنوان جنایتکار جنگی شد.
10	که در سال ۱۳۹۸ و به کارگردانی محمد حسین مهدویان در سی و هشتمین جشنواره فیلم فجر اکران شد، زندگی قادر مولان پور قهرمان کُرد تباری را به تصویر می‌کشد که تنها بازمانده خانواده قربانی بمباران شیمیایی سردشت است که روایتی از اصابت چهار بمب شیمیایی رژیم بعث عراق به نقاط مختلف شهر مسکونی سردشت در ۷ تیر سال ۶۶ را نشان می‌دهد.
11	"قادر مولان پور" که نقش آن را پیمان معادی بازی می‌کند قهرمانی است که در این بمباران شیمیایی ۳ فرزند و همسر خود را از دست داد و سال‌ها در یافتن نوزاد خود انتظار کشید و بالاخره در ۱۱ دی ۹۵ درگذشت.
