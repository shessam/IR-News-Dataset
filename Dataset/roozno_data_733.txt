roozno_data###ادعای آمریکا: ارسال دارو و مواد غذایی به ایران تحت تحریم قرار ندارد / شرکت‌های بهداشتی ایران از ماه ژانویه قادر به واردات کیت‌های تست بوده‌اند###http://roozno.com//fa/news/419515/ادعای-آمریکا-ارسال-دارو-و-مواد-غذایی-به-ایران-تحت-تحریم-قرار-ندارد-شرکت‌های-بهداشتی-ایران-از-ماه-ژانویه-قادر-به-واردات-کیت‌های-تست-بوده‌اند###[]###2020-03-24 10:20:00###۴۱۹۵۱۵###['تحریم', 'ارسال دارو']
1
1	در حالی که مقامات ایران بارها اعلام کرده‌اند که تحریم‌های مالی ایران از سوی آمریکا باعث ایجاد مشکل برای واردات دارو و مواد غذایی شده اما سخنگوی وزارت امور خارجه آمریکا بدون اشاره به این محدودیت مدعی شد که ارسال دارو و مواد غذایی و کالاهای بشردوستانه به ایران تحت تحریم آمریکا قرار ندارد.
2	به گزارش روزنو :«مورگان اورتاگوس» سخنگوی وزارت امور خارجه آمریکا بامداد روز سه‌شنبه در پیامی در توئیتر بار دیگر مدعی شد که ارسال دارو و مواد غذایی به ایران تحت تحریم‌های آمریکا قرار ندارد.
3	وی در این پیام توئیتری نوشت: «تحریم‌های آمریکا واردات غذا، دارو و تجهیزات پزشکی یا کالاهای بشردوستانه را هدف قرار نداده است.
4	استاد ایرانی‌ها نشان می‌دهد که از ماه ژانویه (دیبهمن) شرکت‌های بهداشتی آنها قادر به واردات کیت‌های تست بدون مانعی از تحریم‌های آمریکا بوده‌اند.
5	»پیش از این «میخائیل اولیانوف» نماینده روسیه در سازمان‌های بین‌المللی در وین در پیامی در توئیتر نوشته بود: «حامیان سیاست فشار حداکثری آمریکا در تلاش هستند تا به توجیه بپردازند.
6	آنها می‌گویند که ارسال غذا و دارو به ایران تحریم نشده است.
7	این درست است اما واقعیت این است که حتی کالاهای کاملا بشردوستانه نیز به دلیل محدودیت‌های مالی قابلیت انتقال به ایران به شیوه معمول را ندارد.
8	»«محمدجواد ظریف» وزیر خارجه جمهوری اسلامی ایران نیز روز پنجشنبه ۲۲ اسفند ماه در نامه‌ای به «آنتونیو گوترش» دبیرکل سازمان ملل که رونوشت آن برای روسای سازمان‌های بین‌المللی و وزرای خارجه همه کشورها ارسال شد، بر ضرورت رفع تحریم‌های یکجانبه آمریکا علیه ایران برای مقابله با کرونا تأکید کرد.
