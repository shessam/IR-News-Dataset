asriran_1_data###اینجا کسی «کرونا» را نمی‌شناسد###https://www.asriran.com/fa/news/718674/اینجا-کسی-کرونا-را-نمی‌شناسد###['اجتماعی ']###2020-03-14 16:08:00###۷۱۸۶۷۴###['کرمان', 'کرونا']
4
1	حدود یک ماه است که ایران درگیر شیوع ویروس کرونا شده و در تمام استان‌ها مواردی از بیماران مبتلا به این ویروس شناسایی و اعلام شده است.
2	به گزارش ایسنا در برخی نقاط شهر کرمان بخصوص مناطق حاشیه‌نشین، نه آموزشی وجود دارد و نه این هشدارها جدی گرفته می‌شود.
3	یکی از این مناطق، شهرک صنعتی کرکه، چسبیده به کرمان است.
4	در این محله آب در روزهای متوالی قطع شده است؛ کودکان بی‌تفاوت به توصیه‌های مرتبط با مقابله با کرونا، خاک‌بازی می‌کنند و معتادان در گوشه و کنار به چشم می‌خورند.
5	این میان، زنی ماسک بر دهان دارد و با دستان آلوده در میان زباله‌ها پیِ چیزی می‌گردد.
6	یکی از اهالی، در مورد آموزش موارد پیشگیری از کرونا می‌گوید «خدا خیرت بده؛ اینجا ما سه روزه آب هم نداریم».
7	اینجا حتی هیچ بنری برای آموزش مسائل بهداشتی نصب نشده است.
8	حتی تعدادی از ساکنان، از آموزش‌ها و خبرهای کرونایی اظهار بی‌اطلاعی می‌کنند و برخی دیگر هم از کمبود یا فقدان امکانات، شکایت می‌کنند.
9	با توجه به این شرایط تأسف‌برانگیز، چند نفر از خیرین سازمان مردم‌نهاد طلوع، به اندازه توانشان تعداد اندکی اقلام بهداشتی و شست‌وشو توزیع در این منطقه توزیع کرده‌اند؛ منطقه‌ای که گویا در میان انبوه دغدغه‌هایی کروناییِ این روزها به حال خود رها شده است.
