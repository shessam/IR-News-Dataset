tabnak_data###زنگ خطر برای بزرگ‌ترین اقتصاد اروپا به صدا درآمد###https://www.tabnak.ir/fa/news/959265/زنگ-خطر-برای-بزرگ‌ترین-اقتصاد-اروپا-به-صدا-درآمد###['اقتصادی', 'خارجی']###2020-02-16 00:56:00###۹۵۹۲۶۵###['آلمان', 'اقتصاد', 'رشد اقتصادی آلمان']
15@@@16
1	رشد اقتصادی آلمان به کمترین سطح هفت سال اخیر رسید.
2	به گزارش ایسنا به نقل از بی بی سی، مرکز آمار آلمان در گزارشی اعلام کرد بزرگ‌ترین اقتصاد اروپا در سه ماهه پایانی سال ۲۰۱۹ تنها ۰.
3	۰۱ درصد رشد کرده که این رشد ضعیف‌ترین رشد اقتصادی آلمان در طول هفت سال اخیر محسوب می‌شود.
4	هم چنین در مقایسه با مدت مشابه سال قبل نیز رشد اقتصادی ۰.
5	۴ درصد اندازه‌گیری شده است.
6	هر چند این مرکز از ذکر دلیل این کاهش رشد محسوس خودداری کرده اما به نظر می رسد بخشی از این کاهش متاثر از ریسک های تجاری بوده است.
7	بر مبنای سالانه نیز رشد اقتصادی آلمان برای سال ۲۰۱۹ تنها ۰.
8	۶ درصد اندازه‌گیری شده که ۰.
9	۳ درصد کمتر از رشد سال قبل و ۰.
10	۴ درصد کمتر از برآورد اولیه دولت بوده است.
11	روزی کالتروف، کارشناس مسائل اقتصادی اروپا در موسسه " آکسفورد اکونومیکس" گفت: پیامدهای ویروس کرونا بر زنجیره تامین جهانی احتمالا روی عملکرد منطقه یورو و آلمان نیز موثر خواهد بود.
12	آلمان به عنوان سومین صادر کننده بزرگ در جهان تحت تاثیر جنگ تجاری و شیوع ویروس کرونا با کاهش شدید تقاضای وارداتی مواجه شده است.
13	۲۰ درصد رشد اقتصادی آلمان بر عهده بخش تولید است که در مقایسه با بسیاری از کشورهای توسعه یافته سهم بالایی محسوب می شود: تنها ۹ درصد رشد اقتصادی انگلیس و ۱۰ درصد رشد اقتصادی آمریکا مربوط به رشد بخش تولید است.
14	اخیرا آمریکا تهدید کرده است تعرفه بر روی واردات محصولات آلمانی را به ۲۵ درصد افزایش دهد و این تهدید در صورت عملی شدن دارای پیامدهای زیادی برای اقتصاد آلمان خواهد بود چرا که آلمان بزرگ ترین صادرکننده اروپایی به آمریکا محسوب می‌شود.
15	نکته امیدوارکننده برای آلمانی باقی ماندن نرخ بیکاری در یکی از پایین ترین سطوح تاریخی خود است.
16	با این حال انتظار می رود با تداوم رشد ضعیف اقتصادی عملکرد بازار کار نیز به تدریج تحت تاثیر قرار گیرد.
