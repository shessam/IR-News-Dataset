tabnak_data###نوید مظفری: تیم داوری نتیجه بازی را زیر و رو کرد!###https://www.tabnak.ir/fa/news/959783/نوید-مظفری-تیم-داوری-نتیجه-بازی-را-زیر-و-رو-کرد###['ورزشی', 'ورزشی']###2020-02-17 21:49:00###۹۵۹۷۸۳###['نوید مظفری', 'آفساید اشتباه', 'الاهلی عربستان', 'استقلال', 'لیگ قهرمانان آسیا', 'تابناک ورزشی']
9@@@10
1	نوید مظفری کارشناس داوری فوتبال ایران می‌گوید که «کو هیون جین» داور کره‌ای بازی استقلال و الاهلی ۴ اشتباه تاثیرگذار در روند بازی داشته است.
2	به گزارش تابناک ورزشی، شوت غیرقابل مهار ارسلان مطهری گل تساوی استقلال را مقابل الاهی رقم زده بود که پس از چند ثانیه توجه همگان را به کمک داور اول جلب شد که پرچمش را به نشانه آفساید بالا برده بود تا گلی که کارشناسان داوری فوتبال ایران به صورت متفق القول آن را صحیح می‌دانند، مردود اعلام شده باشد و استقلال سه امتیاز حساس را به رقیبش الاهلی عربستان واگذار کرد.
3	با نوید مظفری در مورد قضاوت داور کره‌ای هم صحبت شدیم که توضیحات او را در ادامه می‌خوانید: این بازی چهار صحنه داوری مهم داشت که داور مسابقه در هر چهار صحنه اشتباه کرد.
4	در دقیقه ۸ بازیکن استقلال به تنهایی به سمت محوطه جریمه الاهلی در حال حرکت بود که داور باید اعلام پنالتی می‌کرد.
5	صحنه بعدی پنالتی برای الاهلی بود.
6	مهاجم الاهلی قبل از رسیدن به دروازه بان در حال شیرجه زدن است که داور نباید پنالتی می‌گرفت.
7	صحنه بعدی اشتباه در گرفتن پنالتی برای استقلال بود که بدون اینکه خطایی انجام شود، داور برای استقلال پنالتی گرفت.
8	و آخرین اشتباه عجیب داور، قبول نکردن گل کاملا واضح مطهری بود.
9	اینکه جلوی دید دروازه بان را گرفته باشد، به این معنی است که کاملا جلوی دید دروازه بان باشد که در صحنه گل مطهری، دانشور بازیکن استقلال ۲، ۳ متر با دروازه بان حریف فاصله داشت.
10	این داوری واقعا یکی از ضعیف‌ترین داوری‌هایی بود که دیدم.
11	از نوید مظفری در مورد اشتباهات عجیب این داور و دلایل آن پرسیدیم که او اینگونه پاسخ داد: نمی‌توانیم چیز دیگری بگوییم و اسم تبانی را روی قضاوت او بگذاریم.
12	زیر سوال بردن خیلی راحت است.
13	این داور توانایی اش همینقدر بود و در واقع توانایی اش در حد بازی‌های نوجوانان ما بود.
14	من می‌گویم اشتباهات خیلی واضح بود و نباید در لیگ قهرمانان آسیا رخ بدهد و تیم داوری نتیجه بازی را زیر و رو کردند.
