asriran_2_data###آغاز انتخابات ریاست جمهوری کرواسی (+عکس)###https://www.asriran.com/fa/news/707189/آغاز-انتخابات-ریاست-جمهوری-کرواسی-عکس###['بین الملل']###2020-01-05 13:28:00###۷۰۷۱۸۹###['دور دوم', 'انتخابات', 'ریاست جمهوری', 'کرواسی', 'گرابر کیتارویچ', 'زوران میلانوویچ']
13@@@14
1	مراکز رای‌گیری در سراسر کرواسی از ساعت 06:00 صبح امروز کار خود را برای دور دوم انتخابات ریاست جمهوری آغاز کردند.
2	به گزارش عصر ایران به نقل از رویترز، این انتخابات بین کاندیدای دو حزب بزرگ این کشور برگزار می‌شود.
3	در دور اول انتخابات "زوران میلانوویچ" نخست‌وزیر سابق این کشور از حزب "سوسیال دموکرات" از میان 11 نامزد ریاست‌جمهوری با بیش از 29.
4	6 درصد آرا در جایگاه اول قرار گرفت.
5	او با این رای پیش از خانم "کولیندا گرابر کیتارویچ" رئیس‌جمهور فعلی کرواسی جای گرفت.
6	خانم کولیندا گرابر کیتارویچ 26.
7	7 درصد از آرای انتخابات دور اول را از آن خود کرد.
8	نظرسنجی‌ و تحلیل‌ها حکایت از رقابتی سخت برای ریاست جمهوری آینده دارد.
9	برخی از نظرسنجی‌ها در این کشور رئیس‌جمهور فعلی و برخی دیگر نخست‌وزیر سابق را شانس اول این انتخابات معرفی کرده‌اند.
10	"زارکو پوهووسکی" تحلیلگر سیاسی در این گفت: من معتقدم که گرابر کیتارویچ به دلیل گرایش‌های راست گرایانه شانس بیشتری نسبت رقیب خود دارد.
11	او اضافه کرد: این انتخابات مقدمه‌ای برای مرحله مقدماتی انتخابات پارلمان در اواخر سال جاری محسوب می‌شود.
12	این رای گیری تا ساعت 18:00 در این کشور ادامه می‌یابد و اولین شمارش آرا از حوالی ساعت 19:00 در این منطقه آغاز می‌شود.
13	نقش ریاست جمهوری در این کشور تا حدی تشریفاتی است.
14	زیرا رئیس‌جمهور حق وتوی قوانین را ندارد اما وی تصمیمات اساسی در مورد سیاست خارجی، موضوعات امنیتی و دفاعی را خواهد گرفت.
15	میلانویچ بین سال های 2011 تا 2015 نخست‌وزیر بوده است.
16	او با شعار مبارزه با فساد در دور اول انتخابات محبوبیت بیشتری یافته است.
17	او ادعا می‌کند که از زمان ترک دفتر نخست‌وزیری و قدرت گرفتن محافظه‌کاران فساد در این کشور تشدید شده است.
18	محافظه‌کاران می‌گویند، دولت میلانوویچ سیاست‌های اقتصادی ضعیفی را اجرا کرده و بدهی عمومی زیادی به بار آورده است.
19	با وجود اینکه بسیاری از تحلیگران از پیروزی رئیس‌جمهور سخن می‌گویند، نظرسنجی‌ها و نتایج دور اول از پیروزی نخست‌وزیر سابق این کشور خبر می دهند.
20	کرواسی یکی از کشورهای منطقه بالکان و عضو اتحادیه اروپاست.
21	کرواسی یکی از کشورهای تشکیل دهنده یوگسلاوی قبل از تجزیه است.
