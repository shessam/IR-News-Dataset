roozno_data###رقابت اصلاح‌طلبان شاید بر سر 40 تا 50 کرسی باشد/ اختلافی میان اصلاح‌طلبان وجود ندارد/ بهتر است همه اصلاح‌طلبان از لیست کارگزاران حمایت کنند###http://roozno.com//fa/news/413737/رقابت-اصلاح‌طلبان-شاید-بر-سر-40-تا-50-کرسی-باشد-اختلافی-میان-اصلاح‌طلبان-وجود-ندارد-بهتر-است-همه-اصلاح‌طلبان-از-لیست-کارگزاران-حمایت-کنند###[]###2020-02-16 10:25:00###۴۱۳۷۳۷###['اصلاح طلبان', 'رقابت']
1@@@2@@@3
1	فعال سیاسی اصلاح‌طلب گفت: رقابت اصلاح‌طلبان در مجموع شاید بر سر40 تا 50 کرسی است.
2	«داریوش قنبری»، فعال سیاسی اصلاح‌طلب و عضو شورای مرکزی حزب مردم‌سالاری، درباره لیست‌ دادن احزاب اصلاح‌طلب از جمله حزب کارگزاران به خبرنگار سیاسی برنا گفت: شورای عالی سیاست‌گذاری اعلام کرد لیستی ارائه نمی‌دهد چون کاندیداها به اندازه کافی تائید صلاحیت نشدند اما به هر حال شورای عالی سیاستگذاری به احزاب و اصلاح‌طلبان استان‌ها اختیار داده که خودشان، تصمیم بگیرند.
3	بنابراین منافات ندارد که احزاب بخواهند، خودشان اقدامی کنند.
4	به گزارش روز نو :او افزود: اختلافی در میان اصلاح‌طلبان وجود ندارد منتهی این تصمیمی بود که شورای عالی سیاست‌گذاری اتخاذ کرد و اختیار را به احزاب داد اما بهتر است، احزاب اصلاح‌طلب یک لیست واحد ارائه بدهند یعنی در کل شانس یک حزب کمتر می‌شود وقتی یک حزب بخواهد به شکل واحد عمل کند.
5	به نظر من بهتر بود همه احزاب اصلاح‌طلب از همین لیستی که کارگزاران سازندگی ارائه داد، حمایت می‌کردند.
6	همچنین بهتر بود یک حزب واحد بیاید و برای بقیه احزاب محور شود.
7	بقیه احزاب هم کاندیدا‌هایشان را معرفی کنند.
8	قنبری در مورد چند لیسته شدن اصولگرایان نیز گفت: تعداد تائیدشدگان اصلاح‌طلبان زیاد نیست که بخواهند به هر نامی لیست بدهند.
9	به نظر من تعداد تائید صلاحیت شده‌های لیست‌ مشترک خیلی کم است.
10	به هر حال رقابت اصلاح‌طلبان در مجموع شاید بر سَر 40 تا 50 کرسی است.
11	البته از سوی دیگر اصلاح‌طلبان اگر لیست‌های متعددی هم بدهند، این لیست‌ها مشترک است.
