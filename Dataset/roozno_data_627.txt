roozno_data###رابطه معکوس بازار خودرو و شیوع ویروس کرونا!/ خرید و فروش خودرو به صفر رسید###http://roozno.com//fa/news/418512/رابطه-معکوس-بازار-خودرو-و-شیوع-ویروس-کرونا-خرید-و-فروش-خودرو-به-صفر-رسید###[]###2020-03-15 15:58:00###۴۱۸۵۱۲###['بازار خودرو', 'ویروس کرونا']
1@@@2
1	رابطه خرید و فروش بازار خودرو و کرونا کاملا معکوش شده است؛ این یعنی هر چقدر آمار مبتلایان به ویروس کرونا در کشور بیشتر می‌شود، از آن سو میزان خرید و فروش کاهش می‌یابد.
2	کاهش قیمت خودرو در هفته‌های گذشته در حالی بود که تا پیش از انتشار خبر شیوع کرونا، بازار خودرو روندی صعودی را به خود گرفته بود؛ به طوری که رشد قیمت‌ها چندان توجیهی نداشت.
3	تاثیر کرونا بر بازار خودروبه گزارش روز نو : شیوع ویروس کرونا و به دنبال آن طولانی شدن تعطیلات سال نوی چینی، به شدت به فروش خودرو در بزرگترین بازار خودروی جهان آسیب زد و این بازار با شیوع ویروس کرونابا مشکلات زیادی مواجه شد.
4	بر اساس آمارها فروش خودرو‌های سواری در چین ۹۲ درصد در دو هفته اول فوریه به خاطر شیوع ویروس کرونا کاهش یافت که انتظار می‌رود این موضوع باعث کاهش رشد تجارت چین و پایین آمدن سرمایه گذاری خارجی در این کشور در سه ماهه اول ۲۰۲۰ شود.
5	وزارت بازرگانی چین نیز اعلام کرد انتظار می‌رود آمار تجارت ماه‌های ژانویه و فوریه یک کاهش شدید در نرخ رشد صادرات و واردات این کشور را نشان دهد.
6	از بازار خودرو ایران پس از شیوع کرونا چه خبر؟در ایران خبری مبنی بر تعطیلی موقت خطوط تولید خودروسازان و قطعه سازان در راستای پیشگیری از ابتلای کارکنان آن‌ها به کرونا منتشر نشده و ظاهرا تولید نیز روندی عادی دارد و رییس جمهور مُصر است که هیچکدام از صنایع کشور تعطیل نشوند.
7	در شرایط کنونی، با توجه به اینکه صنایع خودروسازی به همان شکل گذشته، فعالیت می‌کند، بازار خودرو شکل همیشگی خود را ندارد و خرید و فروش آن به صفر رسیده است و رابطه خرید و فروش بازار خودرو و کرونا کاملا معکوش شده است؛ این یعنی هر چقدر آمار مبتلایان به ویروس کرونا در کشور بیشتر می‌شود، از آن سو میزان خرید و فروش کاهش می‌یابد.
8	نکته مهمتر اینکه این موضوع بر قیمت خودرو هم تاثیر گذاشته و قیمت بسیاری از خودروها از ۴ میلیون (تیبا) تا ۳۰ تا ۴۰ میلیون تومان (سراتو) افت داشته است.
9	کاهش قیمت خودرو در هفته‌های گذشته در حالی بود که تا پیش از انتشار خبر شیوع کرونا، بازار خودرو روندی صعودی را به خود گرفته بود؛ به طوری که رشد قیمت‌ها چندان توجیهی نداشت.
10	خبرآنلاین در گزارشی نوشته روند نزولی قیمت‌ها از زمان برداشته شدن مجدد نرخ‌ها از سایت‌های خودرویی مثل دیوار، باما و غیره آغاز شده، اما مراجعه نکردن مشتریان به بازار و نمایشگاه‌ها به دلیل شیوع ویروس کرونا عاملی است که کاهش شدید تقاضا و در نتیجه افت قیمت‌ها را رقم زده است.
11	بیشتر بخوانید: قیمت خودرو در روزهای گذشته چگونه بوده است؟سعید موتمنی رییس اتحادیه نمایشگاه‌داران درباره وضعیت این روز‌های بازار خودرو به رویداد۲۴ می‌گوید: بعد از انتشار خبر انتقال و شیوع ویروس کرونا بازار خودرو در رکود بیشتری فرو رفت البته قبل از آن این بازار چندان تعریفی نداشت.
12	او می‌گوید: البته هر سال با نزدیک شدن به ایام پایانی سال تعداد مشتریان برای خرید خودرو افزایش پیدا می‌کند اما امسال خبری از مشتری نیست.
13	موتمنی با اشاره به خطری که سلامت مردم را تهدید می‌کند، می‌گوید: انتقال ویروس کرونا بار روانی زیادی دارد و مردم نیز سعی می‌کنند خرید‌های خود را به زمانی که سلامتی‌شان در خطر نباشد موکول کنند و همین موضوع باعث کاهش قیمت خودرو‌ شده است.
14	او ادامه می‌دهد: بازار درگیر جو روانی است و به طور معمول وقتی قیمت‌ها در حد نرمال است کسی خرید انجام نمی‌دهد، اما وقتی خودرو گران می‌شود بازار درگیر وضع هیجانی می‌شود و مهمترین دلیل آن هم سرمایه‌گذاری و حفظ موجودی است.
15	او در مورد قیمت‌ها می‌گوید: در برخی از خودرو‌ها نظیر پراید ۷ میلیون کاهش قیمت داشته‌ایم و پراید۱۱۱ به ۶۳ میلیون تومان رسیده است و سایر خودرو‌ها نیز افت قیمت داشتند.
16	قیمت تیبا (صندوقدار) به ۷۵ میلیون تومان رسیده و مدل هاچبک آن نیز ۷۹ میلیون تومان به فروش است.
17	قیمت پژو ۲۰۶ تیپ ۲ نیز ۱۰۴ میلیون تومان است و قیمت پژو تیپ ۵ نیز با هشت میلیون افت نسبت به روزهای گذشته حدود ۱۱۷ میلیون تومان رسید.
18	مردم تا زمان پلاک کردن مبلغ خودرو را تسویه نکنند/ شکایت‌ها زیاد شده استموتمنی در مورد پلاک کردن خودرو‌ها در شرایط کنونی می‌گوید: افراد تنها از نمایندگی‌ها و مغازه‌های دارای مجوز و پروانه اقدام به خرید خودرو کنند، زیرا تعداد شکایت‌های مربوط به شماره گذاری در حال افزایش است.
19	او ادامه می‌دهد: برخی از خودرو‌های دست دوم دارای مشکلات حقوقی و یا اخلاقی هستند و شخص خریدار از این موضوع بی اطلاع است پس سعی کنید پس از تعویض پلاک اقدام به تسویه کامل مبلغ خودرو کنید.
20	او می‌گوید: به هیچ عنوان در هیچ شرایطی مخصوصا در شرایط کنونی خودرویی را وکالتی نخرید، زیرا در صورتی که خودروی خریداری شده مشکلی داشته باشد ممکن است به هیچ عنوان دیگر نتوانید با فروشنده خودرو تماس بگیرید و تلفن خود را خاموش کند.
21	در جداول زیر قیمت برخی از خودروهای داخلی آمده است:
