asriran_1_data###واکنش پلیس به انتشار فیلم قدیمی درگیری مامور راهور با یک شهروند: زن نبود، مرد بود###https://www.asriran.com/fa/news/714382/واکنش-پلیس-به-انتشار-فیلم-قدیمی-درگیری-مامور-راهور-با-یک-شهروند-زن-نبود-مرد-بود###['اجتماعی ']###2020-02-18 12:19:00###۷۱۴۳۸۲###['پلیس', 'سرباز']
4
1	مرکز اطلاع رسانی پلیس راهور تهران بزرگ درباره پخش فیلمی در فضای مجازی با عنوان کتک زدن ۲ زن توسط پلیس راهور در اتوبان نیایش تهران توضیحاتی را ارائه کرد.
2	به گزارش، مرکز اطلاع رسانی پلیس راهور تهران بزرگ اعلام کرد: این فیلم قدیمی بوده و در همان زمان یعنی (اسفند سال ۹۷) با دستور فرمانده پلیس راهور تهران پرونده‌ای تشکیل و با متخلفین طبق موازین برخورد قانونی صورت گرفت.
3	در اطلاعیه مرکز اطلاع رسانی پلیس راهور‌ تهران آمده است: طبق تحقیقاتی که همان زمان از شاهدان صورت گرفت مشخص شد کسی که توسط سرباز وظیفه مورد ضرب و شتم قرار می‌گیرد، خانم نیست.
4	فرد مورد نظر مردی است با پیراهن قرمز و موهای بلند که ظاهری زنانه دارد و ارتباطی با ماجرا نداشته و مداخله هم کرده است.
5	گفتنی است این که رسانه‌های ضد انقلاب همواره در ایام انتخابات اقدام به بازنشر فیلم های قدیمی برای تخریب پرسنل ناجا و راهور و خدمتگذاران مردم می نمایند.
6	شایان ذکر است در سال 97، سردار محمدرضا مهماندار رییس پلیس راهور تهران به این حادثه واکنش نشان داد وگفت:« ما از هیچ رفتار خشونت آمیزی حمایت نمی‌کنیم و هرفردی در هر رده‌ای که باشد و مرتکب رفتار خشونت آمیز شود با آن برخورد می‌کنیم.
7	البته در تصویر مشخص است که فرد ضارب سرباز وظیفه است و البته کسی که مورد ضرب و شتم قرار می‌گیرد، خانم نیست، آقایی است با پیراهن قرمز و موهای بلند که مرتبط با موضوع هم نبوده و در ماجرا مداخله هم کرده است.
8	به گفته رییس پلیس راهور ناجا، این افسر وظیفه شناسایی شده و اتفاقا دارای مدرک لیسانس برق است.
9	»
