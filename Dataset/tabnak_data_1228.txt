tabnak_data###جانبداری وزیر خارجه انگلیس از آمریکا در حمله به مواضع حشد شعبی###https://www.tabnak.ir/fa/news/965557/جانبداری-وزیر-خارجه-انگلیس-از-آمریکا-در-حمله-به-مواضع-حشد-شعبی###[]###2020-03-13 16:29:00###۹۶۵۵۵۷###['انگلیس', 'آمریکا', 'حشد الشعبی']
1
1	وزیر امور خارجه دولت انگلیس در اظهار نظر درباره حمله اخیر آمریکا به مقرهای نیروهای حشدالشعبی و ارتش عراق از این حمله حمایت کرد.
2	به گزارش ایسنا، به نقل از خبرگزاری رویترز، دومنیک راب، وزیر امور خارجه انگلیس حمله آمریکا به مقرهای حشدالشعبی و ارتش عراق را "سریع، قاطعانه و متناسب" خواند.
3	او هشدار داد، هر کسی که بخواهد به نیروهای خارجی و آمریکایی در عراق آسیب وارد کند انتظار پاسخی "قدرتمند" را داشته باشد.
4	آمریکا روز پنجشنبه مجموعه‌ای از حملات هوایی را علیه مقرهای حشد الشعبی در عراق صورت داد.
5	واشنگتن مدعی شده بود که عوامل این نیرو عامل حمله راکتی به پایگاه التاجی که باعث کشته شدن دو نظامی آمریکایی و یک نظامی انگلیسی در روز چهارشنبه شد بوده‌اند.
6	دومنیک راب در ادامه بیانیه خود تصریح کرد: نیروهای انگلیسی به همراه شرکای ائتلافی در عراق هستند تا به این کشور در مقابله با فعالیت‌های "تروریستی" کمک کنند و هر کسی که بخواهد به این نیروها آسیب وارد کنند می‌تواند انتظار پاسخی قدرتمند را داشته باشد.
