asriran_1_data###روحانی قانون تسری عنوان مدرک "کارشناسی" به "کارشناسی معادل" را ابلاغ کرد###https://www.asriran.com/fa/news/730372/روحانی-قانون-تسری-عنوان-مدرک-کارشناسی-به-کارشناسی-معادل-را-ابلاغ-کرد###['سیاسی']###2020-05-26 18:42:00###۷۳۰۳۷۲###['روحانی']
3
1	رییس جمهوری قانون تفسیر تبصره بند الف ماده ۱۰۳ قانون مدیریت خدمات کشوری در خصوص تسری عنوان مدرک تحصیلی «کارشناسی» به مدرک «کارشناسی معادل» را برای اجرا به دستگاه‌های ذیربط ابلاغ کرد.
2	به گزارش پایگاه اطلاع‌رسانی دفتر هیات دولت، حسن روحانی روز سه‌شنبه قانون تفسیر تبصره بند الف ماده ۱۰۳ قانون مدیریت خدمات کشوری درباره تسری عنوان مدرک تحصیلی «کارشناسی» به مدرک «کارشناسی معادل» را برای اجرا به سازمان اداری و استخدامی کشور و بنیاد شهید و امور ایثارگران ابلاغ کرد.
3	براین اساس، عبارت «مدرک کارشناسی» مندرج در تبصره بند الف ماده ۱۰۳ قانون مدیریت خدمات کشوری، شامل «مدرک کارشناسی معادل» که ارزش استخدامی دارد، نیز می‌شود.
4	این قانون که با عنوان طرح به مجلس شورای اسلامی ابلاغ شده بود در جلسه علنی روز دوشنبه ۱۵ اردیبهشت ۱۳۹۹ مجلس شورای اسلامی، تصویب و در تاریخ ۲۴ اردیبهشت ۱۳۹۹ به تأیید شورای نگهبان رسید.
