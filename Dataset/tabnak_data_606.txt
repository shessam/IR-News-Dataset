tabnak_data###مسکو به خروج آمریکا از پیمان آسمان‌های باز واکنش نشان می‌دهد###https://www.tabnak.ir/fa/news/958531/مسکو-به-خروج-آمریکا-از-پیمان-آسمان‌های-باز-واکنش-نشان-می‌دهد###[]###2020-02-12 14:44:00###۹۵۸۵۳۱###['روسیه', 'آمریکا', 'مسکو']
1
1	مدیر اداره عدم اشاعه و کنترل تسلیحات وزارت خارجه روسیه گفت، در صورتی که آمریکا از معاهده آسمان‌های باز خارج شود، مسکو دست به اقدامات متقابل می‌زند.
2	به گزارش ایسنا، ولادیمیر ارماکوف، مدیر اداره عدم اشاعه و کنترل تسلیحات وزارت خارجه روسیه در گفت‌وگو با خبرگزاری اسپوتنیک همچنین ادعای واشنگتن درباره اینکه مسکو این معاهده را نقض کرده، رد کرد و آن را بی‌پایه و اساس خواند.
3	گزارش‌ها درباره تمایل آمریکا به خروج از این معاهده نخستین بار در اکتبر سال گذشته میلادی منتشر شد.
4	وی ادامه داد: ایالات متحده هیچگونه بیانیه رسمی درباره برنامه‌هایی در خروج از این معاهده منتشر نکرده است.
5	ما این تمایل که بر پایه ادعای نقض معاهده توسط مسکو مطرح شده است، رد می کنیم.
6	اگر واشنگتن تصمیم بگیرد که از این معاهده خارج شود، ما نیز واکنش مقتضی نشان خواهیم داد.
7	بر این باوریم که خیلی زود است که در این باره به صورت علنی صحبت کنیم.
8	این مقام روس همچنین بر درخواست مسکو در حفظ معاهده آسمان‌های باز به عنوان یکی از معدود قطب‌های بر جای مانده از روند امنیتی اروپا تاکید کرد و ادامه داد: ما بار دیگر از همتایان آمریکایی خود می‌خواهیم تا این معاهده را حفظ کنند.
9	متاسفانه، شرکای آمریکایی ادعاهای بی‌پایه و اساس خود را تکرار می‌کنند که روسیه این معاهده را نقض کرده است.
10	ولادیمیر ارماکوف ادامه داد:‌ تلاش‌ها برای مقصر جلوه دادن روسیه غیرسازنده است.
11	ما سوالات زیادی درباره تحقق معاهده آسمان‌های باز توسط ایالات متحده و سایر کشورهای عضو داریم.
12	ما نمی‌خواهیم درباره خروج از این معاهده حرف بزنیم اما به دنبال تصمیماتی هستیم که بتواند نگرانی‌های دوجانبه را از بین ببرد و رفع کند.
13	معاهده آسمان‌های باز که در ۲۰۱۲ اجرایی شد، در حال حاضر ۳۵ عضو دارد.
14	این معاهده برای نظارت بر قلمروهای کشورهای عضو به وسیله پهپاد اجرایی شده است.
15	واشنگتن به تازگی اعلام کرد، در حال بررسی خروج از این توافق است.
