tabnak_data###از تهدید ترامپ به قتل سناتورها تا ادامه تلاش دموکراتها###https://www.tabnak.ir/fa/news/954716/از-تهدید-ترامپ-به-قتل-سناتورها-تا-ادامه-تلاش-دموکراتها###[]###2020-01-26 18:04:00###۹۵۴۷۱۶###['آمریکا', 'ترامپ', 'دموکرات ها']
1
1	چهار روز از آغاز بررسی پرونده استیضاح دونالد ترامپ در مجلس سنا گذشته و در این مدت تهدیدهای رئیس جمهور آمریکا علیه افرادی که پیگیر این پرونده هستند افزایش یافته است.
2	خبرگزاری مهر گروه بین‌الملل: جلسات استیضاح دونالد ترامپ از روز سه شنبه ۲۲ ژانویه (دوم بهمن) آغاز شده و همچنان این جلسات ادامه دارد.
3	در این میان گروهی از اعضای دموکرات مجلس نمایندگان که به عنوان دادستان‌های محاکمه دونالد ترامپ، رئیس جمهوری آمریکا در مجلس سنای این کشور فعالیت می‌کنند درباره بسته شدن پرونده استیضاح دونالد ترامپ هشدار داده و تاکید کردند که اگر وی از قدرت برکنار نشود همچنان به «خیانت» و «سو استفاده از قدرت» و «به خطر انداختن دموکراسی آمریکا» ادامه خواهد داد.
4	آنها همچنین از سناتورهای جمهوریخواه خواستند که پیش از صدور حکم نهایی درباره این استیضاح، اجازه مطرح شدن شهادت شاهدان جدید را در سنا بدهند.
5	آدام شیف، رئیس کمیته اطلاعاتی مجلس نمایندگان، این خواسته را در سنا مطرح کرد که اجازه محاکمه عادلانه دونالد ترامپ به آمریکا داده شود.
6	او همچنین گفت که صدور حکم گناهکار بودن ترامپ در سنا می‌تواند آنچه را او «تهدید قریب‌الوقوع» ناشی از انگیزه‌های غیرقانونی ترامپ نامید مهار کند.
7	دموکرات‌ها می‌گویند که دونالد ترامپ با «سو استفاده از قدرت» خود به اوکراین فشار آورده است که درباره پسر جو بایدن تحقیق کند.
8	آنها بر این باور هستند که این اقدام دونالد ترامپ «سو استفاده از قدرت» و استفاده از کشور خارجی با انگیزه‌ سیاسی برای مداخله در روند انتخابات آمریکا است.
9	با این حال به نظر نمی‌رسد که استدلال‌هایی که دموکرات‌ها مطرح می‌کنند بتواند تغییری در مواضع جمهوریخواهان سنا ایجاد کند تا اجازه حضور شاهدان جدید از جمله جان بولتون، مشاور سابق امنیت ملی دونالد ترامپ را بدهند.
10	شکست دموکرات‌ها در مرحله اولروزنامه نیویورک‌تایمز در گزارشی درباره روزهای اول بررسی پرونده استیضاح ترامپ در سنا می‌نویسد: دموکرات‌ها نتوانسته‌اند در جلسه استیضاح ترامپ، جمهوریخواهان سنا را متقاعد کنند، اما اقدامات آن‌ها ممکن است بر رای‌دهندگان آمریکایی تأثیر بگذارد.
11	هرچند رأی سنا درباره استیضاح ممکن است به زودی صادر شود، اما قضاوت عمومی تا نوامبر (زمان انتخابات آمریکا) مشخص نخواهد شد.
12	دموکرات‌های سنا در تلاش خود برای استیضاح ترامپ در سنا، نتوانسته‌اند جمهوریخواهان صاحب نفوذ را درباره هدف خود یعنی دسترسی به شاهدان و اسنادی که پرونده آن‌ها را علیه ترامپ تقویت می‌کند، متقاعد کنند.
13	این حس هم اکنون در کنگره وجود دارد که این محاکمه به یک نتیجه قابل پیش بینی ختم می‌شود: تبرئه شدن ترامپ در اوایل هفته آینده.
14	نظرسنجی‌ها نشان می‌دهد مردم آمریکا از جمله درصد وسیعی از رأی دهندگان مستقل و حتی جمهوریخواه به شکلی فزاینده خواهان بررسی مدارک تازه و شنیدن صحبت‌های شاهدان هستند.
15	این رویکرد عمومی می‌تواند کرسی‌های جمهوریخواهان را در مجلس سنا در انتخابات آینده تهدید کند.
16	هرچند دموکرات‌ها ممکن است در این بررسی برای استیضاح ترامپ بازنده شوند، آن‌ها امیدوارند این روند، در نوامبر به پیروزی‌های انتخاباتی برای آن‌ها منتهی شود.
17	تهدید ترامپدر چنین فضایی برخی رسانه‌ها تصویری از سخنرانی آدم شیف منتشر کرده‌اند که در آن شیف می‌گوید ترامپ سناتورهای جمهوریخواه را تهدید کرده که اگر در خصوص پرونده استیضاح علیه او رأی بدهند، قطعاً تنبیه می‌شوند.
18	در این تصویرها شیف می‌گوید که ترامپ تهدید کرده که سر این افراد را می بُرد.
19	ترامپ پیشتر نیز با انتشار پیام‌هایی در توئیت ضمن توهین به دموکرات‌ها تهدیدهایی را علیه افرادی که پرونده استیضاح وی را پیگیری می‌کردند مطرح کرده بود.
