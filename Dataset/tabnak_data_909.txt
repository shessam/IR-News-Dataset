tabnak_data###ویروس کرونا «فاطمه رهبر» را هم روانه بیمارستان کرد###https://www.tabnak.ir/fa/news/961897/ویروس-کرونا-فاطمه-رهبر-را-هم-روانه-بیمارستان-کرد###['اجتماعی', 'اجتماعی']###2020-02-26 12:08:00###۹۶۱۸۹۷###['فاطمه رهبر', 'ویروس کرونا', 'بیمارستان شهدای تجریش']
1
1	فاطمه رهبر، نماینده سه دوره مجلس شورای اسلامی هم به دلیل ویروس کرونا روانه بیمارستان شد.
2	به گزارش «تابناک»، نماینده مردم تهران در دوره هفتم، هشتم و نهم مجلس شورای اسلامی، دقایقی پیش با حضور در بیمارستان شهدای تجریش (تهران) در صف بررسی و معاینات پزشکی قرار گرفت.
3	یک منبع آگاه با تایید این خبر گفت: البته ایشان مشکوک به ابتلا به کویید ۱۹ هستند و تنها زمانی می‌توان از قطعی بودن ابتلایشان به ویروس سخن گفت که نتیجه آزمایش‌شان مشخص شود که البته فرایندی دو روزه است.
4	گفتنی است طی روز‌های اخیر، برخی از مسئولان کشورمان از جمله شهردار منطقه ۱۳ تهران و معاون وزیر بهداشت در زمره مبتلایان قطعی ویروس جدید کرونا قرار گرفته‌اند و شایعاتی درباره ابتلای چند تن دیگر نیز منتشر شده است.
5	این در حالی است که بر اساس برخی گزارش ها، از برخی مسئولان از جمله علی ربیعی، سخنگوی دولت و سخنگوی ستاد مقابله با کرونا تست گرفته شده که می‌بایست منتظر اعلام نتیجه آن در روز‌های آتی بود.
