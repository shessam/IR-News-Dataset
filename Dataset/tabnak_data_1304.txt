tabnak_data###تماس تلفنی وزرای خارجه امارات و آذربایجان با ظریف###https://www.tabnak.ir/fa/news/966065/تماس-تلفنی-وزرای-خارجه-امارات-و-آذربایجان-با-ظریف###['صفحه نخست', 'سياست\u200cخارجی']###2020-03-15 17:41:00###۹۶۶۰۶۵###['المار ممدیارف', 'محمد جواد ظریف', 'گفتگوی تلفنی', 'وزیر امور خارجه']
3
1	به گزارش تابناک به نقل از ایسنا، شیخ عبدالله بن زاید آل نهیان وزیر خارجه و همکاری بین المللی امارات متحده عربی دقایقی پیش در تماس تلفنی با وزیر امور خارجه جمهوری اسلامی ایران بر همبستگی با دولت و ملت ایران در مبارزه با تاکید کرد.
2	ظریف نیز ضمن قدردانی از اعلام همبستگی و کمک‌های امارات، کرونا را موضوعی جهانی خواند که عزم، همکاری و همیاری همه کشورهای جهان برای شکست آن ضرورت دارد.
3	محمد جواد ظریف و المار ممدیارف، وزیران امور خارجه جمهوری اسلامی ایران و جمهوری آذربایجان بعد از ظهر امروز در گفت‌وگویی تلفنی در خصوص شیوع کرونا در منطقه و جهان و لزوم همکاری جمعی همه کشورها رایزنی و تبادل نظر کردند.
4	به گزارش ایسنا، در این گفت‌وگو وزیر امور خارجه کشورمان ضمن قدردانی از کمک‌های دولت و ملت جمهوری آذربایجان، تحریم‌های ظالمانه و یکجانبه ایالات متحده آمریکا را مانعی مهم بر سر راه مبارزه کشورمان با این ویروس خطرناک خواند و یادآوری کرد ایران و جهان این مرحله سخت را پشت سر خواهند گذاشت.
