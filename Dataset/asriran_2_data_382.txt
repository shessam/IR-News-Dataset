asriran_2_data###فتحی: 6 ماه پیش می‎‌خواستم بروم / امیدوارم مشکلات استقلال حل شود###https://www.asriran.com/fa/news/703030/فتحی-6-ماه-پیش-می‎‌خواستم-بروم-امیدوارم-مشکلات-استقلال-حل-شود###['ورزشی']###2019-12-11 10:26:00###۷۰۳۰۳۰###['فتحی', 'استقلال']
16@@@17
1	مدیرعامل سابق استقلال تهران درباره کناره گیری از این سمت به دنبال جدایی آندره آ استراماچونی صحبت کرد.
2	به گزارش ایلنا، فتحی در اولین روز بعد از جانشینی سیدرضا افتخاری گمان داشت در استقلال همه چیز طبق روال پیش خواهد رفت و او می‌تواند یکی از مدیرانی باشد که نامش در تاریخ این باشگاه ثبت خواهد شد: "کار سختی نیست اما امیدوارم با هماهنگی مسئولان و هواداران و حمایت های استقلال بتوانیم بر مشکلات غلبه کنیم و باشگاه استقلال را به جایگاه ویژه اش برسانیم.
3	"ریاست کمیته انضباطی، کمیته حل اختلاف و کمیته استیناف فدراسیون فوتبال، مدیر عاملی باشگاههای فرهنگی – ورزشی بهمن و عقاب و ریاست هیات مدیره باشگاه برق تهران، عضو هیات مدیره، قائم مقام و معاونت اداری و مالی شرکت توسعه و نگهداری اماکن ورزشی، دبیر کمیته فنی فدراسیون فوتبال و معاونت حقوقی و بین الملل اتحادیه فوتبال باشگاههای ایران تمامی عناوین و مدارجی بود که امیرحسین فتحی پیش از رسیدن به صندلی مدیریت باشگاه استقلال تهران به دست آورده بود.
4	تجربه تمامی این مسئولیت‌ها هیچکدام به اندازه استقلال نبود و فتحی که پس از سیدرضا افتخاری امیدوار بود بتواند استقلال را از مشکلات متعدد نجات بدهد در آخر به دلیل مسائلی از استقلال استعفا کرد که قبل از آن هر مدیری نتوانستند روزی آن را تحمل کرده و در نهایت کنار رفتند.
5	مشکلات مالی جدی‌ترین چالشی است که تمامی باشگاه‌های ورزشی در حال حاضر با آن دست و پنجه نرم می‌کنند و استقلال هم به طور جدی آن را لمس کرد.
6	فتحی که در طول فصل اخیربه همین بهانه نتوانست مانع از خروج بازیکنان و همچنین فروش آنها شد روز یکشنبه به همین خاطر هم برای آخرین بار رو به روی هواداران قرار گرفت.
7	مدیری که طی چند ماه اخیر سکوهای استادیوم‌ها خواهان جدایی‌اش بودند باوجود اینکه با اطمینان خاطر از ادامه همکاری با استراماچونی صحبت می‌کرد به دلیل آنچه که از سوی استراماچونی انتقال پول به حسابش مطرح شده نتوانست این مرد ایتالیایی را در تهران نگه دارد و در نهایت شاهد کوچ او به کشورش بود.
8	روز دوشنبه آخرین روز فتحی بود و او پس از مدت‌ها انتقاد شدید با وجود اینکه همیشه تلاش داشت تا نشان بدهد حضور روی صندلی مدیریت استقلال برایش سودی ندارد استعفایش مورد قبول واقع شده بود.
9	سوالی که هواداران از فتحی داشتند این بود که چرا زودتر استقلال را رها نکرده است؟ او که مشکل اصلی را می‌دانسته چرا پیش از این تیم را ترک نکرده و این فضا را به مدیریت بعدی واگذار نکرده است.
10	جواب سوال مشترک هواداران فقط و فقط می‌تواند از سوی امیرحسین فتحی پاسخ داده شود.
11	بعد از اتفاقاتی که طی سه روز اخیر پیرامون باشگاه استقلال رخ داد در نهایت وزارت ورزش و جوانان صبح دیروز با استعفای فتحی موافقت کرد تا این مدیر از استقلال جدا شود.
12	اگرچه فتحی سعی داشت بعد از ماجراهای تلخی که رخ داده درباره استقلال صحبتی نداشته باشد با این وجود اعلام کرد که چندین ماه قبل از سمتش استعفا کرده بود و وزیر ورزش و جوانان در نهایت مجبور به قبول این درخواست شده است.
13	فتحی در این باره به ایلنا گفت: شش ماه است که میخواستم از استقلال بروم.
14	چندین بار استعفا کردم اما مورد قبول واقع نشده بود.
15	به هر حال من دیگر در باشگاه استقلال نیستم و امیدوارم که آنها در ادامه راه موفق باشند.
16	هر اتفاقی که بوده گذشته و حالا تنها آرزویم موفقیت این باشگاه و سربلندی آنها و هوادارانش است.
17	هواداران عزیز از تیم حمایت کنند تا بتوانند به موفقیت برسند.
18	او درباره اینکه بازیکنان بعد از استعفای او بعد از بازی مقابل پیکان اظهارات تندی را علیه وی مطرح کرده‌اند همچنین گفت: از روز اولی که وارد باشگاه شدم و در فوتبال حضور داشته‌ام انتظار چنین روزهایی را داشته‌ام و آنها هم بالاخره از وضعیت عصبانی هستند.
19	امیدوارم که مشکلات آنها هم حل شود و ما هم در زمانی که حضور داشتیم تمام تلاشمان را کردیم تا مشکلی پیش نیاید.
