roozno_data###آمار مبتلایان «کووید-۱۹» به ۱۳ هزار و ۹۳۸ تن و جان باختگان به ۷۲۴ تن رسید/ کشف ۱۲۰۹ مورد جدید و تداوم رکوردشکنی مرگ###http://roozno.com//fa/news/418444/آمار-مبتلایان-کووید-۱۹-به-۱۳-هزار-و-۹۳۸-تن-و-جان-باختگان-به-۷۲۴-تن-رسید-کشف-۱۲۰۹-مورد-جدید-و-تداوم-رکوردشکنی-مرگ###[]###2020-03-15 14:18:00###۴۱۸۴۴۴###['ویروس کرونا', 'آمار']
1
1	پس از شناسایی و بستری شدن موارد مشکوک به ابتلا به ویروس کرونا در نقاط مختلف کشور و انجام معاینات و تست‌های ویژه روی ایشان، شمار مبتلایان به ویروس به ۱۳۹۳۸ تن افزایش یافت؛ این در حالی است که روند مرگ مبتلایان همچنان صعودی است، به گونه‌ای که کرود در ۲۴ ساعت گذشته بار دیگر شکسته شده است.
2	یپس از شناسایی و بستری شدن موارد مشکوک به ابتلا به ویروس کرونا در نقاط مختلف کشور و انجام معاینات و تست‌های ویژه روی ایشان، شمار مبتلایان به ویروس به ۱۳ هزار و ۹۳۸ تن افزایش یافت.
3	به گزارش روزنو ؛ دکتر کیانوش جهانپور، رییس مرکز روابط عمومی و اطلاع رسانی و سخنگوی وزارت بهداشت، درمان و آموزش پزشکی کشورمان گفت: با بررسی‌های انجام شده از میان افراد مشکوک، تا کنون ابتلای تعدادی از افراد از نظر ابتلا به ویروس کووید۱۹ بر اساس شواهد آزمایشگاهی، قطعی گزارش شده و بر اساس آخرین نتایج آزمایش‌ها، ابتلای ۱۲۰۹ مورد جدید از ظهر گذشته تا امروز قطعی شده است.
4	وی افزود: از این مبتلایان جدید، ۲۵۱ تن در استان تهران، ۸۴ تن در استان قم، ۴۳ تن در استان گیلان، ۱۲۶ تن در استان اصفهان، ۶۷ تن در استان البرز، ۷۲ تن در استان مازندران، ۲۲ تن در استان قزوین، ۴۱ تن در استان سمنان، ۲۵ تن در استان گلستان، ۱۴۳ تن در استان خراسان رضوی، ۹ تن در استان فارس، ۵۲ تن در استان لرستان، ۳۶ تن در استان آذربایجان شرقی، ۳۲ تن در استان خوزستان، ۳۶ تن در استان یزد، ۳۲ تن در استان زنجان، ۲۷ تن در استان کردستان، ۱۳ تن در استان کرمانشاه، ۷ تن در استان کرمان، ۱۱ تن در استان همدان، ۶ تن در استان سیستان و بلوچستان، ۷ تن در استان هرمزگان، ۱۸ تن در استان خراسان جنوبی، ۶ تن در استان خراسان شمالی، ۱۸ تن در استان ایلام، ۱۸ تن در استان آذربایجان غربی، یک تن در استان کهگیلویه و بویراحمد و ۶ تن در استان بوشهر شناسایی شده‌اند.
5	رییس مرکز روابط عمومی و اطلاع رسانی وزارت بهداشت افزود: متاسفانه در ۲۴ ساعت اخیر، ۱۱۳ تن از مبتلایان جانشان را از دست داده‌اند؛ بنابراین، تا ظهر امروز آمار جان باختگان این بیماری در کشورمان به ۷۲۴ تن رسیده است.
6	همچنین تا به امروز خوشبختانه ۴۷۹۰ تن بهبود یافته‌اند.
7	وی با توصیه به رعایت نکات پیشگیرانه، به ویژه ماندن در منزل در نوروزِ پیش رو، گفت: آن گونه که آمار‌ها نشان می‌دهد، متاسفانه اغلب جان باختگان در میان گروه‌های سنی بالای ۶۰ سال هستند؛ از میان بزرگتر‌هایی که نقش زیادی در زندگی همه ما‌ها ایفا می‌کنند و برای مراقبت از ایشان هم که شده می‌بایست در منزل ماند.
