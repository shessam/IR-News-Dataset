tabnak_data###از «وزیر مالیه شدن نصرالملک» تا «سقف ارزی ورود لیست ممنوعه»###https://www.tabnak.ir/fa/news/958826/از-وزیر-مالیه-شدن-نصرالملک-تا-سقف-ارزی-ورود-لیست-ممنوعه###['اقتصادی', 'داخلی']###2020-02-14 10:27:00###۹۵۸۸۲۶###['اقتصاد در گذر زمان', 'تاریخ اقتصاد', 'اقتصاد ایران', 'ثبت سفارش', 'مناطق آزاد', 'ارز', 'دلار']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و پنجمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	25 بهمن 1301، مستوفی ‌الممالک پس از گذشت پانزده روز از حکم رییس ‌الوزرایی ‌اش وزیران کابینه خود را به این شرح معرفی کرد: مستوفی ‌الممالک، رییس ‌الوزرا و وزیر داخله، نصر‌الملک، وزیر مالیه ذکاء‌الملک، وزیر خارجه ممتاز‌الملک، وزیر عدلیه – محتشم ‌السلطنه، وزیر معارف سردار سپه، ‌وزیر جنگ.
4	25 بهمن 1319، سفارت آمريكا از وزارت امور خارجه ايران درخواست كرد فهرستي از كشتي هاي ثبت شده ايران دريافت دارد.
5	25 بهمن 1324، احمد قوام اعضای کابینه خود را به این شرح معرفی کرد: احمد قوام، نخست‌ وزیر، وزیر امور خارجه و وزیرکشور مرتضی قلی بیات، وزیر دارایی انوشیروان سپهبدی، وزیر دادگستری احمدعلی سپهر، وزیر پیشه و هنر دکتر منوچهر اقبال، وزیر بهداری محمدتقی بهار، وزیر فرهنگ – سهام ‌الدین غفاری، وزیر پست و تلگراف – شمس ‌الدین امیرعلایی، کفیل وزارت کشاورزی دکتر متین دفتری، وزیر مشاور.
6	25 بهمن 1329، وزارت امور خارجه اعلام كرد اسرائيل اخيراً بسياري از پرتقالهاي توليدي آن كشور را كه به 5 نوع آفت مبتلا و فاقد گواهي بهداشت هستند به ايران صادر كرده است.
7	25 بهمن 1331، كشتي ميريلا (Miriella) كه نفت ايران را به ايتاليا مي برد، پس از ورود به بندر ونيز با طرح شكايتي از سوي شركت سابق نفت انگليس و ايران به دادگاه ونيز، توقيف شد.
8	اما دادگاه در 19 اسفند دولت ايران را ذيحق دانست و كشتي را با محموله آن آزاد كرد.
9	25 بهمن 1335، جراید کشور از تاسیس اداره کاریابی و مشاغل امور صنعتی و حرفه ‌ای و بازرگانی در تهران خبر دادند و اعلام کردند این اداره به اداره مرزی کار و تشکیلات آموزش حرفه‌ای وزارت کار اضافه شد.
10	25 بهمن 1339، دانشگاه ملی با دو دانشکده معماری و علوم مالی و اقتصادی به ریاست دکتر علی شیخ ‌الاسلام کار خود را آغاز کرد.
11	25 بهمن 1349، اوپک در مبارزه با کمپانی ‌های نفتی پیروز شد و قرارداد جدید نفت امضا شد.
12	به موجب این قرارداد درآمد ایران ۳۵۰ میلیون دلار افزایش یافت.
13	25 بهمن 1354، ارتشبد طوفانيان درباره گزارشهاي مربوط به پرداخت رشوه از سوي شركتهاي فروشنده ادوات نظامي به ايراني ها گفت «شركت گرومن به بعضي واسطه هاي غيرقانوني مبالغ كلاني "حق العمل" پرداخت كرده است.
14	25 بهمن 1355، به موجب يكي از اسناد ساواك كه امروز منتشر شد، اسرائيل اخيراً جوجه هاي مبتلا به بيماري كشنده «نيوكاسل» خود را به ايران صادر كرده است.
15	25 بهمن 1357، كليه اعتصاب ‌هاي دوران انقلاب به فرمان امام‌ خميني (ره) خاتمه يافت.
16	25 بهمن 1390، دبیر ستاد هدفمندی یارانه ها از آغاز روند عملیاتی حذف پردرآمدها از فهرست یارانه ‌بگیران خبر داد و گفت: فرم خودانصرافی خانوارهای پردرآمد از دریافت یارانه نقدی، از دیروز در استان ‌ها توزیع شده و قرار است استانداران و فرمانداران با دعوت از این گروه، مذاکراتی را با آنها انجام دهند.
17	به گفته محمدرضا فرزین، اسامی چهار میلیون نفر از پردرآمدها آماده شده است و اسامی مابقی نیز به تدریج برای استانداران و فرمانداران ارسال می‌شود.
18	25 بهمن 1394، اعضای هیات ‌مدیره شرکت فولکس واگن در حالی هم‌ اکنون در تهران به‌ سر می ‌برند که به گفته برخی منابع آگاه این هیات به قصد بررسی بازار و مذاکره با شرکای احتمالی به ایران سفر کرده ‌اند.
19	25 بهمن 1396، بسته سه ‌گانه بانک مرکزی برای مدیریت نوسان و مهار سفته‌بازی ارزی رونمایی شد.
20	براساس بسته طراحی ‌شده به شبکه بانکی اجازه داده شده برای دو هفته اقدام به انتشار گواهی سپرده با نرخ سود ۲۰ درصد کنند.
21	نرخ بازخرید قبل از موعد نیز ۱۴ درصد تعیین شده است.
22	این محور عامل بازدارنده مهمی در برابر جذابیت ‌های ارزی ناشی از نوسانات اخیر است.
23	محور دوم بسته ضدالتهاب بانک مرکزی بر انتشار گواهی سپرده ریالی با پایه ارزی استوار است.
24	بر مبنای این ابزار خریدارانی که تمایل به سرمایه‌ گذاری با پایه ارزی دارند، می ‌توانند گواهی سپرده ریالی بر مبنای قیمت یورو و دلار از شبکه بانکی خریداری کنند.
25	25 بهمن 1397، فرآیند ثبت‌سفارش و واردات کالاهای ممنوعه در مناطق آزاد بار دیگر مورد بازنگری قرار گرفت.
26	مطابق سیاست جدید دولت،‌ مقرر شده است که ثبت‌سفارش گروه چهارم کالایی به مناطق آزاد تا سقف ۱۴۰ میلیون دلار در چارچوب ضوابط تعیین شده، امکان‌پذیر شود.
27	منابع: موسسه مطالعات و پژوهش های سیاسی و روزنامه دنیای اقتصاد
