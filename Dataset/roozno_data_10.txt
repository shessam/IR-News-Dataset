roozno_data###رئیس قوه قضائیه: هر کس ‌انتخابات را زیر سؤال ببرد، در جریان جبهه دشمن قرار می‌گیرد‌###http://roozno.com//fa/news/412228/رئیس-قوه-قضائیه-هر-کس-‌انتخابات-را-زیر-سؤال-ببرد-در-جریان-جبهه-دشمن-قرار-می‌گیرد‌###[]###2020-02-06 13:37:00###۴۱۲۲۲۸###['رئیس قوه قضاییه', 'انتخابات']
1
1	رئیس قوه قضائیه گفت: ‌هر کس با هر انگیزه‌ای جریان انتخابات را زیر سوال ببرد در زمین و جبهه ‌دشمن قرار می‌گیرد.
2	به گزارشروز نو ، حجت الاسلام و المسلمین سیدابراهیم رئیسی ظهر امروز در دیدار با خانواده شهدا و اقشار مختلف مردم استان بوشهر‌‌ با گرامیداشت ایام الله دهه فجر و درود بر روح بلند امام و شهدا اظهار داشت: نهم دی ماه سال گذشته در جمع مردم ولایتمدار و با بصیرت و مخلص این استان حضور یافتم.
3	جمعیت، بسیار مثال‌زدنی بود که نشان‌دهنده رسالت شهدای بزرگوار این استان در طول تاریخ است که خوب می‌فهمیدند؛ زمان را تشخیص می‌دادند؛ در زمان لازم موضع‌گیری می‌کردند و زمان‌شناسی از ویژگی‌های مهم شهدای ماست.
4	به نوشته تسنیم، وی ادامه داد: تعبیر رهبر معظم انقلاب برای طلاب و دانشجویان این بود که می‌خواهم طلاب و دانشجویان سیاسی باشند؛ ولی برخی سیاسی بودن را به معنای این گرفتند که عضو فلان گروه و جریان سیاسی باشند؛ معنای سیاسی بودن این نیست.
5	سیاسی کسی است که زمان شناس و وظیفه شناس باشد، نیاز جامعه را خوب تشخیص دهد و حاضر باشد برای رفع نیاز جامعه همه توان خویش را به خدمت بگیرد و خطر پذیر و مسئولیت پذیر باشد.
6	‌رئیسی خاطرنشان کرد: یک مرد و زن با بصیرت و با مسئولیت کسی است که نیاز جامعه را به خوبی درک کند و بداند امروز جامعه چه می‌خواهد و برای رفع نیاز جامعه، حاضر باشد از ظرفیت خود مایه بگذارد.
7	وی در ادامه گفت: پیش روی ما شهدای عالیقدری هستند که جلوه وظیفه شناسی، زمان‌شناسی، دشمن شناسی و دوست شناسی بودند.
8	پیش روی ما شهدای عالیقدری هستند که نظرشان به وجه الله بود و رمز بقایشان نیز آن است که نظر به وجه الله کردند.
9	رئیس قوه قضاییه با بیان اینکه در عالم قرار نیست هیچ چیز بماند، عنوان کرد: آن چه در عالم باقی است، وجه الله است.
10	بقا متعلق به وجه الله است.
11	در عالم وجاهت متعلق به خدا، اولیای خدا و متعلق به ائمه اطهار، ابی عبدالله (ع) و شهدای کربلاست.
12	این‌ها در عالم وجاهت دارند.
13	وی ادامه داد: همه چیز در عالم هالک است؛ نه به این معنا که بعدا هلاک می‌شود؛ بلکه الان هالک است و همین الان هیچ چیز نیست؛ مگر آنکه صبغه خدایی پیدا کند.
14	در عالم آنچه وجود دارد، ذات مقدس اوست.
15	اگر کسی وجه الله شد، باقی است.
16	حجت الاسلام و المسلمین رئیسی با اشاره ترسیم نقش پایداری، ایستادگی، مقاومت و زمان شناسی مردم بوشهر در مقابل انگلیسی‌ها توسط رهبر معظم انقلاب در سفر به استان بوشهر، اظهار کرد: ایشان از نام آوران آن روز نام می‌برند: شهید رئیسعلی دلواری؛ از علمای زمان شناس آن روز نام می‌برند؛ آن‌هایی که چهره‌هایی مثل آقای دلواری را به میدان آوردند.
17	رئیس دستگاه قضایی تصریح کرد: بزرگی مثل آیت الله سید عبدالحسین لالی، بزرگانی مثل آقای بلادی و دیگران، این‌ها علمایی بودند که زمان شناسانه حرکت کردند و در زمان خودشان اقدام کردند.
