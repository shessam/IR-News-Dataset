asriran_1_data###30 سالگی "مک دونالد" در روسیه/ لغو جشن از بیم کرونا (+عکس) /صف 30 هزار نفری برای مک‌دونالد شوروی###https://www.asriran.com/fa/news/711595/30-سالگی-مک-دونالد-در-روسیه-لغو-جشن-از-بیم-کرونا-عکس-صف-30-هزار-نفری-برای-مک‌دونالد-شوروی###['بین الملل']###2020-02-01 11:23:00###۷۱۱۵۹۵###['مک دونالد', 'کرونا']
15
1	سی‌اُمین سالگرد افتتاح نخستین شعبه از رستوران آمریکایی در روسیه، دیروز از بیم شیوع "ویروس کرونا"، لغو شد.
2	به گزارش به نقل از وب سایت ، دیروز (جمعه) مصادف با افتتاح نخستین شعبه رستوران "مک دونالد" در اتحاد جماهیر شوروی بود.
3	این رستوران در 31 ژانویه 1990 و 2 سال مانده به فروپاشی اتحاد جماهیر شوروی در میدان " پوشکین" در مرکز شهر مسکو، افتتاح شد.
4	قرار بود طبق برنامه قبلی رستوران مک دونالد شعبه میدان پوشکین جشنی برای سی‌امین سالگرد برگزار کند و در قالب آن هر ساندویچ مک دونالد را تنها با قیمت 3 روبل روسیه به مشتریان عرضه کند.
5	قیمت این همبرگر در شرایط عادی 135 روبل است.
6	هر دلار آمریکا معادل حدود 64 روبل روسیه است.
7	در زمان افتتاح این رستوران آمریکایی در قلب شهر مسکو قیمت همبرگر این رستوران 3 روبل روسی بود و حالا پس از 30 سال قیمت آن با توجه به تورم و سقوط ارزش پول ملی روسیه به 135 روبل افزایش یافته است.
8	مک دونالد روز پنج‌شنبه با اعلام لغو مراسم خود گفت این مراسم به دلیل هشدار دولت روسیه برای محدود کردن گردهمایی‌های عمومی از بیم گسترش ویروس "کرونا" لغو شده است.
9	"مارک کارینا" ، مدیر شعبات "مک دونالد" در روسیه، در بیانیه‌ای ضمن اعلام لغو جشن سی‌اُمین سالگرد افتتاح شعبه "مک دونالد" در روسیه، اعلام کرد: "برای ما هیچ چیز مهم‌تر از سلامتی میهمانان و کارمندان‌مان نیست.
10	"روسیه دیروز 2 مورد از ابتلا به ویروس کرونا را در منطقه سیبری این کشور تشخیص داد و این کشور نیز به جمع کشورهای آلوده به ویروس کرونا پیوسته است.
11	افتتاح رستوران مک دونالد در شوروی اهمیت نمادین داشته است.
12	این اتفاق در سال‌ها و ماه‌های پایانی حیات اتحاد جماهیر شوروی به عنوان نشانه‌ای از پایان جنگ سرد بین ایالات متحده آمریکا و اتحاد جماهیر شوروری بود.
13	در سال 1990 و در روز افتتاح شعبه مک دونالد در مسکو، 30 هزار شهروند روسی در مقابل شعبه این رستوران صف بستند و طبق اعلام مقامات وقت مک دونالد، این میزان مشتری رکوردی تاریخی محسوب می‌شد.
14	طبق اعلام شرکت مک دونالد، از زمان افتتاح شعبه مک دونالد در مسکو، بیش از 140 میلیون نفر از این شعبه خرید کرده‌اند و سال گذشته (2019) شعبه مک دونالد در مسکو، شلوغ‌ترین شعبه مک دونالد در جهان بوده است.
15	مک دونالد هم‌اینک 735 شعبه در سراسر روسیه دارد و قرار است با سرمایه گذاری 100 میلیون دلاری در سال جاری میلادی (2020) تعداد شعبات خود در روسیه را به 800 شعبه برساند.
