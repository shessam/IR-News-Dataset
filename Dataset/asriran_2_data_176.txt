asriran_2_data###ناراحتی کالدرون از عالیشاه؛ پشت سرم حرف زده!###https://www.asriran.com/fa/news/700362/ناراحتی-کالدرون-از-عالیشاه-پشت-سرم-حرف-زده###['اجتماعی ']###2019-11-26 14:10:00###۷۰۰۳۶۲###['کالدرون', 'عالیشاه']
20@@@21
1	امید عالیشاه توقع دارد بیشتر بازی کند.
2	به همین خاطر ناراضی است.
3	این نارضایتی را به مسئولان تیم هم منتقل کرده است.
4	او می‌گوید آماده است و می‌تواند به تیم کمک کند ولی کالدرون نمی‌‎گذارد.
5	دیروز مطلع شدیم اگر کالدرون بماند به احتمال زیاد حضور عالیشاه در ترکیب قرمز‌ها کمرنگ و کمرنگ‌تر خواهد شد.
6	به گزارش خبر ورزشی، در جلسه‌ای که اخیراً کالدرون با محمدحسن انصاری‌فرد داشت، سرمربی قرمز‌ها توضیحاتی درباره بعضی مسائل و همین‌طور بازیکنان داد.
7	او در بخشی از حرف‌هایش به نام امید عالیشاه اشاره کرد و به گلایه از این بازیکن پرداخت و گفت احتمالاً او را کمتر هم بازی خواهد داد: «عالیشاه داخل تیم پشت من حرف زده و این مسئله به گوشم رسیده است.
8	به خاطر همین نمی‌خواهم او را زیاد بازی بدهم.
9	» ظاهراً این تصمیمی است که کالدرون بعد از بازی نفت مسجدسلیمان گرفته است.
10	عالیشاه امسال در مجموع ۱۱ هفته ۳۸۷ دقیقه بازی کرده است.
11	کل دقایق این ۱۱ هفته ۹۹۰ دقیقه بوده که امید بیش از یک‌سوم دقایق را بازی کرده است، اما این برای او به هیچ‌وجه راضی‌کننده نیست.
12	حالا به گوش امید رسیده که در هفته‌های آتی کمتر هم به میدان می‌رود.
13	گویا امید در اردوی قرمز‌ها و در محفلی دوستانه به خاطر عصبانیت لب به انتقاد از کالدرون گشوده و حرف‌هایی زده است.
14	یکی از کسانی هم که نزدیک بوده، حرف‌ها را شنیده و آن‌ها را بدون کم و کاست کف دست مربی آرژانتینی گذاشته است.
15	در واقع یکی زیرآب امید را پیش کالدرون زده است.
16	وقتی این مربی در جلسه با انصاری‌فرد چنین موضوعی را مطرح کرد، مدیرعامل پرسپولیس هم گفت: «خیلی وقت‌ها بازیکنان در جلسات خصوصی درباره مربی یا حتی مدیر حرف می‌زنند.
17	این طبیعی است.
18	حالا یک وقتی به گوش آن آدم می‌رسد و یک وقتی هم نمی‌رسد.
19	»، اما باید دید آیا حرف‌های انصاری‌فرد روی کالدرون اثر گذاشته و او بی‌خیال این مورد می‌شود و دوباره به عالیشاه بازی می‌دهد و یا آنکه تصمیم می‌گیرد موقتاً او را حتی کمتر از گذشته بازی دهد.
20	امید تنها بازیکنی نیست که کالدرون با او مشکل دارد.
21	شجاع خلیل زاده هم از جمله بازیکنانی است که گفته می‌شود رابطه خوبی با مرد آرژانتینی ندارد.
