asriran_1_data###سرمربی پیکان: حق من نیست که بیرون بنشینم/ اسکوچیچ به ما بی احترامی کرد###https://www.asriran.com/fa/news/713626/سرمربی-پیکان-حق-من-نیست-که-بیرون-بنشینم-اسکوچیچ-به-ما-بی-احترامی-کرد###['ورزشی']###2020-02-13 12:43:00###۷۱۳۶۲۶###['استقلال', 'پیکان']
15@@@16
1	سرمربی ویسی گفت: اسکوچیچ با رفتارش به تیم ما بی احترامی کرد.
2	به گزارش فارس، عبدالله ویسی در نشست خبری پیش از بازی با فولاد اظهار داشت: شرایط تیم ما به گونه ای است که همه بازی ها سرنوشت ساز است.
3	امیدوارم بتوانیم فولاد را شکست بدهیم.
4	ویسی ادامه داد: پیکان بازیکنان توانمندی دارد و می خواهیم در جدول لیگ بمانیم.
5	سرمربی پیکان در مورد تغییر در کادرفنی تیمش گفت: مکوندی و احمد کعبیان پور به ما اضافه شده اند.
6	میرزاپور مربی دروازه بانی ماست و حبیب افتخاری هم مدیر رسانه ای تیم ماست.
7	طهماسبی هم مدیر تیم است.
8	در فهرست بازیکنان هم سه جای خالی داریم و بعد از این هفته که لیگ تعطیل می شود، تیم را بررسی می کنیم و اگر نیاز به جذب بازیکن داشتیم، فقط بازیکن خارجی جذب خواهیم کرد.
9	ویسی در مورد اینکه قولی برای بقا پیکان در لیگ برتر داده یا نه، گفت: قول داده ام که تیم پیکان صدرصد در لیگ برتر می ماند.
10	15 مربی می خواستند به پیکان بیایند و من هم یکی از این مربیان بودم.
11	زیرا همه مربیان می دانستند که این تیم پتانسیل خوبی دارد.
12	خوشحالم که به لیگ برتر برگشته ام و خدایی اش با رزومه ای که دارم حق من نیست که بیرون بنشینم.
13	متاسفانه اکثر مدیران به رزومه نگاه نمی کنند و فقط نگاه می کنند ببیند چه کسی او را حمایت می کند و مدیر برنامه هایشان چه کسی است.
14	من شاهین بوشهر را به لیگ برتر آوردم.
15	استقلال خوزستان را دو سال در لیگ نگه داشتم و بعد با این تیم قهرمان لیگ شدیم و اما می آیند می گویند فلان مربی با فلان تیم ششم جدول است و بهترین نتایج تاریخ باشگاه را گرفته است.
16	مدیران باشگاه پیکان اما برنامه من را قبول کردند و به آن احترام گذاشتند.
17	سرمربی پیکان در مورد انتخاب اسکوچیچ به عنوان سرمربی تیم ملی گفت: من می گویم هر کسی سرمربی تیم ملی شد، باید از او حمایت کرد و برای تیم ملی آرزوی موفقیت می کنم.
18	وی در مورد شناختش از فولاد گفت: فولاد تیم قدرتمندی است و به تمام معنا یک باشگاه است و در آسیا شاید تک باشد.
19	این تیم پتانسیل بالایی دارد و می تواند سهمیه آسیایی بگیرد و در حد قهرمانی هم هست.
20	ما آنها را به خوبی آنالیز کرده ایم همانطور که انها ما را آنالیز کرده اند و امیدوارم بتوانیم مقابل این تیم موفق شویم.
21	ویسی در مورد اینکه چرا اسکوچیچ قبل از بازی فولاد با پیکان در تمرین فولاد حاضر می شود و آیا این مساله حرفه ای است، گفت: اسکوچیچ با این رفتارش به تیم ما بی احترامی کرد.
22	زیرا ما با آن تیم بازی داریم از سویی دیگر رفتار اسکوچیچ از ابتدا حرفه ای نبود.
23	زمانی که او وسط فصل تیم صنعت نفت آبادان را رها کرد و به تیم ملی رفت به مردم و فوتبال آبادان بی احترامی کرد.
24	می گویند او با نفت آبادان ششم شده است و این حرف بی احترامی به فوتبالدوستان آبادان است.
25	مگر تیم را قهرمان کرده؟!
26	بهتر است عوامفریبی نکنیم.
27	سرمربی تیم ملی اگر می خواهد سر تمرینات حاضر شود بهتر است که سر تمرین هر دو تیم برود.
28	یا بیاید و مسابقه دو تیم را تماشا کند نه اینکه قبل از مسابقه با ما سر تمرین یک تیم برود.
29	کی روش دستیارانش را به تمرینات تیم های مختلف اعزام می کرد نه فقط سر تمرین یک تیم آن هم در حالیکه آن تیم با تیم دیگر مسابقه دارد.
