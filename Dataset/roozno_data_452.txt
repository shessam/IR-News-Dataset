roozno_data###مرکز مستشاری ایران در سوریه: ترکیه به بمباران مواضع ما ادامه می‌دهد###http://roozno.com//fa/news/416129/مرکز-مستشاری-ایران-در-سوریه-ترکیه-به-بمباران-مواضع-ما-ادامه-می‌دهد###[]###2020-03-01 09:58:00###۴۱۶۱۲۹###['ایران', 'سوریه']
1
1	مرکز مستشاری ایران در سوریه: ترکیه به بمباران مواضع ما ادامه می‌دهدمرکز مستشاری نظامی ایران در سوریه با اشاره به تداوم حملات توپخانه‌ای ترکیه به مواضع این مرکز، ترکیه را به برخورد عقلانی با موضوع ادلب و بر اساس مصلحت مردم این کشور دعوت کرد.
2	به گزارش روز نو ، مرکز مستشاری نظامی ایران، مستقر در شمال سوریه، بامداد یکشنبه با صدور بیانیه‌ای اعلام کرد ارتش ترکیه همچنان به بمباران مواضع این مرکز ادامه می‌دهد.
3	به گزارش شبکه «المیادین» متن بیانیه مرکز مستشاری ایران درباره تحولات ادلب به شرح زیر است:«از صبح روز گذشته به نیروهایمان دستور دادیم نظامیان ترکیه را در ادلب هدف قرار ندهند تا جان آنها حفظ شود.
4	نیروهای ما نیز علی‌رغم اینکه آنها را در تیررس داشتند، از هدف قرار دادنشان خودداری کردند اما ارتش ترکیه همچنان به گلوله باران توپخانه ای مواضع و مراکز و پایگاه های ما ادامه می دهد.
5	مرکز مستشاری نظامی ایران در سوریه نظامیان ترکیه را دعوت به برخورد عقلانی بر اساس مصلحت ملتهای سوریه و ترکیه می کند.
6	باز هم تاکید می‌کنیم فرزندان ملت ترکیه در ارتش آن کشور در منطقه ادلب در تیررس نیروهای نظامی ما هستند و به راحتی می‌توانستیم انتقام بمباران مراکزمان را از آنها بگیریم اما در پاسخ به دستورات صادر شده از فرمانده‌هانمان خویشتن‌داری کرده ایم.
7	از آنها دعوت می‌کنیم به فرماندهان و رهبران ترکیه برای حفظ آرامش و جلوگیری از ریخته شدن خون نظامیان ترکیه در خاک سوریه فشار وارد آورند.
8	اعلام می‌کنیم علی‌رغم شرایط بسیار سخت و طاقت فرسای به‌وجود آمده همچنان در کنار دولت و مردم و ارتش سوریه در میدان مبارزه با تروریسم تا آزادسازی و پاکسازی کامل خاک این کشور قرار داریم و همگان را به تفکر و درک خطرات بزرگی که ادامه دشمنی و حملات علیه سوریه به‌وجود می‌آورد، دعوت می‌کنیم».
9	۳۴ نظامی ترکیه بامداد جمعه در حمله هوایی که در نزدیکی روستای «الباره»، واقع در «جبل الزاویه»، در حومه استان ادلب انجام شد، کشته شدند.
10	کشته و زخمی شدن نظامیان ترکیه در جریان حملات روز گذشته گروه‌های تروریستی به مواضع ارتش سوریه در جنوب ادلب و شهر «سراقب» و پاسخ توپخانه‌ای نیروهای سوری رخ داد.
11	سخنگوی کاخ کرملین نیز با بیان اینکه نظامیان کشته‌شده ترکیه خارج از پست‌های دیدبانی در ادلب بودند، تاکید کرد نظامیان ترکیه نباید بیرون از این تاسیسات حضور داشته باشند.
