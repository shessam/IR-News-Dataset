asriran_2_data###تبدیل سریع جنازه به خاک###https://www.asriran.com/fa/news/702878/تبدیل-سریع-جنازه-به-خاک###['علمی']###2019-12-10 14:30:00###۷۰۲۸۷۸###['کمپوست انسانی', 'سوزاندن جنازه', 'خاکسپاری']
3
1	یک استارتاپ آمریکایی می‌خواهد تا سال ۲۰۲۱ یک سایت کمپوست انسانی افتتاح کند تا جنازه مردگان را به روش سازگارتری با محیط زیست به خاک تبدیل کند.
2	به گزارش ایسنا و به نقل از آی‌ای، استارتاپ "ریکامپوز"(Recompose) واقع در سیاتل آمریکا اولین سایت کمپوست انسانی جهان را در سال ۲۰۲۱ افتتاح خواهد کرد و به مردم این امکان را می‌دهد که متوفیان خود را در فرآیندی سریع و حافظ محیط زیست به خاک تبدیل کنند، چرا که فرآیندهای سنتی به خاک سپردن برای محیط زیست مضر است.
3	فرآیند کمپوست حدود 30 روز طول می‌کشد و راهی سبزتر و پاکتر از خاکسپاری مرسوم و سوزاندن جنازه است.
4	طبق گفته این شرکت، سالانه ۲.
5	۷ میلیون نفر در ایالات متحده جان خود را از دست می‌دهند، در حالی که اکثریت آنها در قبرستان‌ها دفن می‌شوند یا به خاکستر تبدیل می‌شوند که این کار منجر به انتشار دی اکسید کربن و ذرات آلاینده در جو می‌شود.
6	ناگفته نماند که دفن، زمین شهری را مصرف می‌کند و سوزاندن مردگان، هوا و خاک را آلوده می‌کند و در تغییر اقلیم نقش دارد.
7	اما این شرکت می‌گوید با تبدیل جسم انسان به خاک، با به حداقل رساندن ضایعات، از آلوده شدن آب‌های زیرزمینی جلوگیری می‌کند و مانع انتشار CO۲ می‌شود.
8	این شرکت در وب سایت خود گفته است: با اجازه دادن به فرآیندهای ارگانیک برای تبدیل بدن عزیزانمان به یک خاک مفید، ضمن غنی سازی زمین به تقویت روابط خود با چرخه‌های طبیعی کمک می‌کنیم.
9	بنا بر گزارش‌ها، نخستین سایت کمپوست انشانی این استارتاپ در سیاتل واشنگتن تاسیس خواهد شد و می‌تواند ۷۵ جنازه را به طور همزمان در خود نگه دارد.
10	این کار با تصویب یک لایحه در ایالت واشنگتن که اجازه می‌دهد تا بدن مردگان، کمپوست شود، امکان پذیر شده است.
11	این قانون از بهار سال آینده به مرحله اجرا در خواهد آمد و به برگزارکنندگان مراسم تشییع جنازه اجازه می‌دهد تا کمپوست جنازه انسان را انجام دهند.
12	این ایده برای شهرهایی که زمین در آنها کم است، بسیار مفید خواهد بود.
13	این شرکت این فرآیند را اینگونه توضیح داده است: تبدیل ارگانیک داخل یک محفظه اتفاق می‌افتد که ماژولار و قابل استفاده مجدد است.
14	جنازه‌ها با تکه‌های چوبی پوشیده شده و هوادهی می‌شوند و محیط مناسبی را برای فعالیت میکروب‌های طبیعی و باکتری‌های مفید ایجاد می‌کنند.
15	پس از گذشت حدود ۳۰ روز، بدن کاملاً تجزیه شده و تبدیل به خاکی می‌شود که می‌تواند برای رشد گیاهان جدید استفاده شود.
16	این شرکت اظهار کرده که این فرآیند برای هر جنازه کمتر از یک متر مکعب(۰.
17	۷۶) خاک ایجاد می‌کند و دوستان و خانواده متوفیان می‌توانند در انتها مقداری از خاک حاصل از تجزیه بدن عزیز از دست رفته خود را برای برای رشد دادن یک درخت یا گیاه به خانه ببرند.
18	کمپوست یا پوسال پسماندهای آلی تجزیه‌شده و نسبتاً پایدار حاصل فرآیند پوسش هستند و پوسش یا کمپوست کردن عمل پوساندن و تجزیه بقایای گیاهی، حیوانی یا زباله‌های شهری همچنین لجن فاضلاب است که تحت شرایط خاص و روش‌های گوناگون انجام می‌گیرد.
19	این عمل شاید کهن‌ترین روش بازیافت باشد.
20	مواد آلی موجود در توده مصرفی برای کمپوست از ضایعات کشاورزی، مواد خوراکی و زباله‌هایی است که از راه تجزیه هوازی و بی‌هوازی به خاک سیاه و سفید غنی تبدیل می‌شوند که به عنوان کود در کشاورزی مصرف می‌شود.
21	فرایند کمپوست بسیار ساده است و به‌دست افراد با تجربه در خانه‌های خود، کشاورزان در زمین‌های شان و به شکل صنعتی نیز انجام می‌شود.
22	کمپوست حاصل فعالیت بیولوژیکی میکرورگانیسم‌هایی است که توانایی شکستن مولکول‌های درشت مواد آلی را دارا هستند.
23	این کود که از پسماندهای کشاورزی، خانگی و خوراکی تولید می‌شود یکی از عالی‌ترین کودها برای مصارف کشاورزی به‌شمار می‌رود و تولیدکنندگان گل و گیاه نیز امکان بهره‌گیری از این کود را دارند.
24	منیزیوم و فسفات موجود در این کود سبب آبرفتی شدن خاک‌های کشاورزی و جذب سریع تر مواد مغذی درون خاک می‌شود.
25	کمپوست، خاک بسیار غنی و مورد استفاده است که در مکان‌هایی همچون در باغ‌ها، محوطه سازی، باغداری، و کشاورزی به عنوان کود بکار می‌روند.
26	کمپوست به عنوان یک آفت کش طبیعی برای خاک نیز هست.
27	در خاک پوسال اکوسیستم‌ها برای کنترل فرسایش، زمین و جریان بهسازی خاک، ساخت و ساز تالاب، و به عنوان پوشش دفن زباله بسیار مفید است.
