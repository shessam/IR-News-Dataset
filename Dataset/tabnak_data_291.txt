tabnak_data###شاخص دلار پس از ۳ صعود عقب نشست###https://www.tabnak.ir/fa/news/955275/شاخص-دلار-پس-از-۳-صعود-عقب-نشست###['اقتصادی', 'خارجی']###2020-01-28 19:21:00###۹۵۵۲۷۵###['شاخص دلار', 'چین', 'کرونا']
1
1	سرانجام پس از سه صعود متوالی، دلار در برابر همتایان مهمش ریزشی شد.
2	به گزارش ایسنا به نقل از رویترز، پس از آن که انتشار یک بیماری ویروسی مسری جدید در چین جان چندین نفر را گرفت و گزارشاتی از ابتلا به این بیماری در برخی کشورهای همسایه چین نیز گزارش شد، دلار در برابر رقبای خود عقب نشست.
3	دولت چین برای کنترل بیماری اعلام کرده است تعطیلات سال نو را سه روز دیگر تمدید خواهد کرد و مدارس در موعدی دیرتر از موعد معمول بازگشایی خواهند شد.
4	تاکنون ویروس کرونا جان ۸۰ نفر را گرفته است.
5	بیش از ۲۷۰۰ مورد ابتلا به کرونا تاکنون گزارش شده است.
6	تارو ساساکی، مسئول بخش مطالعات ژاپن در بانک "جی پی مورگان" گفت: نگرانی از شیوع ویروس جدید بیش از همه اقتصاد مالزی و هنگ کنگ را تحت تاثیر قرار خواهد داد که جزو مقاصد نخست گردشگران چینی هستند.
7	با این حال اگر انتشار بیماری متوقف نشود، سنگاپور، تایلند، فیلیپین، ژاپن، کره جنوبی و همه شرق آسیا با کاهش درآمدهای گردشگری خود مواجه خواهند شد.
8	در اروپا نیز به نظر می رسد که با نزدیک شدن برگزیت به سرانجام خود و بازگشت رشد اقتصادی کشورهای اروپایی به محدوده معقول، بانک مرکزی اروپا سیاست پولی خود را تغییر زیادی نخواهد داد.
9	کریستین لاگارد، رئیس بانک مرکزی اروپا گفته است که این بانک در سیاست گذاری پولی خود اتوماتیک‌وار عمل نخواهد کرد و داده‌ها و پیش‌بینی‌ها از وضعیت منطقه یورو هستند که مسیر حرکت بعدی را مشخص خواهند کرد.
10	در حوزه برگزیت نیز پس از آن‌که مجلس جدید انگلیس با اکثریت قاطع آرا به لایحه دولت برای ترک اتحادیه اروپا تا ۳۱ ژانویه سال‌ آینده رای مثبت داد و ملکه و نخست وزیر نیز لایحه نهایی را تایید کردند، برگزیت یک گام بزرگ به سرانجام خود نزدیک تر شد هر چند که هنوز برخی از مسئولین اروپایی نسبت به طولانی شدن دوران گذار در صورت تغییر موضع انگلیس هشدار داده‌اند.
11	انگلیس از یک سکه جدید رونمایی کرده که نشان می دهد این کشور برای ترک اروپا در موعد مقرر مصمم است.
12	هنوز مشخص نیست که با توجه به روند خروج شرکت های بزرگ بین‌المللی از انگلیس به دنبال برگزیت، رشد اقتصادی این کشور چگونه خواهد بود.
13	پیش‌تر مدیر بانک آمریکایی "جی پی مورگان" از انتقال مقر اروپایی این بانک از لندن به پاریس خبر داده بود.
14	تاکنون صدها شرکت، بانک، صندوق سرمایه گذاری و موسسات بیمه ای برای ادامه فعالیت خود در انگلیس طبق شرایط جدید از دولت درخواست مجوز فعالیت کرده اند.
15	در آخرین دور از معاملات، پوند با افت ۰.
16	۰۰۱ درصدی نسبت به روز قبل خود و به ازای ۱.
17	۳۰۵۵ دلار مبادله شد.
18	یورو ۰.
19	۰۴ درصد بالا رفت اما در محدوده کانال ۱.
20	۱۰ باقی ماند و به ۱.
21	۱۰۲۲ دلار رسید.
22	همچنین نرخ برابری هر دلار آمریکا معادل ۱.
23	۳۱۸۶ دلار کانادا اعلام شد.
24	در برابر همتای سنگاپوری، هر دلار به ازای ۱.
25	۳۵۷۷ دلار سنگاپور مبادله شد.
26	اگر چه در حوزه تجاری نیز پس از ۱۷ ماه جنگ تجاری سرانجام دو اقتصاد بزرگ جهان به توافقی اولیه بر سر آتش‌بس رسیدند و نخست وزیر چین با سفر به واشنگتن به همراه دونالد ترامپ، رئیس جمهور آمریکا فاز نخست توافق را امضا کرد اما ممکن است رشد اقتصادی چین در صورت تشدید وضعیت فعلی مجددا کاهش پیدا کند.
27	چین پذیرفته است تا در ازای برداشته شدن تعرفه اضافی روی محصولات وارداتی این کشور از آمریکا، خرید بیشتری از آمریکا داشته باشد تا کسری تراز حساب تجاری دو کشور به نفع آمریکا کاهش پیدا کند.
28	شاخص دلار که نرخ برابری آن در مقابل سبدی از ارزهای جهانی را اندازه می‌گیرد، در معاملات امروز با ریزش ۰.
29	۰۱ درصدی نسبت به روز قبل و در سطح ۹۷.
30	۷۵ واحد بسته شد.
31	نرخ برابری هر فرانک سوئیس معادل ۱.
32	۰۳۰۵ دلار اعلام شد.
33	روابط آمریکا با اروپا نیز سر مسائل تجاری کماکان متشنج است و پس از تحریم پروژه انتقال گاز روسیه به آلمان توسط آمریکا، تنش‌ها بین متحدان دو سوی اقیانوس اطلس شدت گرفته و آلمان از کشورهای عضو اتحادیه اروپا خواسته است با هم یک سپر دفاعی در برابر تحریم‌ها تشکیل دهند.
34	از سوی دیگر نیز فرانسه آمریکا را تهدید کرده است که در صورت عملی شدن افزایش تعرفه‌ها، پرونده را به سازمان تجارت جهانی خواهد بود.
35	برونو لو مر، وزیر دارایی فرانسه با غیرمنطقی خواندن مواضع آمریکا خواهان بازگشت به میز مذاکره شده است.
36	طبق گفته یک منبع دیپلماتیک، ترامپ در گفت‌وگو با امانوئل مکرون، رئیس جمهور فرانسه موافقت کرده است تا دو طرف فعلا تهدیدات متقابل تعرفه ای خود را عملی نکنند.
37	استفان اینس، استراتژیست بازارهای آسیایی در موسسه " اکسی تریدر" گفت: نرخ برابری ارزهای اروپایی در برابر دلار به رشد اقتصادی جهان حساسیت دارد و خوش بینی به حل و فصل اختلافات تجاری باعث تقویت موضع ارزهای اروپایی در برابر اسکناس سبز خواهد شد.
38	در معاملات بازارهای ارزی جهانی، همچنین هر دلار با ۰.
39	۰۸۵ درصد کاهش به ۱۰۸.
40	۹۷۶۳ ین رسید.
41	در برابر همتای استرالیایی، هر دلار آمریکا به ازای ۱.
42	۴۷۹۵ دلار مبادله شد.
43	هم‌چنین نرخ برابری دلار معادل ۶.
44	۹۳۶۶ یوان چین اعلام شد.
