asriran_2_data###عضو کمیسیون امنیت ملی: آغاز کننده جنگ نخواهیم بود/ جبهه مقاومت به گستاخی آمریکا پاسخ خواهد داد###https://www.asriran.com/fa/news/707181/عضو-کمیسیون-امنیت-ملی-آغاز-کننده-جنگ-نخواهیم-بود-جبهه-مقاومت-به-گستاخی-آمریکا-پاسخ-خواهد-داد###['سیاسی']###2020-01-05 11:24:00###۷۰۷۱۸۱###['مجلس', 'ایران', 'آمریکا']
4
1	نماینده مجلس درباره پاسخ ایران به ترور سردار سلیمانی توسط آمریکا گفت: بیانیه‌ی شورای عالی امنیت ملی کاملا گویا بود و حائز اهمیت است که این جنایت آمریکا بدون پاسخ نخواهد ماند.
2	عضو کمیسیون امینت ملی در گفت‌وگو با ادامه داد: مکان و زمان این پاسخ متناسب با شرایط توسط شورای عالی امنیت ملی مشخص و تصمیم گیری خواهد شد.
3	نماینده‌ بروجرد در مجلس خاطر نشان کرد: حماقت ترامپ برخلاف تمام قوانین و مقررات بین‌المللی است و آمریکا با ترور سردار سلیمانی که یک مقام ارشد ایرانی‌ است حاکمیت عراق را نقض کرده است.
4	با این ترور به دنیا ثابت شد که آمریکا نماد تروریست دولتی در جهان است.
5	این نماینده مجلس افزود: سردار سلیمانی تنها متعلق به ایران نبود و به همان اندازه که در میان ایرانی‌ها محبوب بود در عراق، سوریه، لبنان، افغانستان و جای جای منطقه این محبوبیت را داشت.
6	وی تصریح کرد: با توجه به این محبوبیت، ترور وی جهانی است و قطعا پاسخ به آمریکا جهانی خواهد بود و این پاسخ متمرکز به یک نقطه و منطقه نیست و قطعا همه جبهه مقاومت به گستاخی آمریکا پاسخ خواهند داد.
7	بروجردی در مورد احتمال وقوع جنگ میان ایران و آمریکا گفت: سیاست ایران هیچ‌وقت سیاست جنگ نبوده است.
8	ما همواره از سیاست دفاع پیروی می‌کنیم و اگر دشمن مرتکب اشتباهی شود پاسخ می‌‍دهیم ولی ما ابتدا به ساکن آغاز گر هیچ جنگی نخواهیم بود.
