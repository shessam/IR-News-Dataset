asriran_1_data###ادامه کسادی بازار مسکن در سایه کرونا###https://www.asriran.com/fa/news/716468/ادامه-کسادی-بازار-مسکن-در-سایه-کرونا###['اقتصادی']###2020-03-01 10:41:00###۷۱۶۴۶۸###['بازار مسکن', 'کرونا']
1
1	متاثر از شیوع ویروس کرونا، بازار مسکن در نخستین روز هفته کار خود را با کسادی بیشتر آغاز کرد.
2	به گزارش ایسنا، فعالان بازار ملک می‌گویند که روز شنبه ۱۰ اسفند ماه با افزایش نگرانی ها از اپیدمی کرونا ویروس، تعداد مراجعات و تعداد قراردادهای خرید و فروش و اجاره مسکن در تهران نسبت به هفته قبل کاهش پیدا کرده و تقریباً به نصف معاملات هفته های اخیر رسیده است.
3	بازار مسکن شب عید که در دو سه ماه اخیر از رونق نسبتاً مناسبی برخوردار بود تحت تاثیر شیوع کرونا ویروس با افت معاملات مواجه شد.
4	به طوری که متعاملین سعی می‌کنند حتی المقدور از مواجهه با یکدیگر خودداری کنند و حتی بعضی مشتریان و فروشندگان که تصمیم قطعی خود را برای معامله یک واحد مشخص در هفته گذشته گرفته‌اند از امضا امتناع می‌کنند.
5	بهمن ماه که هنوز سایه بیماری کرونا بر بازارهای مالی کشور سنگینی‌ نمی‌کرد معاملات مسکن در تهران به ۱۳ هزار و ۲۶۴ فقره رسید که نسبت به دی ماه امسال ۲۴ درصد و نسبت به بهمن ماه پارسال ۴۲ درصد افزایش نشان داد.
6	مطابق اعلام بانک مرکزی، میانگین قیمت مسکن در شهر تهران نیز با افزایش ۴.
7	۳ درصد نسبت به ماه قبل و رشد ۴۴ درصد نسبت به ماه مشابه سال قبل به رقم بی سابقه ۱۴ میلیون و ۴۰۰ هزار تومان در هر متر مربع رسید.
8	بر این اساس، پیش بینی می‌شد مطابق رفتار معمول بازار مسکن تا اردیبهشت ماه این روند ادامه پیدا کند اما مشخص نیست در وضعیت فعلی که نگرانی ها از گسترش کرونا بر اقتصاد کشور سایه افکنده تا چه زمان کسادی بر بازار مسکن حاکم خواهد بود.
