roozno_data###واکنش روحانی به قتل وحشتناک «رومینا» توسط پدرش###http://roozno.com//fa/news/428677/واکنش-روحانی-به-قتل-وحشتناک-رومینا-توسط-پدرش###[]###2020-05-27 15:26:00###۴۲۸۶۷۷###['واکنش روحانی', 'قتل وحشتناک']
1
1	در جلسه امروز صبح هیئت دولت، رییس جمهور با ابراز تأسف از خشونت خانگی در تالش، دستور تسریع در رسیدگی به لوایح منع خشونت را صادر کرد.
2	به گزارش روز نو :، در این جلسه که به ریاست حجت الاسلام والمسلمین روحانی رییس جمهوری برگزار شد، وزرای امور اقتصادی و دارایی، صنعت، معدن و تجارت و بهداشت، درمان و آموزش پزشکی نیز به ترتیب از اصلاح قیمت ها در بازار بورس و برنامه آزادسازی سهام عدالت، ساماندهی خودرو و مهار کرونا در بسیاری از نقاط کشور، گزارش دادند.
3	اصلاح مصوبه مربوط به ممنوعیت کشت برنج خارج از استان های گیلان و مازندرانهیئت وزیران با هدف ایجاد زمینه بهره وری حداکثری از منابع آب و خاک کشور و استفاده از ظرفیت بالقوه بوجود آمده منابع آبی در استان خوزستان جهت تأمین بخش عمده نیاز کشور به محصول برنج، با اصلاح مصوبه مربوط به ممنوعیت کشت برنج خارج از استان های گیلان و مازندران و الحاق یک تبصره به آن موافقت کرد.
4	به موجب تبصره مذکور، در صورت وجود شرایط منابع آب سطحی مناسب در هر سال در استان خوزستان، با پیشنهاد سازمان آب و برق خوزستان و تصویب کارگروه سازگاری با کم آبی استان، مناطق با منابع آب سطحی مناسب، از اجرای این تصویب نامه فقط برای همان سال معاف هستند.
5	تصویب آیین نامه اجرایی قانون بودجه در خصوص نحوه اجرای برنامه‌های ایجاد و تثبیت اشتغال مولددر ادامه هم‌چنین، هیئت وزیران آیین نامه اجرایی بند (الف) تبصره (۱۸) قانون بودجه سال ۱۳۹۸ کل کشور را با هدف اجرای برنامه اشتغال گسترده و مولد از طریق کمکهای فنی و اعتباری به تصویب رساند.
6	براساس این آیین نامه، سازمان برنامه و بودجه کشور می‌تواند بخشی از اعتبارات این آیین‌نامه اجرایی را جهت اجرای برنامه‌های تحریک تقاضای داخلی برای کالاهای مصرفی بادوام، واسطه‌ای و سرمایه‌ای تولید داخل با اولویت تحریک تقاضا بر روی زنجیره ارزش تولید حسب پیشنهاد دستگاه اجرایی، براساس دستورالعمل مشترکی که توسط سازمان، دستگاه‌های اجرایی و بانک مرکزی تهیه می‌گردد، صرف نماید.
7	هم‌چنین، سازمان برنامه و بودجه مجاز است به منظور تسهیل تامین وثایق لازم برای اجرای برنامه‌های موضوع این آیین‌نامه اجرایی، بخشی از اعتبارات این آیین‌نامه اجرایی را برای افزایش سرمایه صند۵وق‌های ضمانت سرمایه‌گذاری، صندوق بیمه کشاورزی و صندوق‌های حمایت از توسعه سرمایه‌گذاری در بخش کشاورزی و عشایری مشارکت‌کننده در برنامه‌های مذکور صرف نماید.
