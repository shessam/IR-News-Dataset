roozno_data###فاز یک و دو قرنطینه تهران در حال انجام است؛ اما فاز سه که تعطیلی تمام ادارات و در خانه ماندن است، هنوز اجرا نمی‌شود / هر فرد کرونایی اگر برای خرید به مغازه برود دو نفر و اگر به مترو برود، می‌تواند ۲۰ نفر را آلوده کند / راهبرد ما ماندن مردم در خانه است / به دنبال این هستیم که ببینیم آیا کرونا در ایران و ایتالیا نسبت به چین و سایر اروپا وحشی‌تر اس###http://roozno.com//fa/news/418404/فاز-یک-و-دو-قرنطینه-تهران-در-حال-انجام-است-اما-فاز-سه-که-تعطیلی-تمام-ادارات-و-در-خانه-ماندن-است-هنوز-اجرا-نمی‌شود-هر-فرد-کرونایی-اگر-برای-خرید-به-مغازه-برود-دو-نفر-و-اگر-به-مترو-برود-می‌تواند-۲۰-نفر-را-آلوده-کند-راهبرد-ما-ماندن-مردم-در-خانه-است-به-دنبال-این-هستیم-که-ببینیم-آیا-کرونا-در-ایران-و-ایتالیا-نسبت-به-چین-و-سایر-اروپا-وحشی‌تر-اس###[]###2020-03-15 11:03:00###۴۱۸۴۰۴###['مدیریت کرونا', 'تهران']
1
1	رییس ستاد فرماندهی عملیات مدیریت بیماری کرونا در کلانشهر تهران از اجرای مرحله جدید مبارزه با این ویروس مرگبار در هفته جاری خبر داد که تعطیلی ادارات و کنترل تمامی خودروها در مبادی ورودی و خروجی پایتخت از جمله آنها است.
2	به گزارش روز نو : دکتر علیرضا زالی عصر شنبه در نشست با جمعی از هنرمندان درباره قرنطینه کردن تهران گفت: قرنطینه چند فاز دارد که فاز یک و دو در حال انجام است اما فاز سه که تعطیلی تمام ادارات و در خانه ماندن مردم به شمار می آید هنوز اجرا نمی شود.
3	وی یادآورشد: فاز چهار نیز قرنطینه کردن کامل شهر است اما فاز چهار در صورتی می تواند جوابگو باشد که فاز سه به خوبی اجرا شود.
4	زالی با بیان اینکه قرنطینه شهر (فاز 4) اکنون نه مبنای علمی دارد و نه مناسب است اظهارداشت: قرنطینه سازی مطلق شهر جواب نمی دهد چرا که شهرها و استان های زیادی درگیر آن شده اند و اگر هم انجام شود تاثیری ندارد.
5	رییس ستاد فرماندهی عملیات مدیریت بیماری کرونا در کلانشهر تهران گفت: اگر فاز سه اجرا نشود هر فردی که کرونا دارد می تواند دو تا 20 نفر را مبتلا کند و در واقع اگر فرد مبتلا برای خرید به مغازه برود دو نفر و اگر در داخل مترو حضور پیدا کند می تواند 20 نفر را آلوده کند.
6	وی از هنرمندان به منظور تشویق مردم برای ماندن در خانه کمک خواست و خاطرنشان کرد: حضور شما برای ایجاد حساسیت در میان مردم است.
7	در واقع از ابتکار و هنر شما به دنبال ایجاد حساسیت در میان مردم و ترساندن آنها هستیم تا بتوانیم مردم را در خانه های خود نگه داریم.
8	زالی ادامه داد: از شما هنرمندان می خواهیم به عنوان چهره هنری به مردم پیام بدهید که مردم سفر نروند و نوروز امسال دید و بازدید نداشته باشند و در خانه بمانند.
9	رییس ستاد فرماندهی عملیات مدیریت بیماری کرونا در کلانشهر تهران افزود : وقتی یک خبر کذب در فضایی مجازی منتشر شد که برای این بیماری درمان قطعی پیدا شده است (واکسن ویروس کرونا ) کشف شد؛ حضور و تراکم مردم در سطح شهر بیشتر شد.
10	وی اضافه کرد: از شما هنرمندان می خواهیم این پیام را به مردم منتقل کنید که در خانه بمانند چرا که راهبرد ما ماندن مردم در خانه است اما تاکنون ناموفق عمل کرده ایم و می خواهیم با حضور شما یک پیام جدید و متفاوتی به مردم بدهیم.
11	کرونا در ایران وحشی تر شده استزالی گفت : بسیاری از افرادی که در ایران بر اثر این بیماری فوت کرده اند ، بیماری زمینه ای نداشتند.
12	رئیس دانشگاه علوم پزشکی شهید بهشتی افزود: هم اکنون بخش زیادی از ظرفیت بیمارستانی ما درگیر مقابله با این بیماری است و با تداوم این روند اگر همه ظرفیت بیمارستانی را نیز درگیر کنیم باز جوابگو نخواهد بود.
13	وی ادامه داد: اکنون ما به دنبال این هستیم که ببینیم آیا ما در ایران و ایتالیا با یک ویروس وحشی نسبت به چین و سایر اروپا مواجه هستیم ؟رییس ستاد فرماندهی عملیات مدیریت بیماری کرونا در کلانشهر تهران گفت : امروز روزی است که از شما درخواست داریم برای نجات جان حتی یک نفر نیز به کمک ما بیایید به ویژه که ظرفیت شما هنرمندان بسیار است و با کمک هم می توانیم کار را بهتر پیش ببریم و دست به دست هم بدهیم تا جلوی قربانیان کرونا را بگیریم.
14	وی درباره اینکه آیا این ویروس تغییر بیولوژیکی است؟ ، گفت : این یک ویروس کاملا سیاسی است و در این تردید نکنید.
15	زالی افزود: ما اکنون سامانه سیب را به آدرس salamat.
16	org داریم که 85 میلیون ایرانی به این سامانه وصل هستند که از طریق اقدامات خانه به خانه، نقشه آلودگی ویروس را رصد و غربالگری خود را درباره سه دسته از افراد اجرایی می کنیم.
17	وی اضافه کرد: نخستین گروه افراد سالم هستند ، گروه دوم ؛ علایم خفیف دارند که با (تب سنجی و تست خون ) به ماموران سلامت وصل می شوند و در صورت شدید شدن علائم به بیمارستان انتقال می یابند و گروه سوم نیز علائم شدید دارند که با آمبولانس های ویژه به بیمارستان منتقل می شوند.
18	کنترل تمامی خودروها در مبادی تهرانزالی درباره کنترل مبادی ورودی و خروجی پایتخت گفت: بیشترین میزان مبتلایان در تهران کسانی هستند که به ترتیب از البرز، قم، کاشان و مازندران آمده اند.
19	بنابراین باید سیاست های ما در بحث کنترل در مبادی ورودی و خروجی در محدوده غرب و شرق تهران شدیدتر باشد.
20	وی افزود: از فردا در مبادی ورودی و خروجی شهر تهران دستگاه های حرارت سنج مستقر خواهد شد که قادرند 100 خودرو را در لحظه از طریق دوربین های حرارتی سنجش کنند.
21	زالی تصریح کرد: در صورتی که فردی علائم تب داشته باشد از ورود یا خروج وی جلوگیری می شود و باید به خانه و شهر خود برگردد.
22	رییس ستاد فرماندهی عملیات مدیریت بیماری کرونا در کلانشهر تهران درباره بکارگیری سوله های مدیریت بحران شهرداری برای استفاده بیماریان کرونایی نیز گفت: این سوله های شهرداری برای استفاده بیماران بعد از بهبودی و طی کردن دوران نقاهت است تا این دوره را به مدت 9 روز در آنجا سپری کنند.
23	وی افزود: این کار برای جلوگیری از گسترش ویروس بسیار موثر است و اینگونه نیست که ظرفیت بیمارستانی مان پایین است یا ظرفیت کم داریم و از این سوله ها بعنوان بیمارستان استفاده می کنیم.
24	نوروز همه در خانه بمانندزالی تاکید کرد: امسال همه افراد باید دید و بازدیدهای نوروزی را کنار بگذارند به ویژه که بیماری کرونا نسبت به سالمندان رفتار خیلی بی رحمانه‌ای دارد.
25	وی به تعطیلی سفرهای نوروزی اشاره کرد و گفت: امسال سفرهای نوروزی را باید تعطیل کنیم چرا که بهداشت فردی در سفر به حداقل می‌رسد و افراد آسیب پذیرتر می‌شوند.
26	دکتر زالی ادامه داد: سال گذشته بیشترین سفرپذیری که داشتیم به استان‌های شمالی و خراسان رضوی بود ولی امسال اگر افرادی که به این استان‌ها سفر می‌کنند آلوده باشند یک باری را بر روی دوش آن‌ها تحمیل خواهند کرد در حالیکه اکنون خودشان با کمبود ظرفیت و حداکثر اشباع به سر می‌برند.
27	وی گفت: اگر هم آلوده نباشند در صورت سفر به آن استان ها در آنجا آلوده می‌شوند.
28	رییس ستاد فرماندهی عملیات مدیریت بیماری کرونا افزود: اگر هم به استان‌های کم آلوده سفر کنند با انتقال این آلودگی و ویروس ظلمی در حق آن‌ها کرده اند.
29	زالی گفت: البته برخی اشتباهات رایج نیز وجود دارد که این ویروس در مناطق گرمسیر شیوع ندارد این در حالیست که اگر دمای هوا به ۳۵ درجه و رطوبت ۸۰ درجه باشد در آن صورت عمر ویروس به سه ساعت می‌رسد.
30	کمک نقدی فریبکاری استوی افزود: این ستاد شماره حسابی برای پرداخت پول اعلام نکرده است و مردم به آن توجه نکنند.
31	زالی خاطرنشان کرد: بسیاری از این حساب‌های بانکی فریبکاری است چرا که بیشترین چیزی که به جای پول نقد اکنون به درد ما می‌خورد ماسک و دستکش و مواد ضدعفونی کننده است.
32	وی گفت: امروز فرزندان شما در خط مقدم و در سنگری سهمگین و سخت در حال جانفشانی هستند و این بیماری خیلی راحت پزشکان و پرستاران و مردم ما را از پای در می‌آورد.
33	رییس ستاد فرماندهی عملیات مدیریت بیماری کرونا افزود: ما با این بیماری و ویروس یک جنگ فرسایشی خواهیم داشت و برای مقابله با آن نیاز به همکاری و همیاری همه داریم.
