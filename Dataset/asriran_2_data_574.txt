asriran_2_data###معرفی هیوندای پالیسید 2020؛ غول 30 هزار دلاری کره ای! (+تصاویر)###https://www.asriran.com/fa/news/707085/معرفی-هیوندای-پالیسید-2020-غول-30-هزار-دلاری-کره-ای-تصاویر###['اقتصادی']###2020-01-05 00:15:00###۷۰۷۰۸۵###['هیوندای', 'پالیسید', 'هیوندای پالیسید', 'شاسی بلند', 'خودرو', 'عصرایران']
10@@@11
1	پالیسید از بزرگترینهای تولید شده در تاریخ کمپانی کره ای است و به عنوان یک خودروی 8 نفره طراحی باابهتی را به نمایش می گذارد.
2	این محصول براساس زبان طراحی جدید شکل گرفته و بویژه در بخش دماغه المان های جدیدی را همراه خود دارد.
3	چراغ های اصلی بسیار باریک که نگاه مرموزی را برای آن ایجاد کرده، گرافیک جذاب محل قرار گیری مه شکن ها با یک نوار ال ایی دیی که در واقع امتداد جزئیات چراغ اصلی است و همچنین گریل(جلوپنجره) 6 ضلعی عجیبی که در تمامی محصولات اخیر هیوندای مشاهده می شود( را ببینید).
4	اطراف گریل در یک قاب کرومی ضخیم قرار دارد که بخش اصلی بامپر(سپر) را نیز به خود اختصاص داده است.
5	در نمای جانبی قدرت پالیسید و یا بهتر بگوئیم اندام درشت آنرا بهتر می توان درک کرد.
6	در این قسمت مهمترین بخش طراحی مربوط به ستون C یا آخرین ستون می شود که بسیار ضخیم است و پس از اتصال به بخش شیشه ای انتهایی منظره ای جذاب و البته جدید را در کارنامه طراحی هیوندای ایجاد کرده است.
7	در حالت استاندارد رینگ های 18 اینچی روی محصول قرار داده شده اما رینگ بزرگتر تا 20 اینچ نیز بصورت آپشن قابل سفارش است.
8	این خودرو در طول 4981 میلیمتر توسعه یافته که در مقایسه با هیوندای سانتافه اکس ال 76.
9	2 میلیمتر بیشتر است.
10	فضای داخل کابین پالیسید ترکیبی از فناورانه های روز و هنرنمایی با چرم و پلاستیک است.
11	چرم سوزنی و پلاستیک فوق العاده باکیفیتی در این محصول استفاده شده که محیطی دلچسبی را ایجاد کرده است.
12	نمایشگر لمسی 10.
13	3 یا 8 اینچی ویژه تنظیمات سیستم سرگرمی و دوربین های محیطی، پشتیبانی از اندروید اوتو و اپل کارپلی، نمایشگر دیجیتال 12.
14	3 اینچی جایگزین نشانگر سنتی آمپر، نمایشگر هدآپ، پورت یو اس بی برای هر ردیف صندلی و شارژر بی سیم کیوآی، ناوبری ماهواره ای، سانروف، صندلی راننده با تنظیم 8 جهته، سیستم صوتی اینفینیتی و غیره از ویژگی های کابین این محصول است که البته برخی از آنها در حالت آپشن ارائه می شوند و بستگی به تریم خودروی انتخابی دارند.
15	از امکانات ایمنی این محصول می توان به کروزکنترل تطبیقی، سنسور برخورد از جلو، ترمز اضطراری با قابلیت تشخیص عابر و وسیله نقلیه، نوربالای اتوماتیک، نمایش نقاط کور دید راننده، سنسور برخورد از عقب، دوربین محیطی، هشدار خروج از خط و دستیار رانندگی در خطوط، ریموت استارت و غیره قابل اشاره هستند.
16	در این محصول از موتور 6 سیلندر 3.
17	8 لیتری سنتی هیوندای که البته بروزرسانی های مفیدی را همراه خود دارد استفاده شده است.
18	این پیشرانه 291 اسب بخار خروجی و 262 پوندفوت گشتاور دارد که برای یک خودروی 1944 کیلویی می توانست انتخاب هایی بهتر از این نیز وجود داشته باشد.
19	پالیسید مجهز به سامانه تمام چرخ محرک HTRAC هوشمند هیوندای(قابلیت تنظیم برای شرایط مختلف رانندگی) برای هر 100 کیلومتر در شهر 12.
20	3 لیتر، در بزرگراه 9.
21	8 لیتر و در حالت ترکیبی 11.
22	2 لیتر سوخت مصرف می کند.
23	قیمت پایه این محصول 31500 دلار و در نمونه ای که تصاویر آنرا در مطلب حاضر مشاهده کردید 46500 دلار است.
