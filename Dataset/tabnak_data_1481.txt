tabnak_data###مخالفت با بازگشایی فولکس در مکزیک###https://www.tabnak.ir/fa/news/980779/مخالفت-با-بازگشایی-فولکس-در-مکزیک###['اقتصادی', 'خارجی']###2020-05-27 09:14:00###۹۸۰۷۷۹###['فولکس', 'مکزیک', 'خودروسازان']
1
1	دولت محلی پوئبلا در مکزیک اعلام کرده است که با برنامه از سرگیری فعالیت‌ها در صنعت خودرو موافقت نخواهد کرد؛ چراکه هنوز شرایط مساعد برای آغاز این دست از فعالیت‌ها به‌دلیل وجود ریسک شیوع ویروس کرونا وجود ندارد.
2	به این ترتیب، ترمز خودروسازانی نظیر گروه فولکس‌واگن برای بازگشایی کارخانه خود در این منطقه از مکزیک کشیده شد.
3	فولکس‌واگن و برند زیرمجموعه آن، آئودی دارای کارخانه‌های بزرگی در این ایالت هستند که از چند هفته پیش به‌دلیل مقررات مربوط به شیوع ویروس کرونا تولید خود را متوقف کرده‌اند.
4	دولت محلی پوئبلا اعلام کرده است که تصمیم برای تعطیلی کارخانه‌های تولیدی تا زمانی که شرایط مساعد شود، باقی خواهد ماند.
5	به گفته فرماندار این ایالت شاید هنوز موج وسیع‌تری از بیماری کووید۱۹ در کمین باشد و ریسک بهداشتی از سرگیری فعالیت‌های صنعتی در چنین زمانی بسیار بالا خواهد بود.
6	وی همچنین با تاکید بر اینکه او نیز دوست دارد تا کارخانه‌ها بازگشایی شوند گفت که حاضر نیست این کار را به بهای جان مردم انجام دهد.
7	منبع: دنیای اقتصاد
