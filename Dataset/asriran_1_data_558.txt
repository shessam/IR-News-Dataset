asriran_1_data###سهمیه بنزین نوروزی هنوز ابلاغ نشده است###https://www.asriran.com/fa/news/716008/سهمیه-بنزین-نوروزی-هنوز-ابلاغ-نشده-است###['اقتصادی']###2020-02-27 15:50:00###۷۱۶۰۰۸###['بنزین', 'عید']
3
1	درحالی‌که روز گذشته کمیسیون تلفیق مجلس تخصیص سهمیه ۶۰ لیتری بنزین را مصوب کرد و قرار بود دولت تکلیف این مصوبه را تا شب گذشته مشخص کند، هنوز دولت ابلاغی در خصوص سهمیه بنزین نوروزی نداشته است.
2	به گزارش تسنیم، تخصیص سهمیه بنزین نوروزی، موضوعی است که در دو ماه اخیر بارها احتمال آن از سوی رسانه‌ها مطرح شده و وزیر نفت هر بار از عدم تصمیم‌گیری در این زمینه خبر داده، اما موضوع سهمیه بنزین نوروزی یا سهمیه بنزین سفر زمانی جدی‌تر شد که مسئولان وزارت میراث‌فرهنگی، گردشگری و صنایع‌دستی از ارسال پیشنهادی به دولت برای درنظر گرفته‌شدن سهمیه بنزین نوروزی خبر دادند.
3	پس از چند هفته گفت‌وشنود در این زمینه، روز گذشته نایب‌رئیس کمیسیون تلفیق لایحه بودجه سال 1399 کل کشور از مصوبه این کمیسیون درباره اختصاص 60 لیتر بنزین برای سفرهای نوروزی در این کمیسیون مجلس شورای اسلامی خبر داد.
4	همچنین روز گذشته شرکت ملی پالایش و پخش فرآورده‌های نفتی در واکنش به این مصوبه کمییون تلفیق مجلس، اعلام کرد: "درباره اختصاص سهمیه بنزین سفر بخشنامه‌ای به شرکت ملی پالایش و پخش فرآورده‌های نفتی ابلاغ نشده است.
5	قرار است تا پایان امروز چهارشنبه (7 اسفند) تصمیم نهایی در خصوص واریز سهمیه بنزین نوروزی اتخاذ شود.
6	"روز هفتم اسفندماه گذشت و پیگیری‌های خبرنگار تسنیم از مجموعه وزارت نفت حاکی از این بود که تا پایان روز چهارشنبه ابلاغی در این خصوص از سوی دولت صورت نگرفته است.
7	امروز نیز در حالی که نیمی از روز هشتم اسفندماه می گذرد، پیگیری‌ها از شرکت ملی پخش فرآورده‌های نفتی ایران به عنوان مجری طرح سهمیه بندی بنزین و واریز سهمیه‌ها، حاکی است که هیچ ابلاغی به این شرکت برای تخصیص بنزین نوروزی صورت نگرفته است.
