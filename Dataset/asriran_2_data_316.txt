asriran_2_data###علائم و عوارض اعتیاد به ورزش###https://www.asriran.com/fa/news/702387/علائم-و-عوارض-اعتیاد-به-ورزش###['اجتماعی ']###2019-12-08 11:22:00###۷۰۲۳۸۷###['اعتیاد', 'ورزش']
14
1	ورزش، درمانی معجزه آسا برای بسیاری از امراض است اما حتی زیاده‌روی در ورزش کردن هم می‌تواند پیامدهای منفی برای سلامتی به همراه داشته باشد.
2	به گزارش ایسنا، مشاهده هر یک از علائمی که در ادامه به آن‌ها اشاره می‌شود یادآور این نکته است که زمان آن رسیده تا این نشانه‌ها جدی گرفته شوند و به بدن استراحت داده شود.
3	سایت "first post" در مطلبی به برخی از نشانه‌های اعتیاد به ورزش اشاره کرده‌ که به شرح زیر است: افرادی که فشار جسمی زیادی تحمل می کنند اغلب تجربه درد عضلانی دارند.
4	استفاده بیش از حد از ماهیچه‌ها می‌تواند به درد در مفصلها، استخوان‌ها و اندام‌ها منجر شود.
5	افرادی که به ورزش اعتیاد دارند با وجود احساس درد همچنان به انجام حرکات ورزشی ادامه می‌دهند.
6	همچنین انجام حرکات ورزشی شدید میتواند به آسیب‌های جدی ماهیچه ای همچون رابدومیولیز منجر شود؛ بیماری کشنده‌ای که عامل نارسایی کلیوی است.
7	انجام حرکات ورزشی شدید سیستم واکنش به استرس را در بدن فعال می‌کند.
8	به طور مثال ممکن است بدن میزان هورمون‌های کورتیزول و آدرنالین بیشتری ترشح کند که در نتیجه به بروز مشکلات خواب از جمله بی‌خوابی منجر می‌شود.
9	زمانیکه ماهیچه ها به دلیل فعالیت زیاد خسته می‌شوند بدن نیز دچار احساس بی‌قراری و ناآرامی می‌شود.
10	افرادی که به ورزش اعتیاد پیدا می‌کنند اغلب خود را از خانواده و دوستان دور کرده و صرفا برنامه های ورزشی خود را دنبال می کنند.
11	آنان بیشتر زمان خود را به انجام تمرینات ورزشی در باشگاه اختصاص می‌دهند.
12	نتایج یک تحقیق نشان داد افرادی که بیش از ۷.
13	۵ ساعت در هفته ورزش می کنند بیشتر احتمال دارد به علائمی همچون گیجی، زودرنجی، عصبانیت، نوسانات خلقی، اضطراب و افسردگی دچار شوند.
14	گروهی از محققان دانشگاه "لافبورو" در انگلیس دریافتند اعتیاد به ورزش سطح هورمون گرلین که اشتها را تحریک می‌کند کاهش می دهد و سطح پپتید yy را که عامل کاهش اشتهاست افزایش می‌دهد.
15	زمانیکه قلب فشار فیزیکی شدیدی را تحمل می‌کند صدمه می‌بیند.
16	ضخیم‌تر شدن جداره و "اسکار قلب" از جمله این آسیب هاست.
17	اسکار یا جای زخم در واقع اثر برجای‌مانده از التیام زخمی که بافت‌های آسیب‌دیده آن به‌طور کامل بازسازی‌نشده و بافت همبند جای آن‌ها را گرفته باشد و عضله قلب پس از آسیب دیدن مثلا پس از حمله قلبی ممکن است دچار این صدمه شود.
18	افرادی که دچار این علائم هستند اغلب دچار تنگی نفس و افزایش ضربان قلب حتی هنگام استراحت می شوند.
