asriran_2_data###حل مشکلات دانش‌آموزان و معلمان بازداشتی در حوادث آبان ماه###https://www.asriran.com/fa/news/706106/حل-مشکلات-دانش‌آموزان-و-معلمان-بازداشتی-در-حوادث-آبان-ماه###['اجتماعی ']###2019-12-30 09:16:00###۷۰۶۱۰۶###['آموزش و پرورش', 'بازداشت', 'حوادث آبان']
5@@@6@@@7
1	وزیر آموزش و پرورش به پرسش درباره وضعیت معلمان و دانش‌آموزان بازداشتی در حوادث آبان ماه پاسخ داد و گفت: طبق آخرین آمار و گزارشات مشکل دانش‌آموزانی که دچار مسئله شده بودند حل شده، همچنین مسئله معلمان و برخی کارکنان در سراسر کشور نیز حل شده است.
2	محسن حاجی میرزایی در گفت‌وگو با ایسنا، آماری از معلمان بازداشتی در حوادث آبان ماه دارید یا خیر؟ اظهار کرد: آخرین آمار و گزارشی که دریافت کردم نشان می‌دهد مشکل دانش‌آموزانی که دچار مسئله شده بودند، حل شده است.
3	وی افزود: همچنین مسئله معلمان و برخی کارکنان در سراسر کشور حل شده است.
4	موردی به من مبنی بر آنکه افرادی در این زمینه دچار مشکل جدی شده باشند، گزارش نشده است.
5	وی در پاسخ به اینکه شنیده شد برخی دانش آموزان را در مدرسه بازداشت کرده‌ بودند نیز گفت: گزارشی در این باره نداریم و قطعا کار درستی نیست.
6	هیچ کسی اجازه ندارد به این دلایل وارد محیط آموزشی شود.
7	قطعا مراقبت می‌کنیم که این اتفاق نیفتد.
8	وزیر آموزش و پرورش درباره تحصن معلمان نیز با بیان اینکه انگیزه‌ای در معلمان نمی‌بینیم که نیاز به تحصن وجود داشته باشند اظهار کرد: در این مدت کوتاه خدمات خوبی به فرهنگیان ارائه شده است که از جمله آنها می‌توان به رتبه بندی معلمان، طرح مسکن فرهنگیان و بیمه تکمیلی آنها اشاره کرد.
