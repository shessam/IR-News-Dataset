tabnak_data###رونمایی رسمی ترامپ و نتانیاهو از معامله قرن / افشای طرح جدید آمریکا در شمال سوریه / مخالفت روسیه با بررسی وضعیت برجام در شورای امنیت/ واکنش عربستان سعودی به رونمایی از «معامله قرن»###https://www.tabnak.ir/fa/news/955334/رونمایی-رسمی-ترامپ-و-نتانیاهو-از-معامله-قرن-افشای-طرح-جدید-آمریکا-در-شمال-سوریه-مخالفت-روسیه-با-بررسی-وضعیت-برجام-در-شورای-امنیت-واکنش-عربستان-سعودی-به-رونمایی-از-معامله-قرن###['صفحه نخست', 'بین\u200cالملل']###2020-01-29 07:40:00###۹۵۵۳۳۴###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا']
1@@@2
1	مخالفت روسیه با بررسی وضعیت برجام در شورای امنیت، واکنش عربستان سعودی به رونمایی از «معامله قرن»، بیانیه حزب‌الله لبنان درباره معامله قرن و افشای طرح جدید آمریکا در شمال سوریه، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به رونمایی رسمی ترامپ و نتانیاهو از معامله قرن نیز اشاره کرد.
3	به گزارش «تابناک»؛ دونالد ترامپ، رئیس‌جمهور آمریکا روز سه‌شنبه در حالی که «بنیامین نتانیاهو» نخست‌وزیر رژیم صهیونیستی را در کنار خود داشت، از طرح سازش تحمیلی به نام «معامله قرن» رونمایی کرد.
4	ترامپ که در نشست خبری در کاخ سفید صحبت می‌کرد، رونمایی از این طرح را «گامی به سمت صلح» برای اسرائیل توصیف کرد و مدعی شد که این طرح به مقابله با «افراط‌گرایی» کمک می‌کند.
5	رئیس‌جمهور آمریکا با اشاره به سفرش به منطقه، مدعی شد از دیدن وضعیت زندگی فلسطینی‌ها «ناراحت» شده است.
6	وی در تشریح جزئیات طرح معامله قرن، آن را «با جزئیات‌ترین» طرحی خواند که تاکنون برای حل مناقشه فلسطین پیشنهاد شده است.
7	به گفته وی، این طرح هشتاد صفحه است.
8	ترامپ این طرح را یک پیشنهاد «برد ـ برد» توصیف کرد و مدعی شد که این سند «راهکارهایی عملی» برای رسیدن به منطقه‌ای «آرامتر و مرفه» ارائه می‌کند.
9	وی با وجود این گفت آینده تشکیل دولت فلسطین «به این بستگی دارد که آن‌ها قاطعانه تروریسم را رد کنند.
10	»رئیس‌جمهور آمریکا در ادامه در مورد وضعیت شهر بیت المقدس، گفت: «اورشلیم (قدس) پایتخت تقسیم‌ناپذیر اسرائیل باقی می‌ماند.
11	»ترامپ افزود: «البته قبلا این کار را برای شما کرده بودم و ایالات متحده حاکمیت اسرائیل بر این اراضی را به رسمیت شناخته است.
12	وی ادامه داد: «هرگز کاری نمی‌کنیم که امنیت اسرائیل را به خطر بیاندازد.
13	صلح نیازمند کوتاه آمدن است، اما هرگز نمی‌خواهیم اسرائیل بابت صلح از امنیت خود کوتاه بیاید.
14	»رئیس‌جمهور آمریکا با بیان اینکه تاکنون کارهای زیادی برای رژیم صهیونیستی انجام داده، انتقال سفارت آمریکا به قدس، به رسمیت شناختن حاکمیت رژیم صهیونیستی بر منطقه جولان اشغالی و خروج از «توافق هسته‌ای وحشتناک با ایران» را به عنوان خدمات خود به تل‌آویو برشمرد.
15	وی با بیان اینکه طرح پیشنهادی او «فرصتی فوق‌العاده» برای فلسطینی‌هاست تا کشوری برای خود داشته باشند، گفت او تیمی فوق‌العاده دارد که همه اعضای آن «عاشق اسرائیل» هستند.
16	ترامپ همچنین گفت، این طرح شرق قدس را به پایتختی فلسطین به رسمیت شناخته و آمریکا در این منطقه سفارت باز می‌کند.
17	رئیس‌جمهور آمریکا همچنین وعده داد، با کمک کشورهای خارجی، ۵۰ میلیارد دلار در کشور فلسطین سرمایه‌گذاری شده و میزان تولید فرصت شغلی و رشد اقتصادی در فلسطین به میزان قابل توجهی افزایش یابد.
18	ترامپ در ادامه توقف فعالیت‌های حماس و جهاد اسلامی، توقف بیان شعارهای ضداسرائیلی و همچنین توقف پرداخت غرامت به خانواده‌های شهدای فلسطینی را خواستار شد.
19	رئیس‌جمهور آمریکا گفت، در حال حاضر کلیات نقشه مد نظر واشنگتن و تل‌آویو برای آینده «اسرائیل» و فلسطین مشخص شده، اما قرار است یک کمیته برای روشن کردن مرزهای دقیق، تشکیل شود.
20	به گفته وی، فلسطینی‌ها چهار سال برای حل و فصل اختلافات و رایزنی در این مورد با رژیم صهیونیستی، فرصت خواهند داشت و در این مدت وضعیت فعلی در اراضی فلسطینی‌نشین حفظ می‌شود.
21	وی سپس اظهاراتی نیز در مورد ایران مطرح کرده و مدعی شد که واشنگتن ایران را «به شدت منزوی» کرده است.
22	ترامپ با دفاع از ترور سردار «قاسم سلیمانی» فرمانده نیروی قدس سپاه پاسداران انقلاب اسلامی، مدعی شد که او و «ابومهدی المهندس» معاون الحشد الشعبی در عراق «به دنبال چیز خوبی» نبوده‌اند.
23	ترامپ در پایان سخنرانی‌اش از بحرین، امارات عربی متحده و عمان بابت کمک‌هایی که به پیشبرد این طرح انجام داده و اعزام سفرای خود به این مراسم، تشکر کرد.
24	یک مقام بلندپایه دیپلماتیک و آگاه به روند اوضاع (که نامش فاش نشده) به روزنامه «ایزوستیا» گفته است: اگر شورای امنیت سازمان ملل بحث بازگشت به رژیم تحریم‌ها علیه ایران را آغاز کند، روسیه قطعاً با آن مخالفت خواهد کرد.
25	در اواسط ماه ژانویه (اواخر دی ماه)، سه کشور اروپایی شرکت کننده در توافق هسته‌ای با ایران انگلیس ، آلمان و فرانسه از راه اندازی مکانیزم حل اختلافات در چارچوب برنامه جامع اقدام مشترک (برجام) خبر دادند.
26	در بدترین سناریو، این مساله می تواند باعث شود تا شورای امنیت سازمان ملل به اعمال فشارهای تحریمی بر تهران برگردد.
27	در محافل دیپلماتیک اروپایی ابراز اطمینان کرده‌اند که این اقدام چیزی به‌غیر از تلاش برای نگه داشتن ایران در چارچوب توافقنامه هسته‌اینیست و ابراز امیدواری کردند، روسیه نیز به این سازوکار بپیوندد.
28	البته این در حالی است که مقامات مسکو از هم اکنون غیرسازنده بودن چنین اقدامی را مورد تاکید قرار داده‌اند.
29	وزارت خارجه عربستان سعودی در بیانیه‌ای بامداد چهارشنبه به رونمایی آمریکا از طرح سازش به نام «معامله قرن» واکنش نشان داد.
30	وزارت خارجه عربستان سعودی در این بیانیه از «دونالد ترامپ»، رئیس‌جمهور آمریکا بابت آنچه تلاش‌های او «برای ایجاد صلح بین فلسطین و اسرائیل» خوانده حمایت کرده است.
31	در بخشی از این بیانیه آمده است: «ما بار دیگر حمایت خودمان را از همه تلاش‌ها در جهت رسیدن به راهکاری منصفانه و جامع برای حل و فصل مساله فلسطین اعلام می‌کنیم.
32	»همزمان خبرگزاری رسمی عربستان سعودی گزارش داده، «ملک سلمان»، پادشاه این کشور در تماس تلفنی با «محمود عباس»، رئیس تشکیلات خودگردان فلسطینی به وی درباره تعهد ادعایی ریاض به مساله فلسطین و حقوق فلسطینی‌ها اطمینان خاطر داده است.
33	دونالد ترامپ» رئیس‌جمهور آمریکا روز سه‌شنبه در حالی که «بنیامین نتانیاهو» نخست‌وزیر رژیم صهیونیستی را در کنار خود داشت، از طرح سازش تحمیلی به نام «معامله قرن» رونمایی کرد.
34	ترامپ که در یک نشست خبری در کاخ سفید صحبت می‌کرد، رونمایی از این طرح را «گامی به سمت صلح» برای اسرائیل توصیف کرد و مدعی شد که این طرح به مقابله با «افراط‌گرایی» کمک می‌کند.
35	رئیس‌جمهور آمریکا با اشاره به سفرش به منطقه، مدعی شد که از دیدن وضعیت زندگی فلسطینی‌ها «ناراحت» شده است.
36	وی در تشریح جزئیات طرح معامله قرن، آن را «با جزئیات‌ترین» طرحی خواند که تاکنون برای حل مناقشه فلسطین پیشنهاد شده است.
37	رئیس‌جمهور آمریکا در ادامه در مورد وضعیت شهر بیت المقدس، گفت: «اورشلیم (قدس) پایتخت تقسیم‌ناپذیر اسرائیل باقی می‌ماند.
38	»ترامپ افزود: «البته قبلا این کار را برای شما کرده بودم و ایالات متحده حاکمیت اسرائیل بر این اراضی را به رسمیت شناخته است.
39	حزب‌الله لبنان با صدور بیانیه‌ای اعلام کرد که «معامله قرن گام بسیار خطرناکی است که پیامدهای بسیار بدی بر آینده منطقه و ملت‌های آن خواهد داشت».
40	حزب‌الله لبنان همچنین اعلام کرد که «این معامله ننگ، حاصل تبانی و خیانت شماری از سازمان‌های عربی است».
41	در این بیانیه همچنین آمده است: دولت شیطانی آمریکا پس از ده‌ها سال حمایت دشمن، اشغالگری، قتل عام و تجاوز، امروز تلاش خود را به از بین بردن حقوق ملت فلسطین معطوف کرده است.
42	حزب‌الله، «معامله ننگ که از سوی دولت وحشی دونالد ترامپ، رئیس‌جمهوری آمریکا به هزینه مردم فلسطین، سرزمین و مقدسات آنها انجام شده» را به شدت محکوم کرده است.
43	حزب‌الله لبنان اعلام کرد: هیچ توطئه، معامله و خیانتی نمی‌تواند حقوق فلسطینیان را در اراضی خودشان پایمال کند.
44	یک منبع نزدیک به نیروهای سوریه دموکراتیک (قسد) اعلام کرد، پس از تکرار درگیری‌های مستقیم میان نیروهای آمریکایی‌ و روس‌ها در سوریه، آمریکا تلاش می‌کند نظارت هوایی و کنترل بر حریم هوایی شمال شرق سوریه را جایگزین حضور نظامیان خود در این کشور کند.
45	یک منبع آگاه در نیروهای سوریه دموکراتیک به روزنامه فرامنطقه‌ای القدس العربی گفت: آمریکا تدوین طرحی برای خروج تدریجی از مناطق تحت کنترل نیروهای قسد را آغاز کرده که این طرح شامل تشکیل دولتی جدید در این منطقه است تا به روس‌ها اجازه ندهد در آینده دور یا نزدیک نیروهایشان را در مناطق تحت تصرف نیروهای قسد مستقر کنند.
46	این منبع اظهار کرد: روشن است روسیه از قراردادی که با ترکیه به امضا رسانده، استفاده کرده و فورا نیروهای زیادی را به سمت این منطقه حرکت داده و خود را برای اینکه بزرگترین قدرت منطقه شود، آماده کرده است.
47	منبع یاد شده در ادامه گفت: زمانی که روسیه سامانه پدافند هوایی پیشرفته‌ای را در فرودگاه قامشلی مستقر و بالگردها و خودروهای زرهی را به این فرودگاه منتقل کرد تا جایگاه دفاعی و هجومی خود را تقویت کند، آمریکا به اشتباه خود در نادیده گرفتن این مساله پی برد.
48	منبع مذکور در ادامه به تاکید چند باره مظلوم عبدی، رهبر قسد بر آمادگی نیروهایش برای مذاکره با ترکیه جهت کاهش تنش موجود میان دو طرف اشاره کرد و گفت: نیروهای ما در گذشته مذاکرات مستقیمی را با ترکیه انجام دادند و بار دیگر برای نشان دادن حسن نیت و اعتمادسازی آمادگی خود را اعلام می‌کنند.
49	این منبع با تاکید بر اینکه نزدیک شدن نیروهای قسد به روسیه باعث می‌شود آمریکا یکی دیگر از برگ‌ های برنده‌ خود در سوریه را از دست بدهد، در ادامه گفت: آمریکا نیروهای قسد را تشویق کرد به جای بازگشت به دمشق و روسیه، وارد مذاکرات جدی با ترکیه به عنوان یکی از اعضای ناتو و همپیمان استراتژیک واشنگتن شوند.
50	این در حالی است که ردیف مصطفی، معاون رئیس انجمن کردهای مستقل سوریه در گفت‌وگو با القدس العربی احتمال داد، پس از آنکه حمایت‌ از قسد به باری بر دوش آمریکا در سوریه تبدیل شد، آمریکا در حال تجدیدنظر در روابط خود با قسد باشد.
