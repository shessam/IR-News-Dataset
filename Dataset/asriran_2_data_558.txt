asriran_2_data###الحشدالشعبی: گروه پزشکی الحشد در شمال بغداد هدف قرار گرفت###https://www.asriran.com/fa/news/706921/الحشدالشعبی-گروه-پزشکی-الحشد-در-شمال-بغداد-هدف-قرار-گرفت###['بین الملل']###2020-01-04 07:40:00###۷۰۶۹۲۱###['حشدالشعبی']
5
1	الحشد الشعبی بامداد شنبه گزارش رسانه‌ها درباره هدف قرار گرفته شدن تعداد از فرماندهان خود را تکذیب و اعلام کرد که گروه پزشکی الحشد در شمال بغداد هدف حمله هوایی قرار گرفت.
2	به گزارش فارس، الحشدالشعبی عراق در بیانیه‌ای هرگونه شهادت فرماندهان ارشد خود در حمله هوایی آمریکا به کاروانی از نیروهای الحشدالشعبی را تکذیب و اعلام کرد که در این حمله تیم پزشکی الحشدالشعبی در شمال بغداد هدف قرار گرفته است.
3	تلویزیون رسمی عراق بامداد شنبه گزارش داده بود که در حمله هوایی آمریکا به دو خودرو در شمال بغداد تعدادی از فرماندهان الحشد الشعبی به شهادت رسیدند.
4	شبکه خبری المیادین نیز گزارش داده بود که خبرهای اولیه حاکی از حمله هوایی به یک هدف متحرک در منطقه التاجی حکایت می‌کند.
5	این شبکه خبری اعلام کرد که به یک قافله که شامل دو خودرو بوده در منطقه التاجی حمله هوایی شده است.
6	شبکه اسکای‌نیوز به نقل از شاهدان عینی مدعی شد که این دو خودرو در حال انتقال فرماندهانی از الحشد الشعبی بوده است.
7	بی‌بی‌سی نیز اعلام کرد که دو خودرو در جاده التاجی هدف حمله هوایی آمریکا قرار گرفته‌اند.
8	در حالی که برخی منابع خبری اعلام کرده‌اند که آمریکا در این حمله هوایی،‌ «شبل الزیدی» از فرماندهان ارشد الحشد الشعبی را هدف قرار داده اما الحشد الشعبی در بیانیه‌ای به شهادت رسیدن الزیدی،‌ حامد الجزایری و رائد الکروی از فرماندهان الحشدالشعبی را تکذیب کرد.
9	المیادین نیز گزارش داد که کاروان هدف قرار گرفته شده در منطقه التاجی متعلق به گردان‌های الامام علی بوده و تعداد شهدای این حمله 5 نفر است.
10	اسکای نیوز نیز به نقل از یک منبع نظامی عراقی اعلام کرد که در این حمله 6 نفر به شهادت رسیده و 3 نفر دیگر نیز مجروح شده‌اند.
