asriran_1_data###یک شرکت داروسازی مدعی شناسایی داروی کووید-۱۹ شد###https://www.asriran.com/fa/news/722803/یک-شرکت-داروسازی-مدعی-شناسایی-داروی-کووید-۱۹-شد###['بین الملل']###2020-04-10 15:51:00###۷۲۲۸۰۳###['کرونا', 'دارو']
8
1	بنابر ادعای مدیر ارشد بخش علمی شرکت داروسازی "Pfizer"، این شرکت موفق به شناسایی یک دارو برای درمان "کرونا ویروس" شده است.
2	به گزارش ایسنا و به نقل از سی‌ان‌بی‌سی،"مایکل دالستن"(Mikael Dolsten) مدیر ارشد بخش علمی شرکت داروسازی"Pfizer" با اعلام شناسایی یک دارو برای "کووید۱۹"، اظهار کرد: اگر این داروی ضدویروسی عملکرد موفقیت‌آمیزی داشته باشد، می‌تواند در مراحل اولیه ابتلا به بیماری، مورد مصرف بیماران قرار گیرد.
3	"مایکل دالستن" گفت: این درمان احتمالی، تاکنون در مراحل "پیش بالینی" نتایج مثبتی داشته است و با گسترش کروناویروس در بدن انسان مقابله می‌کند.
4	بنا به گفته دالستن، شرکت "Pfizer" قصد داشت تا آخر سال جاری یک دارو برای بیماری "کووید۱۹" را به مرحله آزمایش‌های بالینی برساند.
5	ولی در حال حاضر این شرکت امیدوار است این آزمایش‌های بالینی را در سه ماهه سوم سال جاری میلادی آغاز کند.
6	به این ترتیب، تا چند ماه دیگر این آزمایش‌ها آغاز می‌شوند.
7	همچنین شرکت "Pfizer" در همکاری با شرکت آلمانی "BioNTech"، در حال کار روی توسعه واکسنی برای "کووید۱۹" است.
8	این دو شرکت ماه گذشته خبر همکاری خود را اعلام کردند و قصد دارند تا پایان ماه آوریل سال جاری، واکسن تولیدی خود را روی انسان آزمایش کنند.
9	"مایکل دالستن" ادامه داد، این دو شرکت انتظار دارند که اگر این واکسن موفقیت آمیز بود، تا پایان سال ۲۰۲۰ میلادی میلیون‌ها دوز واکسن برای بیماری "کووید۱۹" را تامین کنند.
