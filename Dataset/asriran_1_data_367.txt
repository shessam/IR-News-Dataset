asriran_1_data###سوپر اسپرتی با یک رکورد متفاوت/ ونتیج رودستر 2021 با برچسب 160 هزار دلاری (+تصاویر)###https://www.asriran.com/fa/news/713539/سوپر-اسپرتی-با-یک-رکورد-متفاوت-ونتیج-رودستر-2021-با-برچسب-160-هزار-دلاری-تصاویر###['اقتصادی']###2020-02-13 00:01:00###۷۱۳۵۳۹###['ونتیج', 'استون مارتین', 'سوپر اسپرت', 'خودرو', 'عصرایران']
19@@@20@@@21
1	استون مارتین ونتیج یکی از زیباترین یا بهتر بگوئیم برترین خودروهای در جهان است.
2	کارشناسان درباره آن می گویند: «این تمام چیزی است که یک کاربر ممکن است از خودروی اسپرت رویایی خود انتظار داشته باشد!
3	»همین تعریف یک خطی به خوبی می تواند نمایانگر ارزش های یک محصول خودرویی باشد.
4	برند ونتیج در مجموعه استون مارتین از سال 1951 برای نامگذاری محصولات سطح بالا در مدل های مختلف استفاده می شد اما سابقه معرفی آن به عنوان یک محصول متمایز به سال 1972 میلادی باز می گردد که برای اولین بار استون مارتین ونتیج روی خط تولید قرار گرفت و تا سال 1973 تنها 71 دستگاه از آن تولید شد.
5	طی دوران مختلف مدل های مختلفی از ونتیج روی خط تولید استون مارتین قرار گرفت تا سرانجام نوبت به جدیدترین آن یعنی ونتیج رودستر مدل 2021 برسد که تصاویر آن اخیرا در رسانه های خودرویی منتشر شده است.
6	بهترین چیز برای توصیف این انگلیسی همان یک خط تعریف ابتدای مطلب است که بدان اشاره کردیم.
7	یک اسپرت خیابانی تمام عیار که ویژگی های فوق العاده ای را پیش روی کاربر خود قرار می دهد.
8	ونتیج در بخش دماغه فرمول بسیار ساده ای را ارائه می دهد!
9	همان گریل(جلوپنجره) سنتی و آشنا که در بسیاری از محصولات استون حاضر بوده، چراغ های اصلی چشم ماری و یک بامپر(سپر) یکپارچه که در کنار یکدیگر اصالت طراحی استون مارتین را مورد تاکید قرار می دهند.
10	در این قسمت باید اشاره هم به لیپ های غیرمتصل در نزدیک ترین نقطه بامپر به زمین داشته باشیم که در خودروهای معمولا مورد استفاده قرار می گیرند.
11	روی درپوش موتور هم خطوط قدرتمندی مشاهده می شوند که امتداد آنها اثر خود را روی دماغه نیز برجای گذاشته است.
12	دو ورودی هوا نیز در طرفین درپوش موتور قرار دارد که بر جذابیت های اسپرت این محصول افزوده است.
13	در نمای جانبی یک کمان فوق العاده زیبا را مشاهده می کنیم که با رینگ های 10 پره، فندرهای(گلگیر) عضلانی و یک ورودی هوای بزرگ با رنگ متضاد در محل اتصال آن به درب ها منظره ای اختصاصی برای استون مارتین ونتیج شکل گرفته است.
14	در نقدهای خودرویی بازخوردهای بسیار مثبتی متوجه طراحی نمای عقب این محصول شده است.
15	طراحی غیر تکراری و بینظیر چراغ اصلی، ظاهر V شکل در قسمت میانی بامپر و یک دیفیوزر حرفه ای با خروجی های دوقلوی اگزوز در طرفین امضایی طلایی برای ونتیج ایجاد کرده است.
16	در این رابطه، تصاویر به خوبی همه چیز را نمایان کرده و نیازی به تاکید بر کیفیت فوق العاده چرم به کار رفته در بخش های مختلف کابین و طراحی زیبای این فضا وجود ندارد.
17	اینجا بیشتر شبیه کابین یک سفینه فضایی به نظر می رسد تا خودروی خیابانی!بادگیر شفاف بین محافظ سر صندلی ها نیز طرفداران خاص خود را دارد که در هنگام باز بودن سقف کاملا جلب توجه می کند.
18	سقف این محصول از مکانیسم زِد فولد استفاده می کند که بسیار راحت و نرم باز و بسته می شود.
19	تنها 6.
20	7 ثانیه برای تغییر حالت سقف در سرعت 50 کیلومتر بر ساعت، زمان لازم است.
21	این آمار؛ رکورد سریع ترین عملیات تغییر وضعیت اتوماتیک سقف برای یک خودروی کانورتیبل تا کنون را در اختیار ونتیج 2021 رودستر قرار می دهد.
22	در مرکز کنسول یک نمایشگر 8 اینچی ویژه تنظیمات سیستم سرگرمی و دروبین های محیطی قرار دارد.
23	امکانات ایمنی مانند کروز کنترل تطبیقی، سنسورهای برخورد از تمامی جهات، ترمز اضطراری، هشدار خروج از خط و حفظ خودرو بین خطوط و غیره نیز در این محصول حضور دارند.
24	در این بخش از موتور 4 لیتری 8 سیلندر توربودوقلو با 503 اسب بخار خروجی و گشتاور 505 پوندفوت استفاده شده است.
25	این مجموعه با یک جعبه دنده 8 سرعته اتوماتیک زد اف هماهنگ شده است.
26	برای ونتیج که خودرویی محور عقب است تنها 3.
27	7 ثانیه زمان لازم خواهد بود تا از حالت توقف به سرعت 96 کیلومتر برساعت برسد.
28	این آمار در مقایسه با نمونه کوپه ونتیج با 3.
29	5 ثانیه، مقدار جزیی بیشتر است.
30	بیشینه سرعت این خودرو نیز برابر با 306 کیلومتر بر ساعت محاسبه شده است.
31	در توسعه ونتیج رودستر توجه ویژه ای بر سیستم تعلیق فعال، تورک وکتورینگ و ایجاد بالاترین هماهنگی میان پیشرانه و جعبه دنده وجود داشته است.
32	قیمت استون مارتین ونتیج رودستر از 161 هزار دلار آغاز می شود و زمان تحویل آن نیز سه ماهه سوم سال 2020 خواهد بود.
33	این در شرایطی است که قیمت مدل کوپه این خودرو از 146 هزار دلار آغاز می شود.
