tabnak_data###هیلاری کلینتون: ترامپ خطری برای دموکراسی است###https://www.tabnak.ir/fa/news/961743/هیلاری-کلینتون-ترامپ-خطری-برای-دموکراسی-است###[]###2020-02-25 17:42:00###۹۶۱۷۴۳###['کلینتون', 'ترامپ', 'آمریکا']
1
1	هیلاری کلینتون ترامپ را "خطری برای دموکراسی" دانست و از اظهاراتش علیه برنی سندرز دفاع کرد.
2	به گزارش ایسنا، هیلاری کلینتون، نامزد سابق دموکرات انتخابات ریاست جمهوری ۲۰۱۶ آمریکا ضمن معرفی دونالد ترامپ، رییس جمهور آمریکا به عنوان "خطری برای دموکراسی"، هشدار داد که روسیه بار دیگر تلاش خواهد کرد تا در انتخابات ریاست جمهوری آمریکا مداخله کند و گفت از هر نامزدی که علیه ترامپ باشد حمایت خواهد کرد.
3	به گزارش روزنامه دیلی میل، وی افزود: از نامزد حزبمان حمایت می‌کنم زیرا فکر می‌کنم رییس جمهور فعلی‌مان خطری روشن برای دموکراسی و آینده ماست.
4	کلینتون اما از تایید یک نامزد به طور خاص سر باز زد و گفت، این مساله را "به رای‌دهندگان واگذار می‌کند".
5	او که این اظهارات را در جشنواره فیلم برلین بیان کرد، در فیلمی مستند که درباره زندگی او در این جشنواره به نمایش در آمد، درباره برنی سندرز می‌گوید: هیچ‌کس او را دوست ندارد، هیچ‌کس نمی‌خواهد با او کار کند، او هیچ‌کاری انجام نداده است.
6	او بیرون از سیاست شانسی ندارد.
7	او در دفاع از این اظهارات گفت: سیاست یک ورزش ارتباطی است، مردم از هر دیدگاهی در آن نظر می‌دهند.
8	آن‌ها مطمئنا درباره من هم با هر دیدگاهی نظر داده‌اند.
9	کلیتون همچنین از رای‌دهندگان خواست درباره اطلاعات غلط "هوشیار" باشند.
10	او در این باره گفت: ما می‌دانیم که اطلاعات غلط هم‌اکنون هم یک مشکل است.
11	جامعه اطلاعاتی آمریکا گزارش کرده که روسیه به سیستم سایبری ما بازگشته و در تلاش است تا بر نتایج انتخابات مقدماتی تاثیر بگذارد و همچنان حامی ترامپ است.
12	به گفته او، قدرت‌های خارجی تلاش خواهند کرد تا "بیشتر و بیشتر" در انتخابات آمریکا و اروپا مداخله کنند و "اگر از دموکراسی خود محافظت نکنیم، به تدریج اما پیوسته تسلیم آن خواهیم شد و کنترل آن را از دست خواهیم داد.
