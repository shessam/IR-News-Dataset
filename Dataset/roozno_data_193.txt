roozno_data###ترامپ: کرونا تا آوریل از بین می‌رود! / چین حرفه‌ای عمل کرده است###http://roozno.com//fa/news/413832/ترامپ-کرونا-تا-آوریل-از-بین-می‌رود-چین-حرفه‌ای-عمل-کرده-است###[]###2020-02-16 14:03:00###۴۱۳۸۳۲###['ترامپ', 'کرونا']
1
1	ترامپ در یک اقدام غیرعادی از تلاش‌های پکن در مخفی کردن وسعت گسترش و شیوع ویروس کرونا دفاع کرد.
2	به گزارش رو زنو ، به نوشته روزنامه ایندیپندنت، دونالد ترامپ، رئیس جمهوری آمریکا که بدون شواهد و مدارک مدعی شده این ویروس احتمالا تا آوریل از بین می‌رود، گفت: پکن به صورت حرفه‌ای و با وجود اتهام درباره تلاش‌ها در سرکوب اطلاعات درباره این بحران به این مساله رسیدگی کرده است.
3	ترامپ در پاسخ به این سوال که آیا چین درباره این ویروس حقیقت را می‌گوید، گفت: خوب شما هرگز این را نمی فهمید.
4	به نظرم آنها می‌خواهند بحران را مدیریت کرده و تصویر بهتری ارائه دهند و خوب شما می‌دانید که منظورم این است که آنها نمی‌خواهند وحشت ایجاد کنند و جهان را به آشوب بکشانند.
5	حدود ۱۵۲۵ تن تاکنون پس از ابتلا به این ویروس کشته و بیش از ۶۵ هزار تن دیگر نیز از زمان انتشار آن در ژانویه ۲۰۲۰ مبتلا شده‌اند.
6	حزب کمونیست چین در تلاش برای جلوگیری از گسترش این ویروس برخی اقدامات نظیر قرنطینه ۶۰ میلیون تن انجام داده است.
7	ترامپ همچنین گفت: به نظرم آنها به صورت حرفه‌ای عمل کرده‌اند و به نظرم آنها به شدت در این زمینه توانمند هستند؛ شی جینپینگ، رئیس جمهوری چین به شدت توانمند است امیدوارم که این بحران حل شود.
8	وانگ یی، وزیر خارجه چین گفته است: این اپیدمی به صورت کلی تحت کنترل است.
9	این شیوع یک باره اتفاق افتاد و برای چین و جهان یک چالش به همراه آورده است.
10	صحبت‌های ترامپ درباره اینکه این ویروس احتمالا تا آوریل ناپدید می‌شود، به نظر به اطمینان وزیر خارجه چین به کنترل این ویروس برمی‌گردد.
11	ترامپ گفت: آوریل خیلی خیلی مهم است چون گرمای هوا ویروس را می‌کشد و زمانیکه هوا گرم شود، این ویروس به گرما به سختی واکنش می‌دهد و از بین می‌رود و این چیزی است که اتفاق می‌افتد.
12	این ادعای ترامپ از سوی آژانس سلامت آمریکا رد شده است.
