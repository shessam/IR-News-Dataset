tabnak_data###بهمن دیزل نشان داد اعتماد به بخش خصوصی واقعی سبب رونق تولید می گردد###https://www.tabnak.ir/fa/news/953496/بهمن-دیزل-نشان-داد-اعتماد-به-بخش-خصوصی-واقعی-سبب-رونق-تولید-می-گردد###['اقتصادی', 'داخلی']###2020-01-21 14:53:00###۹۵۳۴۹۶###['بهمن دیزل', 'رونق تولید', 'تولید خودرو']
1@@@2
1	استاندار قزوین از شرکت بهمن دیزل در شهر صنعتی البرز بازدید کرد.
2	جمالی پور گفت: با توجه به اینکه بیش از ۷۰ درصد مالیات و منابع مالی شرکت بهمن دیزل در استان به انجام می‌رسد لازم است تا این واحد تولیدی مورد حمایت‌های ویژه قرار گیرد.
3	استاندار قزوین اظهار کرد: به سرعت به دنبال ایجاد شهرک قطعه سازی کشور در استان قزوین هستیم تا واحدهای تولید خودرو در این شهرک گرد هم آیند و در آینده‌ای نه چندان دور به یک قطب مهم قطعه‌سازی در کشور تبدیل شود.
4	جمالی پور تصریح کرد: شرکت بهمن دیزل جزء افتخارات صنعتی کشور است که باید حمایت ویژه از آن شود.
5	هدایت الله جمالی پور استاندار قزوین به همراه عیسی قبادی معاون اقتصادی استانداری از شرکت بهمن دیزل در شهر صنعتی البرز بازدید کرد.
6	این شرکت تولید کننده خودروهای تجاری کامیون، مینی‌بوس و کشنده‌های سبک است که برای حدود۶۰۰ نفر اشتغالزایی کرده است.
7	جمالی پور پیرامون بازدید از این کارخانه صنعتی ابراز خرسندی کرد و گفت: شرکت بهمن دیزل جزء افتخارات صنعتی کشور هستند که باید حمایت ویژه از آن شود.
8	استاندار قزوین با اشاره به ایجاد شهرک قطعه سازی در استان قزوین اظهار کرد: با توجه به اینکه قطعه سازی و خودرو سازی از صنایع مادر و مهم کشور است که در اشتغال و تولید نقش مهمی دارند و همچنین واحدهای متعددی در این زمینه در استان قزوین فعالیت دارند، به سرعت به دنبال ایجاد شهرک قطعه سازی کشور در استان قزوین هستیم تا واحدهای تولید خودرو در این شهرک گرد هم آیند.
9	وی ادامه داد: ایجاد این شهرک سبب ارتباط بیشتر واحدهای تولید خودرو و قطعه‌سازان در استان می شود و این امر کمک می کند که ظرفیت این واحدها افزایش یابد.
10	جمالی‌پور تولید خودرو و قطعه‌سازی را از شاخصه‌های مهم تولیدی استان قزوین در حوزۀ صنعت دانست و اظهار کرد: اگر حمایت‌های لازم وجود داشته باشد، این منطقه از کشور می‌تواند در آینده‌ای نه چندان دور به یک قطب مهم قطعه‌سازی در کشور تبدیل شود.
11	وی با تأکید بر حمایت از واحدهایی که منابع مالی آن‌ها در استان تراکنش می‌شود، تصریح کرد: با توجه به اینکه بیش از ۷۰ درصد مالیات و منابع مالی شرکت بهمن دیزل در استان به انجام می‌رسد لازم است تا این واحد تولیدی مورد حمایت‌های ویژه قرار گیرد.
12	جمالی پور در خصوص افزایش تولید در استان قزوین گفت: امروز دغدغه ی همه ی مسئولین در این استان تولید است و به همین دلیل همه حمایت می کنند تا تولید در سطح استان رونق بیشتری گیرد و بتوانیم سطح اشتغال استان را به درجه ای مطلوب برسانیم و در این زمینه استان قزوین را به عنوان استان نمونه در کشور معرفی کنیم.
13	استاندار قزوین در خصوص حمایت دولت از واحدهای خصوصی بیان کرد: سیاست دولت حمایت از بخش خصوصی هست و تجربه به ما نشان داده است که هر چقدر مردم در اقتصاد مشارکت بیشتر و جدی تری داشته باشند، موفقیت های ما هم بیشتر است.
14	وی ادامه داد: تجربه اقتصاد دولتی برای کشور ما بسیار تلخ است و ما می بینیم همه ی واحد هایی که در اختیار دولت هستند یا به نوعی شبه دولت بوده اند، دچار ضرر و خسارت بار شده اند، ما باید اعتماد و تلاش کنیم که بخش خصوصی در کشور ما با سرعت بیشتری رونق گیرد و امور تولید برای رونق آن به دست خصوصی سپرده شود.
15	به گفته استاندار قزوین، سیاست نظام و دولت همواره تأکید بر تولید بوده و همۀ مدیران و مسؤولان باید تلاش کنند تا ظرفیت‌های دولتی بیش از گذشته در خدمت تولید و واحدهای صنعتی قرار گیرد.
