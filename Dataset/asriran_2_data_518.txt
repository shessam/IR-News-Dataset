asriran_2_data###پیشنهاد ۳۰ میلیون یورویی‌ کریستال‌پالاس به آزمون###https://www.asriran.com/fa/news/705918/پیشنهاد-۳۰-میلیون-یورویی‌-کریستال‌پالاس-به-آزمون###['ورزشی']###2019-12-29 10:05:00###۷۰۵۹۱۸###['آزمون', 'روسیه', 'انگلستان']
3
1	باشگاه لیگ برتری کریستال‌پالاس با ارائه پیشنهادی ۳۰ میلیون یورویی جذب مهاجم ایرانی تیم زنیت را خواستار شد.
2	به گزارش ایسنا و به نقل از اکسپرس، کریستال پالاس انگلیس که مدت‌هاست سردار آزمون مهاجم ایرانی را زیر نظر دارد، پیشنهاد ۳۰ میلیون یورویی به این بازیکن داده است که این پیشنهاد به دست باشگاه زنیت رسیده است ولی باشگاه روسی هنوز پاسخی به آن نداده است.
3	آزمون که در سال ۲۰۱۸ به تیم زنیت پیوست توانسته است در ۴۱ بازی برای این تیم ۲۳ گل به ثمر برساند و فصل گذشته در رده دوم جدول گلزنان لیگ روسیه قرار داشت.
4	در صورتی که این پیشنهاد قبول شود، سردار آزمن به گران‌ترین بازیکن ایرانی تبدیل می‌شود و می‌تواند رکورد علیرضا جهانبخش را بشکند.
5	نقل و انتقالات ژانویه فوتبال اروپا به‌زودی آغاز می‌شود و تیم‌های لیگ برتری نیز تلاش خودشان را برای جذب نفرات مورد نیاز انجام خواهند داد.
