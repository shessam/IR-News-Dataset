asriran_1_data###تولید برق ۱۰۰ لامپ "ال‌ای‌دی‌" کوچک با قطره آب باران###https://www.asriran.com/fa/news/712502/تولید-برق-۱۰۰-لامپ-ال‌ای‌دی‌-کوچک-با-قطره-آب-باران###['بین الملل']###2020-02-06 12:52:00###۷۱۲۵۰۲###['برق', 'برق', 'قطره آب']
15
1	گروهی از محققان با تولید یک ژنراتور، موفق شدند با استفاده از یک قطره باران، نیروی ۱۰۰ لامپ کوچک "ال‌ای‌دی"( LED) را تامین کند.
2	به گزارش ایسنا و به نقل از دیلی‌میل، با انجام این پروژه تحقیقاتی نقطه‌ای عطف برای فناوری‌های تامین انرژی به وجود می‌آید.
3	گروهی از محققان چینی یک مولد برق مبتنی بر قطرات باران تولید کردند که توانایی بالایی در تبدیل انرژی دارد و توان آن نسبت به نمونه‌های مشابه هزار بار بیشتر است.
4	توسعه‌دهندگان این دستگاه امیدوارند که فناوری ساخت آنها به ارائه راه‌هایی جدید برای استفاده از انرژی پیرامون ما و در آب و باران منجر شود تا به این ترتیب به بحران جهانی کمبود انرژی کمک شود.
5	این ژنراتور می‌تواند در موارد گوناگونی که آب با یک سطح جامد برخورد دارد، مورد استفاده قرار گیرد.
6	از میان این موارد می‌توان به کناره‌های قایق‌ها، روی چتر و در امتداد سواحل اشاره کرد.
7	"زوانکای وانگ"(Zuankai Wang) محقق ارشد این پروژه از دانشگاه "سیتی‌"(City) هنگ‌کنگ اظهار کرد، تحقیقات ما نشان داد که یک قطره از ۱۰۰ میکرولیتر آبی که از ارتفاع ۱۵ سانتی‌متری رها می‌شود، می‌تواند ولتاژی بیش از ۱۴۰ ولت را ایجاد کند.
8	وی افزود، نیروی تولید شده می‌تواند ۱۰۰ لامپ ال‌.
9	ای‌.
10	دی کوچک را روشن کند.
11	از آنجا که آب از ارتفاعی رها می‌شود، این نیروی تولید شده به صورت انرژی جنبشی با فرکانس پایین است.
12	ژنراتور انرژی طراحی شده توسط این محققان دارای دو الکترود است.
13	یکی آلومینیومی و دیگری ساخته شده از "اکسید قلع ایندیوم" که پوششی از "پُلی تترافلوئورو اتیلن"(PTFE) دارد.
14	نحوه عملکرد این ژنراتور هم به نحوی است که به هنگام سقوط قطره آب به سطح دوم آن اتصالی میان الکترود برقرار می‌شود و ترکیب اصلی دستگاه را به یک مدار الکتریکی حلقه‌ای تبدیل می‌کند و شارژ ذخیره شده را آزاد می‌کند تا برای تامین انرژی برق لامپ‌ها، جریان الکتریکی تولید شود.
15	محققان پروژه دریافتند فرآیند تولید الکتریسیته در این روش با کاهش رطوبت نسبی تحت تاثیر قرار نمی‌گیرد و تولید برق برای لامپ‌های ال‌ای‌دی، هم با آب باران و هم با آب دریا قابل اجرا است.
16	پروفسور یانگ گفت: ما امیدواریم روش ابداعی ما به مشکل جهانی کمبود انرژی‌های تجدیدپذیر کمک کند.
17	محققان چینی این پروژه اختراع خود را هم در چین و هم در آمریکا ثبت کردند.
18	نتایج این پژوهش در مجله "Nature" انتشار یافت.
