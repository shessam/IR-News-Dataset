roozno_data###قالیباف: ممکن است بیش از ۱۵۰ هزار میلیارد تومان کسری بودجه داشته باشیم###http://roozno.com//fa/news/429658/قالیباف-ممکن-است-بیش-از-۱۵۰-هزار-میلیارد-تومان-کسری-بودجه-داشته-باشیم###[]###2020-06-02 14:50:00###۴۲۹۶۵۸###['قالیباف', 'کسری بودجه']
1@@@2
1	محمد باقر قالیباف رئیس مجلس شورای اسلامی ضمن اینکه اولویت مجلس یازدهم را ساماندهی معیشت و اشتغال مردم می‌داند، معتقد است که دولت باید مسیر اصلاح ساختار بودجه را شروع کند.
2	وی افزود: مثلا در بودجه سال 99، بحث این است که ممکن است بیش از 150 هزار میلیارد تومان کسری بودجه داشته باشیم.
3	محمدباقر قالیباف رئیس مجلس شورای اسلامی در جلسه علنی امروز(سه‌شنبه، 13 خرداد 99) پارلمان و در جریان بررسی مسائل اقتصادی کشور، گفت: نقد دوستان ما شاید این باشد که چرا یک برنامه مشخص و مدون با راهکار مشخص برای عبور از مشکلات نداریم.
4	به گزارش روز نو ؛ وی افزود: مثلا در بودجه سال 99، بحث این است که ممکن است بیش از 150 هزار میلیارد تومان کسری بودجه داشته باشیم، چه‌طور از این رهایی پیدا کنیم؟بیشتر بخوانید:دو انتصاب پرحرف و حدیث؛ قالیباف به چه می اندیشد؟اولین تخلف هیات رئیسه مجلس یازدهم / ۳ نفر در یک روز بر کرسی ریاست تکیه زدند / قالیباف زنگ آغاز را زد و نیکزاد زنگ پایان راقالیباف: مجلس یازدهم مذاکره و سازش با آمریکا را بی حاصل و پر ضرر می‌داند / دستگاه اجرایی کشور علاوه بر تمرکز بر نگاه به بیرون، مدیریت جهادی نیز باور ندارد؛ این، شرایط را خطرناک تر می‌کندقالیباف با ۲۳۰ رای رئیس مجلس یازدهم شد / میرسلیم ۱۲ و عباسی ۱۷ رای آوردند / قاضی زاده نائب رئیس اول و نیکزاد نائب رئیس دوم شدندبه نوشته خبرگزاری ها، رئیس مجلس ادامه داد: بنده معتقدم روش‌هایی وجود دارد، متأسفانه صحبت از کاهش هزینه‌ها نشد، در حالی که یک مسیر کاهش هزینه است و بخش دیگر اصلاح سیاست‌های مالیاتی است.
5	قالیباف با تأکید بر اینکه ما در شرایطی که کرونا هم برای مردم مشکلاتی ایجاد کرده از چند میلیون نفر کمتر از پنج، شش هزار میلیارد تومان مالیات می‌گیریم، اظهارداشت: اما آنهایی که باید مالیات اساسی بدهند، به خاطر نداشتن سیستم منظم یا نخواستن، به هر دلیل مالیات نمی‌دهند.
6	وی تصریح کرد: ما ظرفیت ارز 4200 تومانی را داریم و کالا وارد شد، در نوع تخصیص اولویت‌بندی، توزیع و کنترل آن دچار مشکل و نقصان بودیم که امیدوارم با رویکرد جدید و دست به دست هم بپذیریم که اداره کشور بدون نفت اولویت اصلی ماست و بهترین و بهینه‌ترین راه را انتخاب کنیم.
7	رئیس نهاد قانونگذاری کشور اضافه کرد: مجلس و دولت باید دست به دست هم دهند و باید باورمان شود که کشور را در درآمد و هزینه بدون نفت اداره کنیم.
8	قالیباف افزود: این خواسته همه ملت و دولت قبل از تحریم نفت بوده و توقع ما از دولت این است که راهکارها را ارائه کند، اگر هم مانعی سر راه است، ما برای برداشتن آن در خدمت دولت هستیم.
9	وی با تأکید بر اینکه ما منکر زحمات دولت نیستیم، گفت: ما بلکه قدردان زحمات دولت نیز هستیم، اما واقعیت‌هایی وجود دارد که از خواسته‌های اساسی مردم، نظام و رهبری از ابتدای انقلاب بوده و باید به آن توجه کنیم.
10	رئیس مجلس با بیان اینکه ما باید از امکان نفت که ابزار فشار علیه مااست، رهایی پیدا کنیم، گفت: اگر دشمن ما چنین تصمیمی گرفته، این برای ما فرصت و نه تهدید است.
11	قالیباف ضمن پذیرش پیشنهاد نوبخت درباره برگزاری جلسات کارشناسی مشترک مجلس و سازمان برنامه و بودجه، اظهارداشت: انشاء‌الله کمیسیون‌ها در چند روز آینده شکل می‌گیرند و با همکاری دولت می‌توانیم سروسامانی به وضعیت اقتصادی و معیشتی، به خصوص محرومان بدهیم، زیرا اولویت مجلس یازدهم ساماندهی معیشت، اشتغال مردم و وضعیت کشور است.
12	وی تصریح کرد: ساختار بودجه بحث مهمی است، با این ساختار امکان ادامه راه به شکل درست وجود ندارد، دولت باید مسیر اصلاح ساختار بودجه را شروع کند و به این سمت پیش برویم.
13	رئیس مجلس ادامه داد: اینکه یک لیست پروژه بگذاریم و ببینیم کدام یک رو به انتهاست و آن را تکمیل کنیم و بگوییم این اقتصاد مقاومتی است به نظر اشکال دارد، ما در بحث هدایت نقدینگی، جلوگیری از رشد نقدینگی و انگیزه دادن به بخش خصوصی باید سیاست جبرانی بگذاریم که به سمت تکمیل پروژه‌های دولت توسط نقدینگی و سرمایه‌های سرگردان برویم.
14	قالیباف در پایان خاطرنشان کرد: بانک مرکزی و شبکه‌های بانکی شروع به رصد تراکنش‌ها کردند که باید با سرعت در این زمینه پیش برویم و در رابطه با بورس و سهام عدالت نیز می‌توانیم با همفکری به روش‌های اجرایی بهتر دست پیدا کنیم.
