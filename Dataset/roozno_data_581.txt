roozno_data###وحشت کرونا در ترکیه؛ صف‌های خرید و کمیابی ماسک و مواد ضدعفونی(+عکس)###http://roozno.com//fa/news/417997/وحشت-کرونا-در-ترکیه-صف‌های-خرید-و-کمیابی-ماسک-و-مواد-ضدعفونی-عکس###[]###2020-03-12 14:26:00###۴۱۷۹۹۷###['وحشت کرونا', 'ترکیه']
1
1	فروشگاه‌ها در شهرهای مختلف ترکیه شاهد زنجیره صف‌های طولانی مشتریان برای خرید مایحتاج غذایی و اقلام بهداشتی است.
2	از زمان اعلام ورود ویروس کرونا به ترکیه، قیمت اقلام بهداشتی از جمله ماسک و مواد ضدعفونی کننده چند برابر شده است.
3	به گزارشروز نو : دولت ترکیه در نهایت 2 شب پیش اعلام کرد که یک مورد ابتلا به ویروس کرونا را در یک شهروند ترکیه‌ای که به تازگی از سفر به اروپا بازگشته بود، مورد شناسایی قرار داده است.
4	همین خبرکافی بود که افکار عمومی ترکیه که هفته‌ها با نگرانی منتظر ورود کرونا به کشورشان بودند، برای دوران شیوع کرونا ویروس آماده شوند.
5	از دیروز قیمت برخی اقلام بهداشتی و شوینده در سایت‌های آنلاین فروش این محصولات سر به آسمان ساییده و قیمت برخی اقلام از جمله ماسک و مواد ضدعفونی کننده دست به 5 تا 10 برابر قیمت رسیده است.
6	این اقلام کاملا کمیاب هستند و اندک موجودی انبار مغازه‌ها و داروخانه‌های ترکیه نیز طی روزهای گذشته با صف خرید انبوه جارو شده‌اند.
7	افزایش قیمت و سودجویی برخی از محتکران از وضعیت بازار صدای مردم ترکیه را درآورده و روزنامه ملیت ترکیه گزارشی درباره سودجویی عده‌ای از وضعیت آشفته بازار پس از ورود کرونا منتشر کرده است.
8	بر اساس این گزارش قیمت یک مایع 1 لیتری ضدعفونی کننده که پیشتر حدود 23 لیره بود دیروز به حدود 100 لیر رسیده؛ تازه این قیمتی است که مردم حاضرند با جان و دل بدهند و بخرند در حالی که قیمت‌ها حتی بسیار بیش از اینها بالاتر رفته است.
9	طی هفته‌های گذشته و در زمانی که هنوز ورود ویروس به ترکیه اعلام نشده بود قیمت یک بسته 2 تایی ماسک از 6 لیر به 15 لیر جهش یافته بود و حالا پس از اعلام ورود ویروس دیگر ماسک تبدیل به کالایی کمیاب و نایاب شده و قیمت آن از 5 تا برابر 10 برابر قیمت‌های پیشین رسیده است.
10	به نوشته گزارش ملیت، محتکران و سودجویان بازار در ترکیه از هفته‌ها پیش و با پیش‌بینی ورود ویروس به کشورشان کالاهای بهداشتی و پزشکی را احتکار کرده و به شبکه توزیع نمی‌دادند تا قیمت آن روز به روز بالا رفته و هنگام اعلام ورود ویروس به انفجار برسد.
11	همچنین از دیروز فروشگاه‌ها در شهرهای مختلف ترکیه شاهد زنجیره صف‌های طولانی مشتریان برای خرید مایحتاج غذایی و اقلام بهداشتی بود و بسیاری از مردم همانند بسیاری از کشورهای اروپایی از دستمال توالت گرفته تا مواد غذایی همچون کنسرو و ماکارونی و آرد سفید و غیره را از قفسه فروشگاه‌ها خالی کردند.
12	عکسها:ملیتاز دیروز همچنین نصب دوربین‌های حرارتی در ورودی مراکز خرید و پاساژهای بزرگ ترکیه نیز آغاز شده است.
13	این غربالگری به منظور جلوگیری از ورود افراد با درجه دمای بدن بالای 38 به مراکز خرید است.
14	همچنین مسئولان وزارت گردشگری و بهداشت ترکیه جلسات مشترکی برگزار کرده‌اند تا با همفکری و همکاری با یکدیگر از تبعات اقتصادی ویروس کرونا روی صنعت گردشگری ترکیه بکاهند.
15	ترکیه سالانه بیش از 35 میلیارد دلار درآمد گردشگری دارد و پیش‌بینی می‌شود در سال جاری میلادی (2020) به واسطه کاهش شدید سفرهای مردم جهان از بیم شیوع ویروس کرونا، این درآمد به میزان فاحشی افت داشته باشد.
