tabnak_data###قیمت دلار و یورو امروز دوشنبه 7 بهمن 98/ دلار در بازار آزاد گران شد###https://www.tabnak.ir/fa/news/954895/قیمت-دلار-و-یورو-امروز-دوشنبه-7-بهمن-98-دلار-در-بازار-آزاد-گران-شد###['اقتصادی', 'داخلی']###2020-01-27 12:05:00###۹۵۴۸۹۵###['قیمت دلار', 'قیمت یورو', 'نرخ دلار', 'نرخ ارز']
1@@@2@@@3
1	بازار ارز در سومین روز هفته، شاهد رشد نرخ دلار در معاملات غیررسمی است.
2	این در حالی است که صرافی های بانکی و مجاز پس از دو روز افزایش قیمت، دست از تغییر نرخ کشیده اند و در حال حاضر نظاره گر رفتار نوسان گیران در بازار هستند.
3	هرچند افزایش نرخ توسط بازارساز، تا حدودی از ورود تقاضای کاذب به بازار جلوگیری کرده است.
4	به گزارش تابناک اقتصادی؛ در معاملات امروز (دوشنبه هفتم بهمن ماه 98) بازار ارز، شاهد عدم تغییر نرخ در صرافی های بانکی و رشد شاخص ارزی در بازار آزاد می باشد.
5	بر اساس این گزارش، در حال حاضر، در صرافی های بانکی و مجاز سطح کشور، هر اسکناس دلار آمریکا به نرخ 13150 تومان از مردم خریداری می شود و به قیمت 13400 تومان به متقاضی دریافت دلار فروخته می شود که نسبت به روز قبل، تغییری نداشته است.
6	همچنین هر اسکناس یورو به نرخ 14650 تومان از مردم خریداری می شود و به نرخ 14900 تومان به متقاضی دریافت یورو در صرافی های بانکی فروخته می شود.
7	عدم تغییر نرخ در صرافی های بانکی و مجاز در حالی به ثبت رسیده است که خبرها از بازار آزاد ارز حکایت از رشد قیمت ها دارد.
8	به گونه ای که هر اسکناس دلار آمریکا به نرخ 13650 تومان و هر اسکناس یورو نیز به نرخ 15050 تومان قیمت گذاری شده است.
9	بیست و ششم دی ماه امسال بود کهعبدالناصر همتی رئیس کل بانک مرکزی درپنجاه و نهمین مجمع عمومی بانک مرکزی اظهار داشت: "برای اولین بار در کشور است که عنصری به عنوان بازارساز در بازار ارز مطرح شده است و این بازارساز، اجازه نوسان نرخ ارز را به دلالان نمی دهد.
10	این حضور بانک مرکزی به عنوان بازار ساز در بازار ارز باعث شد تا در یک سال و نیم گذشته علیرغم رخ دادن مهمترین تنش های سیاسی و نظامی در کشور، هیچ یک از آنها نتوانند چارچوب بازار ارز کشور را بر هم بزند.
11	"روند نرخ گذاری در صرافی های بانکی نیز نشان می دهد، بازارساز روند معاملات ارزی را رصد می کند و برای جلوگیری از ورود تقاضای کاذب اقدام به افزایش نرخ ارز می کند، که این اقدام بازارساز همواره موجبغافلگیرینوسان‌گیران در بازار شده است.
12	بازارساز با بالا بردن قیمت از یک طرف توانسته است.
13	زمانی که بازارساز خود را در موقعیت خرید و فروش قرار می‌دهد، چنین سیگنالی را منتقل می‌کند که هراسی از روند بازار آزاد ندارد و می‌تواند هر زمان با تغییر موقعیت خود جریان بازار را به نفع خود تکان دهد.
14	در کنار این، پیش‌بینی رفتار بازارساز نیز برای سفته‌بازان دشوار می‌شود.
15	مانع از ورود تقاضای کاذب به بازار شود و از طرف دیگر،‌ تا حدی تصمیم معامله‌گران در خرید و فروش ارز را تحت تاثیر قرار داد.
16	بانک مرکزی نرخ ۴۷ ارز را برای امروز اعلام کرد که بر اساس آن نرخ ۱۶ ارز مانند یورو افزایش و قیمت ۲۳ واحد پولی دیگر مانند پوند کاهش یافت؛ نرخ دلار و ۷ ارز دیگر نیز ثابت ماند.
17	بر اساس اعلام بانک مرکزی هر دلار آمریکا برای امروز «دوشنبه هفتم بهمن ماه ۹۸» بدون تغییر نسبت به روز گذشته ۴۲ هزار ریال قیمت خورد.
18	همچنین در روز جاری هر پوند انگلیس با ۷۱ ریال کاهش نسبت به روز گذشته ۵۴ هزار و ۸۵۸ ریال و هر یورو نیزبا ۸ ریال افزایش نسبت به روز گذشته ۴۶ هزار و ۳۱۸ ریال ارزش‌گذاری شد.
