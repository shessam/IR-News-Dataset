roozno_data###ترامپ به سنا: دست من را در برابر ایران نبندید###http://roozno.com//fa/news/413336/ترامپ-به-سنا-دست-من-را-در-برابر-ایران-نبندید###[]###2020-02-13 10:24:00###۴۱۳۳۳۶###['نرامپ', 'سنا']
1
1	رئیس‌جمهور آمریکا با بیان اینکه تصویب قطعنامه تحدید اختیارات جنگی به معنی ارسال پیام ضعف به ایران است، از هم‌حزبی‌هایش خواست از تصویب این طرح جلوگیری کنند.
2	به گزارش روز نو : در حالی که سنای آمریکا قرار است تا ساعتی دیگر درباره لایحه تحدید اختیارات جنگی رئیس‌جمهور این کشور رأی‌گیری کند، «دونالد ترامپ» رئیس‌جمهور آمریکا بار دیگر از سناتورها خواست از تصویب این طرح خودداری کنند، چراکه چنین طرحی به معنی بستن دست رئیس‌جمهور و ارسال پیام ضعف به ایران است.
3	ترامپ روز چهارشنبه در توییتر نوشت: «برای امنیت کشورمان بسیار مهم است که سنای ایالات متحده به قطعنامه "اختیارات جنگ ایران" رأی [مثبت] ندهد.
4	در موضوع ایران داریم بسیار خوب عمل می‌کنیم و الان وقت ضعف نشان دادن نیست.
5	»وی با بیان این ادعا که اکثریت قاطع مردم آمریکا از ترور سردار «قاسم سلیمانی» فرمانده نیروی قدس سپاه پاسداران انقلاب اسلامی حمایت می‌کنند، گفت: «اگر دستان من بسته بود، ایران وضع خوبی داشت.
6	[این قطعنامه] سیگنال بسیار بدی ارسال می‌کند.
7	دموکرات‌ها فقط دارند این کار را می‌کنند تا به حزب جمهوری‌خواه ضربه بزنند.
8	اجازه ندهید این اتفاق بیافتد.
9	»بر اساس طرحی که قرار است امشب در سنا به رأی گذاشته شود، مجوز جنگ عراق که آمریکا ترور سردار سلیمانی را با استناد به آن انجام داده، لغو شده و هرگونه اعلام جنگ علیه ایران به تصویب کنگره منوط می‌شود.
10	پیش از این مجلس نمایندگان آمریکا هم طرح مشابهی را تصویب کرده است.
11	کاخ سفید تهدید کرده که در صورت تصویب این طرح، ترامپ آن را وتو می‌کند.
