asriran_1_data###کره هیچ قطعه لوازم خانگی به ایران ارسال نمی‌کند/ پاناسونیک از دادن قطعه خودداری کرد###https://www.asriran.com/fa/news/715310/کره-هیچ-قطعه-لوازم-خانگی-به-ایران-ارسال-نمی‌کند-پاناسونیک-از-دادن-قطعه-خودداری-کرد###['اقتصادی']###2020-02-24 09:40:00###۷۱۵۳۱۰###['سامسونگ']
1
1	دبیر اتحادیه تولید کنندگان لوازم خانگی اعلام کرد: اخیرا نامه‌ای از پاناسونیک به اتحادیه رسیده است که این شرکت ژاپنی دیگر از دادن قطعات به ایران خودداری می‌کند.
2	به گزارش ایلنا، کره جنوبی پس از لغو معافیت‌ها اولین کشوری بود که تمام ارتباطات خود را با ایران قطع کرد و حتی حساب‌ بانکی اشخاص حقیقی و حقوقی را مسدود کرد و اگر رایزنی‌های اتاق مشترک و سفارت ایران نبود شاید همین حساب‌های محدود دانشجویان ایرانی اکنون مسدود شده بود.
3	این کشور چنان مرعوب تحریم‌های آمریکا شده بود که ترجیح داد دو برند ال جی و سامسونگ که 60 درصد بازار لوازم خانگی ایران را در اختیار داشتند را از دست بدهد اما آمریکا را عصبانی نکند.
4	با وجود این اتفاقات هفته گذشته تابلوهای تبلیغاتی در شمال شهر و بزرگراها با این متن که از کره آمدیم و خواهیم ماند توجه اغلب پایتخت نشینان را جلب کرد.
5	مطابق این تابلو برند دوو ادعا می‌کند که لوازم خانگی کره‌ای تولید می‌کند این در حالیست که هر شخصی طی سه سال اخیر اگر یکبار به بازار لوازم خانگی رفته باشد می‌داند دیگر اثری از کالای کره‌ای نیست و برخی هم که در این مدت مجبور به خرید برند‌های ایرانی شده بودند به بخت بد خود لعنت می‌فرستاند که چرا بیشتر در بازار جستجو نکردند تا کالایی با کیفیت کره‌ای بخرند.
6	مرتضی میری دبیر اتحادیه تولید کنندگان لوازم خانگی در گفت‌وگو با ایلنا در خصوص نصب برخی تابلوهای تبلیغاتی در خصوص برند دوو و درج عبارت «از کره آمده‌ایم و می‌مانیم» گفت: این تابلوها اکنون جمع شده است و هیچ شرکتی کره‌ای لوازم خانگی و مواد اولیه آن را به ایران نمی‌دهد حتی اخیرا نامه‌ای از پاناسونیک به اتحادیه رسیده است که این شرکت ژاپنی دیگر از دادن قطعات به ایران خودداری می‌کند و کارخانه ناسیونال اصفهان با قطعات چینی اکنون تولید دارد.
7	وی ادامه داد: یک شرکت داخلی در سال‌های قبل امتیاز دوو را خریدار کرده است اما تمام محصولات که تولید می‌کند در داخل ایران است و در واقع همان کاری را که برندهای جی پلاس و سام انجام می‌دهند را آنها نیز ادامه می‌دهند و فقط اسم دوو را بر روی برند خود نصب می‌کند، بنابراین هیچ قطعه‌ای از کره بر روی محصولات آنها وجود ندارد.
8	وی افزود: بر همین اساس این تابلوها از سطح شهر جمع شد و اکنون سایر محصولات تبلیغ می شود.
9	از سوی دیگر پویا فیروزی دبیر اتاق مشترک ایران و کره جنوبی در گفت‌وگو با ایلنا در خصوص مبادلات ایران و کره و واردات قطعات لوازم خانگی گفت: ما تقریبا هیچ مراوده‌ای با کره جنوبی نداریم و در سال جاری فقط چند قطعه محدود لوازم خانگی وارد کشور شده است.
10	وی افزود: اینکه آینده تجارت دو کشور در آینده چه خواهد شد کاملا در دست کره‌ است.
11	سال‌های قبل در حوزه‌های مختلف از لوازم خانگی گرفته تا تجهیزات نفتی شرکت‌های کره‌ای دارای نمایندگی در ایران بودند اما اکنون هیچ شرکت کره‌ای در ایران وجود ندارد و کلیه نمایندگی‌ها نیز تعطیل شدند.
12	در واقع دو برند لوازم خانگی آخرین آمار همکاری تجاری دو کشور بود که اکنون به صفر رسیده است.
13	وی افزود: بر همین اساس این تابلوها از سطح شهر جمع شد و اکنون سایر محصولات تبلیغ می شود.
14	وی در خصوص وضعیت لوازم خانگی در سال آینده گفت: اگر دو برند جی پلاس و سام مانند قبل با قدرت تولیدات خود را آغاز کنند و بازار را به همان نسبت در اختیار بگیرند دیگر کمبودی در بازار نخواهیم داشت.
15	این دو برند از ماشین آلات و دستگاه‌های بسیار خوبی استفاده می‌کنند و حالا که کره‌ها در تامین قطعات آن را کنار گذاشتند با استفاده از ظرفیت‌های خود و قطعات اولیه چینی مرغوب دوباره به بازار بازگشتند.
16	وجود تاکید دو مقام مسئول و نماینده تشکل‌های بخش خصوصی مبنی بر قطع ارتباط با برندهای لوازم خانگی کره جنوبی اینکه شرکتی ادعا کند همچنان با آنها در ارتباط است نوعی فریب مشتری است و نهادهای نظارتی همچون سازمان حمایت از مصرف کنندگان باید در این زمینه ورود کنند.
