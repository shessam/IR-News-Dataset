tabnak_data###دیدار ریابکوف با سفیر جدید آمریکا در مسکو###https://www.tabnak.ir/fa/news/953290/دیدار-ریابکوف-با-سفیر-جدید-آمریکا-در-مسکو###[]###2020-01-21 01:58:00###۹۵۳۲۹۰###['روسیه', 'آمریکا', 'سفیر']
1
1	معاون وزیر امور خارجه روسیه امروز (دوشنبه) با سفیر جدید آمریکا در این کشور دیدار و گفت‌وگو کرد.
2	به گزارش ایسنا، به نقل از خبرگزاری اسپوتنیک، وزارت امور خارجه روسیه در بیانیه‌ای گفت: سرگئی ریابکوف، معاون وزیر امورخارجه روسیه امروز با جان سالیوان، سفیر جدید آمریکا در مسکو دیدار و ابراز امیدواری کرد که روابط این دو کشور بهبود یابد.
3	در ادامه این بیانیه آمده است: در جریان این دیدار هر دو طرف درباره مسائل دوجانبه مهم تبادل‌نظر کردند.
4	ریابکوف برای سالیوان آرزوی موفقیت کرده و ابراز امیدواری کرد که جو پیرامون گفت‌وگوهای روسیه و آمریکا بهبود یابد و این سفیر جدید بتواند همکاری‌های سودمند متقابل میان روسیه و آمریکا را ارتقاء بخشد.
5	در همین حال دونالد ترامپ، رئیس جمهوری آمریکا یکشنبه در صحبت با نمایندگان بخش کشاورزی در ایالت تگزاس اعلام کرد حفظ روابط خوب با مسکو و پکن برای واشنگتن سودمند است.
6	با این حال، ترامپ خاطرنشان کرد که نباید به سایر کشورها اجازه داد که برای دستیابی به منافع خود از آمریکا استفاده کنند.
