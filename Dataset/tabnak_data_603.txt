tabnak_data###از «اعتراض به تشکیلات پلیس نفت جنوب» تا «افزایش صادرات ایران به روسیه»###https://www.tabnak.ir/fa/news/958431/از-اعتراض-به-تشکیلات-پلیس-نفت-جنوب-تا-افزایش-صادرات-ایران-به-روسیه###['اقتصادی', 'داخلی']###2020-02-12 07:00:00###۹۵۸۴۳۱###['اقتصاد در گذر زمان', 'تاریخ اقتصادی', 'اقتصاد ایران', 'روسیه', 'رئیس کل بانک مرکزی', 'مالیات', 'ارز']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و سومین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	23 بهمن 1301، متعاقب گزارش اميرلشكر جنوب در مورد اقدام انگليسي ها به تشكيل «پليس نفت جنوب» امروز وزارت خارجه در اطلاعيه اي شديداللحن به سفارت انگليس تأكيد كرد اين تشكيلات بايد منحل شود و در صورتي كه نيرويي براي حفظ مؤسسات نفتي ايران لازم باشد بايد دولت مركزي اقدام كند.
4	23 بهمن 1312، بر اساس نتايجي كه از سرشماري تهران انتشار يافت جمعيت تهران به 310 هزار نفر رسيد.
5	23 بهمن 1357، اتحاد جماهير شوروي رسماً دولت مهندس مهدي بازرگان نخست وزير موقت را به رسميت شناخت.
6	همچنین جيمي كارتر رئيس جمهور آمريكا ضمن توجيه حمايت هاي خود از شاه و بختيار گفت ما هر دولت قانوني كه در ايران حكومت را در اختيار داشته باشد به رسميت مي شناسيم و اكنون خواهان همكاري با دولت مهندس مهدي بازرگان هستيم.
7	در این روز به فرمان امام خميني (ره) كميته ‌‌هاي انقلاب اسلامي با هدف كمك به امنيت عمومي تاسيس شدند.
8	23 بهمن 1391، رییس‌کل بانک مرکزی به صورت همزمان از دو طرح متفاوت برای کنترل بازار ارز و سکه در روزهای پایانی سال رونمایی کرد؛ طرح اول، جزئیات پیش ‌فروش سکه از اول اسفندماه و ایده دوم جمع ‌آوری بازار غیر‌رسمی ارز در آینده‌ ای نزدیک بود که از سوی رییس‌کل بانک مرکزی تشریح شد.
9	محمود بهمنی قیمت سکه‌ های پیش ‌فروش را به صورت «علی الحساب» یک میلیون تومان عنوان کرد و گفت که این پیش ‌فروش به صورت شش ماهه خواهد بود و قیمت نهایی آن در زمان تحویل مشخص خواهد شد.
10	23 بهمن 1395، خط تولید «ولوو» و «اسکانیا» به ایران می ‌آید.
11	این تفاهمی است که در جریان سفر هیات بلندپایه سوئدی به تهران به سرپرستی «استفان لوفون»، نخست ‌وزیر سوئد صورت گرفت.
12	23 بهمن 1396، رئیس‌کل بانک مرکزی در نامه‌ ای به رئیس سازمان مالیاتی، از یک واقعیت ارزی پرده برداشت.
13	طبق نامه ولی ‌الله سیف، حجم بسیار زیادی از مبادلات ارزی از ابتدای سال ‌جاری تا ۱۷ دی ‌ماه، به نام افراد معدودی ثبت شده است.
14	او در نامه خود به کامل تقوی ‌نژاد، لیست این افراد را پیوست نامه کرده است تا به تبادلات ارزی آنها رسیدگی و مالیات متعلق بر آن اخذ شود.
15	23 بهمن 1397، رایزن بازرگانی ایران در روسیه از رشد ۳۶ درصدی صادرات ایران به روسیه در سال ۲۰۱۸ نسبت به سال گذشته خبر داد و گفت: حجم مبادلات تجاری ایران و روسیه در سال ۲۰۱۸ نسبت به سال قبل ۲ درصد رشد داشته و به یک میلیارد و ۷۴۰ میلیون دلار رسیده است.
16	منابع: موسسه مطالعات و پژوهش های سیاسی و روزنامه دنیای اقتصاد
