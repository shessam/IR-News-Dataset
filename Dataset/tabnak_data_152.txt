tabnak_data###صدور بیش از هزار مجوز استخراج رمز ارز در کشور###https://www.tabnak.ir/fa/news/954209/صدور-بیش-از-هزار-مجوز-استخراج-رمز-ارز-در-کشور###['صفحه نخست', 'اقتصادی']###2020-01-25 08:28:00###۹۵۴۲۰۹###['بیت کوین', 'استخراج بیت کوین', 'رمزارز', 'مجوز', 'ماینینگ']
1@@@2
1	عضو کمیسیون بلاکچین سازمان نظام صنفی و رایانه‌ای با اشاره به ظرفیت ۸.
2	۵ میلیارد دلاری صنعت ماینینگ در ایران گفت: وزارت صمت بالغ بر بیش از هزار مجوز استخراج رمز ارز در کشور را صادر کرده است.
3	به گزارش «تابناک» به نقل از ایبِنا، امیر حسین سعیدی نائینی درباره صنعت ماینینگ در کشور گفت: استخراج رمز ارز صنعت نوینی است که با توجه به گسترش سریع جهانی در ایران نیز در طول دو سال اخیر به صورت گسترده مورد توجه فعالان فناوری اطلاعات قرار گرفت و تعداد زیادی ماینر برای درآمد زایی در این بخش اقدام به تهیه تجهیزات و پیاده سازی واحدهای استخراح کردند که در نهایت با اعمال قوانین از سوی دولت می‌توان گفت فعالیت بسیاری از این واحدها متوقف شده است؛ در واقع قوانین اعلام شده از سوی نهادهای حاکمیتی برای استخراج ارزهای رمزنگاری شده در مقایسه با سایر صنایع در کشور بسیار سخت گیرانه بوده و این مسئله باعث شده تا ماینرهای زیادی فعالیت را متوقف کنند یا برای مایننیگ با درآ»د مطلوب از ایران خارج و به کشورهای منطقه مهاجرت و در این نقاط سرمایه گذاری کنند چرا که دریافت مجوز و فعالیت در ایران سودآوری به مراتب پایینی دارد و نیاز است تا قوانین و نرخ برق در حوزه استخراج رمز ارز اصلاح و شفاف شود.
4	عضو کمیسیون بلاک‌چین سازمان نظام صنفی رایانه‌ای ادامه داد: شرایط امروز کشور بسیار خاص است و نیاز به درآمدهای ارزی داریم؛ در این شرایط صنعت ماینینگ و استخراج ارزهای دیجیتال ضمن ورود ارز به کشور می‌تواند تجارت را تسهیل کند و بازرگانان با استفاده از رمز ارزهای تولید شده نسبت به واردات کالا اقدام کنند و مشکلات تحریم بانکی برای پرداخت را دور بزنند.
5	رییس اسبق سازمان نظام صنفی رایانه‌ای تاکید کرد: اصلاح وضعیت نرخ برق و شرایط همکاری و تعامل نیروگاه‌های گازی با ماینرها در کنار پذیرش رمز ارز در بخش تجارت و معاملات صرافی‌ها حتی به صورت محدود و نظارت حاکمیت می‌تواند باعث توسعه این صنعت و درآمدهای آن شود که زمینه ساز رشد اقتصاد مبتنی بر فناوری اطلاعات خواهد بود.
6	عضو کمیسیون بلاک‌چین سازمان نظام صنفی رایانه‌ای با اشاره به قوانین فعالیت ماینرها در کشور گفت: برای بهره‌برداری از مزارع استخراج رمز ارز، فعالان ماینینگ باید نسبت به دریافت مجوز از سوی وزارت صمت اقدام کنند که تا به امروز بیش از هزار مجوز در سرارسر کشور صادر شده و چند نمونه فارم ماینینگ بزرگ و صنعتی راه‌اندازی شده است؛ شرایط فعالیت در این صنعت نباید به نحوی باشد که فقط سرمایه داران بزرگ وارد بازار استخراج ارزهای رمزنگار شوند و نیاز است تا تمامی ماینرها بتوانند با تسهیل مجوزها نسبت به فعالیت اقدام کنند.
7	سعیدی نائینی با بیان این که صنعت ماینینگ قابلیت کمک به اقتصاد را دارد، گفت: انرژی موضوعی مهم است و با استخراح رمز ارز می‌توان از خام فروشی آن جلوگیری کنیم و آن را به محصولی با ارزش افزوده بالا تبدیل کرد؛ بر آوردهای انجام شده حاکی از آن است که اگر این صنعت با تمام ظرفیت فعال شود، با توجه به گسترش سریع بازار رمز ارزها، در نهایت اقتصادی ۸.
8	۵ میلیارد دلاری را در کشور از این بستر ایجاد خواهد شد.
9	وی خاطر نشان کرد: سازمان نظام صنفی رایانه‌ای کشور برای اصلاح تعرفه برق و شرایط فعالیت در کنار ماینرها است و این موضوع در حال پیگیری بوده که امیدواریم با موافقت دولت صنعت مرده ماینینگ احیا شود و امید به ماینرها بازگردد تا فعالیت‌های زیر زمینی و رانت برای عده‌ای خاص در ایجاد مزارع استخراج رمز ارز با مجوزهای دولتی پایان یابد.
