asriran_1_data###پاداش 1400 دلاری برای اعتراف به کرونا در چین/ شرط: مثبت بودن نتیجه آزمایش###https://www.asriran.com/fa/news/715940/پاداش-1400-دلاری-برای-اعتراف-به-کرونا-در-چین-شرط-مثبت-بودن-نتیجه-آزمایش###['بین الملل']###2020-02-27 10:58:00###۷۱۵۹۴۰###['پاداش', 'کرونا', 'اعلام', 'داوطلب', 'نتیجه', 'آزمایش']
6
1	یک شهر در استان "هوبی" چین (مرکز اپیدمی کرونا) به افرادی که علائم فعال بیماری خود را گزارش کنند 10 هزار یوان (1425 دلار آمریکا) پاداش می‌دهد.
2	این مبلغ پس از مثبت شدن تست کرونا به این افراد تعلق خواهد گرفت.
3	به گزارش عصر ایران به نقل از ، تا کنون 197 نفر فرد آلوده در شهر "چیانگ‌جیانگ" (Qianjiang) در 150 کیلومتری ووهان شناسایی شده‌اند.
4	مقامات این شهر یک میلیون نفری برای کنترل بیشتر و شیوع کمتر کرونا سیاست تشویقی در نظر گرفته و به گزارشگران علائم فعال بیماری پاداش نقدی می‌دهند.
5	مقامات هدف خود را درمان افراد آلوده و مهار بیماری عنوان کرده‌اند.
6	شهر چیانگ‌جیانگ یکی از نواحی چین است که برای تشویق مردم به چک‌آپ پزشکی داوطلبانه ویروس کرونا، پاداش نقدی در نظر گرفته است.
7	استان هوبی چین با بیش از 65 هزار فرد آلوده و 2600 جان‌باخته بزرگترین پایگاه اپیدمی کرونا در جهان است.
8	جان‌باختگان جهانی این ویروس به 2800 نفر و افراد مبتلا به آن به 80 هزار نفر می‌رسند.
9	مسئول کارگروه اپیدمی در شهر چیانگ‌جیانگ در اطلاعیه‌ای اعلام کرد: اگر تست مثبت کرونای شهروندان در این شهر پس از انجام آزمایش به تائید رسید، آنها حق دریافت 10 هزار یوان را دارند.
10	افرادی که پیش از این چک‌آپ شده‌اند، شرایط لازم برای دریافت این پاداش را ندارند.
11	کسانی که از علائم این بیماری رنج برده و در این شرایط به مراکز درمانی مراجعه می‌کنند هزار یوان و افرادی که به علائم این بیماری مشکوک هستند حدود 2 هزار یوآن دریافت خواهند کرد.
12	به گزارش رویترز، دیگر بخش‌های استان هوبی مانند منطقه "هانگ‌یانگ" (Hanyang) شهر ووهان و شهر همسایه آنها "هانگ‌گوانگ" (Huangguang) نیز پیش از این برای چک‌آپ داوطلبانه مردم پاداش نقدی تعیین کردند.
13	البته این پاداش در دو منطقه دیگر کمتر و حدود 500 یوان است.
14	رسانه‌های محلی استان‌های "جیانگشی" و "هوبی" نیز پیشتر از کمک‌های 300 تا 500 پوندی خیریه مقامات شهری به برخی از مردم خبر دادند.
15	دولت چین نیز پیشتر از چک‌آپ رایگان مبتلایان به ویروس گفته و بودجه‌ای را در اختیار دولت‌های محلی قرار داده تا تمام موانع برای چک‌آپ و بیماری را حذف کند.
