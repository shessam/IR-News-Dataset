asriran_2_data###روسیه به دنبال پایگاه سوم در سوریه / فرودگاه قامشلی، مرکز راداری روسیه می شود؟###https://www.asriran.com/fa/news/697828/روسیه-به-دنبال-پایگاه-سوم-در-سوریه-فرودگاه-قامشلی-مرکز-راداری-روسیه-می-شود###['بین الملل']###2019-11-12 10:02:00###۶۹۷۸۲۸###['سوریه', 'روسیه']
9
1	خبرهای رسانه ای از مذاکرات مسکو و دمشق برای ایجاد پایگاه نظامی جدید روس ها در سوریه حکایت دارد.
2	به گزارش ، یک روزنامه نگار روس به نام ولادیمیر موخین با انتشار متنی در روزنامه روسی "نیزاویسیمایا گازیتا" گفت که روسیه تلاش می کند فرودگاه شهر کردنشین قامشلی ( شمال شرقی سوریه) را اجاره کند.
3	سایت بخش عربی شبکه آر تی این خبر را منتشر کرده است.
4	این اقدام باعث می شود روسیه سومین پایگاه نظامی خود را در سوریه داشته باشد.
5	این اتفاق باعث تقویت حضور نظامی روسیه در سوریه و خاورمیانه می شود.
6	تلاش روسیه اجاره 49 ساله فرودگاه قامشلی سوریه است.
7	این فرودگاه تنها چند کیلومتر با مرز ترکیه فاصله دارد.
8	گفته می شود هم اکنون دو طرف در حال گفتگو با یکدیگر هستند.
9	احتمالا روسیه در این فرودگاه، مرکز مدیریت موشک های ویژه ارتش روسیه را برای مقابله با تهدیدات موشکی آمریکا ایجاد می کند.
10	جیم دبلیو دین کارشناس نظامی هم گفته است که احتمالا روسیه در این فرودگاه، رادار و سامانه اس 400 را مستقر خواهد کرد تا منطقه وسیعی را تحت نظر داشته باشد.
11	همچنین فعالیت های نظامی هوایی آمریکا در عراق نیز برای روسیه قابل رصد باشد.
12	قامشلی در نزدیکی مرزهای ترکیه و عراق است.
13	او ادامه داد: اجاره پایگاه نظامی جدید در سوریه برای مدت زمان طولانی به معنی سخن گفتن از منافع ژئوسیاسی اتی روسیه در خاورمیانه حکایت دارد.
14	شهر کردنشین قامشلی با آغاز بحران در سوریه تاکنون شاهد مراحل مختلفی بوده است.
15	درابتدای بحران، ارتش سوریه داوطلبانه از این شهر خارج شد تا در مراکز دیگری، متمرکز شود.
16	همزمان، نیروهای کُرد کنترل شهر را به دست گرفتند.
17	هم اکنون و به دنبال حمله ارتش ترکیه، واحدهایی از ارتش سوریه وارد شهر شدند و در پایگاه هایی نظامی مستقر شدند تا مانع از اشغال آن به دست ارتش ترکیه شوند.
18	در حال حاضر بخش هایی از نیروهای ارتش روسیه هم در نزدیکی این شهر مستقر هستند.
19	قبل از بحران سوریه، مسکو در بندر طرطوس (غرب سوریه و در ساحل دریای مدیترانه) یک پایگاه نظامی پشتیبانی دریایی داشت.
20	بعد از بحران، ارتش روسیه در فرودگاه حمیمم استان لاذقیه سوریه نیز یک پایگاه هوایی ایجاد کرد.
