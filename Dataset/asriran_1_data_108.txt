asriran_1_data###ورود گردشگران خارجی به کره شمالی ممنوع شد###https://www.asriran.com/fa/news/710091/ورود-گردشگران-خارجی-به-کره-شمالی-ممنوع-شد###['بین الملل']###2020-01-22 12:00:00###۷۱۰۰۹۱###['گردشگران', 'کره شمالی']
7
1	یک مسؤول‌ تورهای گردشگری خارجی روز سه‌شنبه اعلام کرد، کره شمالی درپی شیوع ویروس مرگباری در چین، ورود گردشگران خارجی را به این کشور به‌طور موقت ممنوع کرده است.
2	به گزارش ایسنا و به نقل از رویترز، بخش اعظمی از گردشگران خارجی کره شمالی از چین – حامی بزرگ « پیونگ‌یانگ» تامین می‌شوند.
3	یک کمپانی مسافرتی واقع در چین به نام «یانگ پایونیر تور» در قالب بیانیه‌ای اعلام کرد از روز چهارشنبه کره شمالی در راستای اقدامات پیشگیرانه برای مقابله با ویروس نوظهور کشنده‌ای که اخیرا در چین شیوع پیدا کرده است، مرزهای خود را به طور موقت به روی گردشگران خارجی می‌بندد.
4	جزئیات بیشتر درباره این تصمیم جدید کره شمالی متعاقبا از سوی شعبه «کره شمالی» این کمپانی مسافرتی اعلام خواهد شد.
5	با سفر میلیون‌ها آسیایی برای سفر چین به مناسب تعطیلات سال‌ نو چینی‌ها که این هفته آغاز می‌شود، نگرانی‌ها ‌از شیوع این ویروس جدید به دلیل تماس‌های انسانی افزایش یافته است.
6	در چین، شمار افراد مبتلا به این ویروس روز دوشنبه به 291 نفر افزایش پیدا کرد.
7	با وجود افزایش تحریم‌های تجاری علیه کره شمالی، گردشگری یکی از معدود روش‌هایی است که این کشور می‌تواند به واسطه آن به صورت قانونی ارز خارجی دریافت کند.
8	تخمین زده می‌شود «کره شمالی» با ورود گردشگران چینی میلیون‌ها دلار درآمد داشته باشد.
