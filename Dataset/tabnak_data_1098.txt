tabnak_data###یوونتوس در قرنطینه اینترمیلان را شکست داد###https://www.tabnak.ir/fa/news/964539/یوونتوس-در-قرنطینه-اینترمیلان-را-شکست-داد###['ورزشی', 'ورزشی']###2020-03-09 08:27:00###۹۶۴۵۳۹###['یوونتوس', 'اینترمیلان', 'سری آ']
11@@@12@@@13@@@14
1	یوونتوس در یک بازی بدون تماشاگر به راحتی اینتر را شکست داد و به صدر جدول بازگشت.
2	به گزارش تابناک ورزشی، دیدار های معوقه هفته بیست و ششم ایتالیا یکشنبه برگزار شد و در مهمترین بازی یوونتوس به مصاف اینتر رفت.
3	بانوی پیر در حالی با نتیجه ۲ بر صفر پیروز شد که ورزشگاه آلیانز به دلیل پیشگیری از شیوع ویروس کرونا خالی از تماشاگر بود.
4	میزبان در نیمه اول بازی بهتری به نمایش گذاشت و به گل هم نزدیک شد اما در نهایت دو تیم با تساوی بدون گل به رختکن رفتند.
5	۱۰ دقیقه از نیمه دوم گذشته بود که آرون رمزی با پاس کریستیانو رونالدو دروازه اینتر را باز کرد.
6	سپس پائولو دیبالا به میدان رفت و چند دقیقه بعد با یک حرکت زیبا گل دوم بازی را هم به ثمر رساند.
7	تلاش‌های تیم مهمان بی نتیجه بود و یوونتوس با کسب سه امتیاز جایگاه خود را از لاتزیو پس گرفت.
8	پیش از این دیدار میلان برابر جنوا قرار گرفت و ۲ بر یک مغلوب مهمانش شد.
9	گوران پاندف و فرانچسکو کاساتا در نیمه اول برای جنوا گلزنی کردند و تک گل زلاتان ایبراهیموویچ در دقیقه ۷۷ برای جبران نتیجه کافی نبود.
10	در دیگر بازی‌ها اسپال با یک گل پارما را شکست داد، سامپدوریا ۲ بر یک برابر ورونا پیروز شد و دیدار اودینزه و فیورنتینا با تساوی بدون گل به پایان رسید.
11	یوونتوس با ۶۳ امتیاز صدرنشین سری آ است.
12	لاتزیو با یک امتیاز کمتر در رتبه دوم قرار دارد.
13	جایگاه سوم نیز به اینتر ۵۴ امتیازی اختصاص دارد.
14	میلان با ۳۶ امتیاز در رتبه هفتم دیده می شود.
15	همه دیدارهای معوقه هفته بیست و ششم بدون تماشاگر برگزار شد و این شرایط تا سوم آوریل ادامه خواهد داشت.
16	تاکنون در ایتالیا ۶۳۸۷ نفر به ویروس کرونا مبتلا شده اند و ۳۶۶ نفر جان خود را از دست داده اند.
