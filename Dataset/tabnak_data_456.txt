tabnak_data###رئیس شورای انتقالی سودان: دیدارم با نتانیاهو را آمریکا ترتیب داد###https://www.tabnak.ir/fa/news/957131/رئیس-شورای-انتقالی-سودان-دیدارم-با-نتانیاهو-را-آمریکا-ترتیب-داد###[]###2020-02-06 03:52:00###۹۵۷۱۳۱###['سودان', 'نتانیاهو', 'آمریکا']
1
1	رئیس شورای حاکمیتی سودان امروز(چهارشنبه) گفت، دیدارش با بنیامین نتانیاهو در اوگاندا را آمریکا ترتیب داده بود.
2	به گزارش ایسنا، به نقل از سایت روسیا الیوم، عبدالفتاح البرهان، رئیس شورای حاکمیتی انتقالی سودان امروز در سخنانی عنوان کرد: دیدار با بنیامین نتانیاهو، نخست وزیر اسرائیل بر اساس اعتقاد وباورم به اهمیت کوبیدن همه درها در راستای منافع ملت سودان و پیشرفت کشور انجام شد.
3	ملت سودان به زودی نتایج این دیدار را لمس خواهند کرد.
4	البرهان افزود، دو روز پیش از دیدار، عبدالله حمدوک، نخست‌وزیر سودان را از این امر مطلع ساخته و حمدوک از این گام استقبال کرده بود.
5	وی گفت: اختلافات با کابینه را پشت سر گذاشتیم و پرونده روابط با اسرائیل در دست سرویس اجرایی است و کمیته‌ای برای بررسی آن تشکیل خواهد شد.
6	البرهان با بیان اینکه دیدار با نتانیاهو به صورت نهایی به معامله قرن نپرداخت، بر رویکرد ثابت سودان نسبت به مسئله فلسطین تاکید کرد.
7	وی در خاتمه اظهار کرد، دیدار برای نشان دادن حسن نیت به همه جهان است و اینکه سودان با هیچ کشوری خصومت ندارد.
8	وی گفت تماس‌ها با نتانیاهو و مایک پامپئو، وزیر خارجه آمریکا به منظور مناقشه درباره آنچه برای سودان بهره دارد، از سه ماه قبل آغاز شد.
9	در همین راستا، رشاد فراج الطیب، مدیر اداره سیاست خارجی در شورای حاکمیتی سودان در اعتراض به دیدار البرهان و نتانیاهو استعفا کرد.
10	اظهارات البرهان درباره ترتیب‌دهی دیدارش با نتانیاهو در اوگاندا توسط آمریکا در حالی مطرح می‌شود که پیشتر یک منبع نظامی سودانی فاش کرد که این دیدار توسط امارات و با هماهنگی عربستان و مصر ترتیب داده شده بود.
