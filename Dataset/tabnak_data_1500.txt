tabnak_data###کرونایی شدن فوتبالی‌ها درتمرینات پنهانی یا قرنطینه خانگی؟###https://www.tabnak.ir/fa/news/980812/کرونایی-شدن-فوتبالی‌ها-درتمرینات-پنهانی-یا-قرنطینه-خانگی###['ورزشی', 'ورزشی']###2020-05-27 10:29:00###۹۸۰۸۱۲###['پروتکل بهداشتی', 'ویروس کرونا', 'لغو مسابقات', 'تابناک ورزشی']
6
1	رعایت نشدن پروتکل‌های بهداشتی و افزایش شمار مبتلایان به کرونا در تیم‌ها، مشکل جدی در برابر آغاز رقابت‌های لیگ برتر است و نبض آغاز مسابقات را به شماره انداخته است.
2	به گزارش تابناک ورزشی، برگزاری فوتبال بعد از شیوع کرونا در ایران تبدیل به مناقشه جدی میان تیم‌ها شده و روند کنونی حاکی از لغو احتمالی برگزاری رقابت‌ها است.
3	رعایت نشدن پروتکل‌های بهداشتی به طور دقیق، افزایش مبتلایان به کرونا، تعلیق فعالیت‌های تمرینی تیم‌ها و تناقض در اظهارات مسئولان این شائبه را به وجود آورده که اراده کافی و لازم برای برگزاری فوتبال وجود ندارد و با این روند، فصل جاری تمام نخواهد شد.
4	از زمان انتشار پروتکل بهداشتی که حاکی از تصمیم نهایی مسئولان دولتی و ورزشی برای آغاز رقابت‌های لیگ بود، رفته رفته مخالفان مجبور شدند تمهیدات لازم را برای شروع مسابقات فراهم کنند و پا به توپ شوند اما مثبت شدن تست کرونای فوتبالیست‌ها و عوامل تیم‌ها مجددا فعالیت‌های ورزشی را در چند تیم به حالت تعلیق در آورده است.
5	تناقض در اظهارات مسئولاندر جریان اتفاقات اخیر یک تناقض جدی در اظهارات مسئولان فوتبال و وزارت بهداشت وجود داشت که نشان دهنده عدم هماهنگی مسئولان و همین‌طور در جریان نبودن مسئولان فوتبالی است.
6	بندی در پروتکل بهداشتی فوتبال وجود دارد مبنی بر اینکه در صورت وجود بیش از پنج نفر با علائم مثبت یا مثبت شدن تست‌های تشخیصی مبنی بر باتلای فرد به کووید 19، فعالیت تیم مربوطه تا زمان بهبود مبتلایان و کسب گواهی سلامت، معلق خواهد شد.
7	این در حالی است که سهیل مهدی، رئیس کمیته مسابقات سازمان لیگ در واکنش به وجود بیش از 5 نفر مبتلا به کرونا در تیم گل گهر گفته بود که این تیم با قرنطینه مبتلایان، می تواند به تمرینات خود ادامه دهد و این موضوع مربوط به زمان برگزاری مسابقات است اما بعد از گذشت چندین ساعت، محسن فرهادی، معاون مرکز سلامت محیط و کار وزارت بهداشت با رد اظهارات مهدی، اعلام کرد که اگر بیش از پنج نفر در تیمی به کرونا مبتلا شوند، این تیم اجازه تمرین هم نخواهد داشت.
