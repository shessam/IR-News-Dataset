roozno_data###مترو عامل انتقال کرونا است/ آماده دفن اجساد مبتلایان با شرایط خاص###http://roozno.com//fa/news/414856/مترو-عامل-انتقال-کرونا-است-آماده-دفن-اجساد-مبتلایان-با-شرایط-خاص###[]###2020-02-22 14:36:00###۴۱۴۸۵۶###['مترو', 'انتقال کرونا']
1@@@2
1	مدیرکل روابط عمومی و امور بین الملل شهرداری تهران تست مثبت کرونا برای رحمان زاده شهردار منطقه ۱۳ را تایید کرد.
2	او همچنین تاکید کرد شهرداری تهران آماده دفن اجساد مبتلایان با شرایط خاص و تحت نظر دانشگاه علوم پزشکی است.
3	به گزارش روز نو ، غلامحسین محمدی در نشست خبری ویژه خود عنوان کرد برای تشخیص این بیماری دو تست وجود دارد که یکی از این تستها برای آقای رحمان زاده مثبت بوده است ولی از نتیجه تست دوم خبر ندارم.
4	او در بیمارستان تحت نظر است و نحوه اطلاع رسانی شهرداری منطقه ۱۳ برای تکذیب این مسئله مورد برخورد قرار خواهد گرفت.
5	سه شنبه هفته گذشته جلسه شورایاران منطقه ۱۳ تهران بوده است که علاوه بر فرد مبتلا به کرونا، محسن هاشمی رئیس شورای شهر، احمد مسجدجامعی، حسینی میلانی از اعضای شورای شهر و برخی کارکنان شورای شهر حضور داشتند.
6	محسن هاشمی درباره این جلسه گفته است: رحمان زاده شهردار منطقه ۱۳ در جلسه ماسک بر صورت داشت و به من گفت آنفلوآنزا دارم و به دلیل این که در روز ۲۲ بهمن گشت زده ام دچار بیماری شده ام.
7	برخی منابع از قرنطینه خودخواسته محسن هاشمی در خانه اش خبر داده اند و گفته اند کسانی که به همراه او دیروز پای صندوق رای حاضر شدند هم در معرض خطر قرار دارند.
8	اقدامات فراگیر شهرداری تهرانمحمدی درباره اقدامات شهرداری تهران در خصوص مبارزه با همه گیری کرونا در تهران گفت: مهمترین مسئله رعایت بهداشت است و شهرداری تهران هم در زمینه جلب مشارکت مردم و آموزش مداوم به همه مردم در مراکز عمومی، اقدامات خود را انجام داده است.
9	مدیرکل روابط عمومی شهرداری تهران توضیح داد: علاوه بر آموزشهای عمومی، مسئله گندزدایی در وسایط حمل و نقل عمومی از جمله اتوبوسهای واحد، پله برقی و مترو به صورت شبانه انجام می شود.
10	گندزدایی و ضدعفونی کردن سامان سراهای شهرداری نیز به صورت روزانه انجام می شود.
11	سامانسراها به صورت ۲۴ ساعته فعالیت خواهد کرد زیرا افرادی که در این مراکز اقامت دارند، دارای مصرف مواد مخدر و بیماری های زمینه ای هستند، مدیریت خواهند شد تا به بیرون قرنطینه می شوند.
12	این مدیر شهرداری تهران گفت: با مجوز قضایی قرار شده در صورتی که مورد مشکوک در سامان سراها دیده شود، همانجا ایزوله و قرنطینه شوند.
13	همچنین پیشنهادهایی درباره تامین ماسک واصل شده که واقعیت این است در شرایط فعلی مقدور نیست و حتی الامکان گندزدایی و ضدعفونی را با توجه به ترتیبات مقرر انجام می دهیم.
14	همچنین آبخوری های مراکز مترو را تعطیل کردیم و اقدامات لازم برای ضدعفونی کردن میادین میوه و تره بار انجام میشود.
15	همچنین زباله عفونی بیمارستانها در سایت جدید به همراه آهک و سایر مواد گندزدا دفن می شوند و تخلیه زباله های شهر به صورت سریعتر انجام می شود.
16	آمادگی برای دفن فوتی های کرونامحمدی در ادامه گفت: سازمان بهشت زهرا اقدامات گسترده ای را برای تشییع و تدفین فوتی های مبتلا به کرونا تدارک دیده است.
17	محل دفن جداگانه ای تحت نظر دانشگاه علوم پزشکی در نظر گرفته شده است.
18	او ادامه داد: برای کاهش حضور مردم در ایستگاه ها تلاش شده است سرفاصله خطوط مترو و اتوبوسها کاهش یابد.
19	توصیه جدی داریم مردم از بلیت های الکترونیک استفاده کنند.
20	پیش بینی می کنیم افزایش تردد مردم در مترو یکی از منابع انتقال کرونا است.
21	این مقام شهرداری گفت: ما نمی توانیم درباره تعداد فوتی های مشکوک به کرونا اطلاع رسانی کنیم، چون مرجع اعلام این آمار، وزارت بهداشت است.
22	درباره رعایت تشریفات دفن اجساد مشکوک به کرونا صلاحیت اعلام آمار ندارم.
23	مدیرکل روابط عمومی شهرداری تهران درباره پیشنهادی در زمینه قرار دادن مواد ضدعفونی و دست شستن در اماکن عمومی گفت: ما اعلام آمادگی کردیم تا این مواد را قرار دهیم ولی تامین این مواد با دولت است.
24	طبق بخشنامه معاون شهرداری تهران تدارکاتی دیده شده است تا پرسنل از این مواد استفاده کنند و از امروز برخی اقدامات در سازمان شهرداری این کارهای عمومی را انجام می دهند ولی درباره چندین میلیون مسافر در مترو و اتوبوسرانی باید وزارت بهداشت به تشخیص و تامین این مواد برسد.
25	همچنین در سرویس های بهداشتی پارکها مواد ضدعفونی کننده و دستشویی به اندازه کافی توزیع می شود.
26	محمدی توضیح داد: هر مرکزی نمی تواند بیماران مشکوک به کرونا را بپذیرد و هر پزشکی حق ندارد آنها را ویزیت کند.
27	بیمارستان و پزشکان مجاز توسط وزارت بهداشت اعلام شده اند.
28	اداره کل بهداشت شهرداری وظیفه آموزشی در این باره دارد که به صورت گسترده در سراهای محلات کار خود را آغاز کرده اند.
29	همچنین در راستای اقدامات پیشگیرانه شهرداری تهران، معاونت حمل و نقل هم اعلام کرد کنفرانس مهندسی حمل و نقل و ترافیک را تا اطلاع ثانوی به تعویق انداخته است.
30	این مسئول توضیح داد: همچنین کلیه همایش ها در شهرداری تهران به تشخیص مراجع بالادستی لغو می شوند.
31	کلیه باشگاه ها و ورزشگاه های شهرداری فعلا به فعالیت خود ادامه می دهند ولی مقرر شد تا کلیه مراجعانی که دارای نشانه سرماخوردگی هستند با همکاری خودشان، ورزش نکنند.
