tabnak_data###علی دایی: من را رد صلاحیت کردند###https://www.tabnak.ir/fa/news/957778/علی-دایی-من-را-رد-صلاحیت-کردند###['ورزشی', 'ورزشی']###2020-02-09 08:14:00###۹۵۷۷۷۸###['علی دایی', 'سرمربی تیم ملی', 'رد صلاحیت', 'تیم ملی فوتبال', 'حراست', 'تابناک ورزشی']
1@@@2
1	دایی با بیان این که صلاحیتش برای حضور در رأس کادر فنی تیم ملی را وزارت ورزش رد کرده است، گفت: وقتی صلاحیت فردی مثل من را حراست رد می‌کند و نمی‌خواهند من در تیم ملی باشم، دیگر نمی‌دانم چه بگویم.
2	البته دلایل این رد صلاحیت را خودم می‌دانم.
3	به گزارش تابناک ورزشی، او در پاسخ به این سوال که آیا برای هدایت تیم ملی با فدراسیون فوتبال به توافق رسیده بود یا خیر، گفت: چند نفر از اعضای هیات رییسه فدراسیون فوتبال، با من صحبت کرده بودند اما توافقی نکردیم.
4	البته مخالف اصلی حضور من در تیم ملی، وزارت ورزش بود.
5	نهادهایی که باید صلاحیت من را تایید کنند، نهادهای اطلاعاتی رسمی کشور هستند که از فدراسیون فوتبال می‌خواهم از این نهادها صلاحیت من را بگیرند.
6	این مسائل دخیل نیست بلکه مسائل پشت پرده وجود دارد.
7	وی همچنین به عملکرد ویلموتس در تیم ملی فوتبال ایران اشاره کرد و گفت: ما دو بازی برابر هنک کنگ و کامبوج را با پیروزی پشت سر گذاشتیم که هر ملی ایرانی روی نیمکت بود، آن دو بازی را با پیروزی به پایان می‌رساند.
8	ما برای دو بازی برابر بحرین و عراق که با شکست هم روبه‌رو شد، ٣ میلیون یورو به ویلموتس دادیم.
9	چه کسی جوابگو است؟ الان هم که آمده، چه کسی پاسخگوی نتایج او است؟ وقتی نتایج خوبی کسب نشود، هر یک از اعضای هیات رییسه می‌خواهند بگویند که اسکوچیچ را آنها انتخاب نکردند.
10	متاسفانه فدراسیون فوتبال آزادی عمل ندارد و نمی‌تواند خودش مربی تیم ملی را انتخاب کند.
11	البته مسائل دیگر هم در انتخاب‌ها دخیل است که واقعا «واویلا» است.
12	آقایانی که خوردند و بردند، صلاحیت دارند اما، صلاحیت من را تایید نکردند.
13	این موضوع است که آدم را ناراحت می‌کند.
14	شاید اگر با فدراسیون فوتبال هم صحبت‌های نهایی را هم انجام می‌دادم، به توافق نمی‌رسیدیم اما این که می‌گویند صلاحیتت تایید نشد، فشار به آدم می‌آورد.
15	دایی با تاکید بر اینکه مربیان ایرانی زیادی توانایی نشستن روی نیمکت تیم ملی را داشتند، گفت: مربیان جوان و بزرگی داریم که خوب کار می‌کنند.
16	وقتی اسکوچیچ به عنوان اولین بازی، دیدار سایپا و پارس جنوبی را تماشا می‌کند باید بفهمیم چه کسانی در انتخاب او نقش داشتند.
17	در آینده خیلی مسائل اتفاق می‌افتد و گذشت زمان همه مسائل را روشن می‌کند.
18	زمانی من را از تیم ملی کنار گذاشتند و از روز اول گفتم رئیس جمهور من را از تیم ملی کنار گذاشت.
19	چون که او در بازی با عربستان می‌خواست به رختکن تیم ملی بیایید اما من اجازه ندادم.
20	رییس جمهور چرا باید به رختکن تیم ملی بیایید.
21	بعد از این اتفاق من را برکنار کردند.
22	بعدها هم دوستان فدراسیون گفتند رئیس جمهور وقت، علی دایی را برکنار کرد.
23	الان هم مشخص است چه اتفاقی رخ خواهد داد و زمان همه چیز را مشخص می‌کند.
