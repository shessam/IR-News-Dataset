tabnak_data###اعزام ده‌ها خودروی زرهی آمریکا از عراق به سوریه / جزئیاتی تازه از «دایره ایران» در طرح تحول ارتش اسرائیل/ ادامه پیشروی ارتش سوریه در حومه ادلب / تحرکات خطرناک آمریکایی‌ها در پایگاه عین الاسد###https://www.tabnak.ir/fa/news/959574/اعزام-ده‌ها-خودروی-زرهی-آمریکا-از-عراق-به-سوریه-جزئیاتی-تازه-از-دایره-ایران-در-طرح-تحول-ارتش-اسرائیل-ادامه-پیشروی-ارتش-سوریه-در-حومه-ادلب-تحرکات-خطرناک-آمریکایی‌ها-در-پایگاه-عین-الاسد###['صفحه نخست', 'بین\u200cالملل']###2020-02-17 08:00:00###۹۵۹۵۷۴###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا']
1@@@2
1	ادامه پیشروی ارتش سوریه در حومه ادلب، تحرکات خطرناک آمریکایی‌ها در پایگاه عین الاسد، بیانیه وزارت خارجه فرانسه درباره نشست ظریف و لودریان و جزئیاتی تازه از «دایره ایران» در طرح تحول ارتش اسرائیل، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به اعزام ده‌ها خودروی زرهی آمریکا از عراق به سوریه نیز اشاره کرد.
3	به گزارش «تابناک»؛ یک رسانه روسی روز یکشنبه مدعی اعزام ده‌ها خودروی زرهی آمریکا از عراق به سوریه شد.
4	به نوشته خبرگزاری «اسپوتنیک» با وجود ادعای آمریکا در زمینه خروج تدریجی نیروهایش از سوریه، این کشور به تازگی کاروانی از خودروهای زرهی خود را از عراق به استان نفت خیز «الحسکه» در شمال شرقی سوریه اعزام کرده است.
5	این منبع خبری با استناد به برخی پست‌های منتشره در «فیسبوک» از عزیمت دست کم ۵۵ خودروی زرهی، تانک و تجهیزات مهندسی از عراق به استان الحسکه خبر داد.
6	نیروهای آمریکا اوائل ماه جاری میلادی نیز ساخت یک پایگاه نظامی جدید را در استان الحسکه آغاز کردند تا از دسترسی نیروهای روسیه به میدان نفتی «رمیلان» ممانعت کنند.
7	«مارک اسپر» وزیر دفاع آمریکا نیز چندی قبل گفت که نیروهای آمریکایی، مسئولیت «حمایت» از میادین نفتی شرق سوریه را بر عهده خواهند داشت.
8	وی نیروهای سوریه و روسیه را تهدید کرد در صورت نزدیک شدن به میادین نفتی، با «پاسخ قاطع» آمریکا روبرو می‌شوند.
9	نماینده سوریه در سازمان ملل چندی قبل گفت که آمریکا چاه‌های نفت این کشور را اشغال کرده و درآمدهای ملت سوریه را در سایه سکوت شورای امنیت به یغما می‌برد.
10	ارتش سوریه کنترل روستای رکایا در شمال غرب خان شیخون در حومه ادلب را در دست گرفت.
11	نیروهای دولتی سوریه به پیشروی سریع خود در حومه حلب و ادلب ادامه داده و بعد از سیطره بر دانشکده پلیس در جنوب غرب حلب، کنترل مسیر حلب ادلب را به دست گرفتند.
12	رجب طیب اردوغان، رئیس‌جمهور ترکیه شنبه اعلام کرد، آنکارا امکان ندارد در قبال پیشروی ارتش سوریه ساکت بنشیند.
13	وی تأکید کرده که اگر ارتش سوریه تا قبل از پایان فوریه از ادلب عقب‌نشینی نکند با آن‌ها برخورد جدی خواهد کرد.
14	از سوی دیگر فعالان اعلام کردند تروریست‌های جبهه النصره به پایگاه‌های ارتش سوریه در غرب حلب با پشتیبانی ترکیه حمله کردند.
15	این حمله با انفجار یک خودروی بمب‌گذاری شده و همزمان با حمله توپخانه‌ای ترکیه به کفرحلب و میزناز آغاز شد.
16	شورشیان مدعی‌اند حمله النصره خسارات‌ زیادی به ارتش سوریه زده است.
17	کریمعلیوی، عضو کمیسیون امنیت و دفاع پارلمان عراق فاش کرد، آمریکایی‌ها بدون اجازه بغدادشروعبهاستقرارسامانه پاتریوت در پایگاهعینالاسددر استانالانبارکرده‌اند.
18	وی افزود:بر اساساطلاعاتی که به ما رسیده است، نیروهای آمریکایی محرمانه در حالاستقرارسامانه پاتریوت در پایگاهعینالاسددر استانالانباردر غرب کشور هستند.
19	علیویگفت: اینتحولخطرناکی است که نیازمندتحقیقاز سوی دولت است زیرا بغداد اجازه‌ای در این زمینه نداده است.
20	وب سایت وزارت خارجه فرانسه روز یکشنبه در بیانیه‌ای با اشاره به دیدارهای مختلف «ژان ایو لودریان» وزیر خارجه فرانسه در حاشیه کنفرانس امنیتی مونیخ، درباره دیدار او با «محمدجواد ظریف» وزیر امور خارجه ایران گفت: در این دیدار لودریان عزم فرانسه را برای کاهش تنش‌ها در منطقه خلیج فارس اعلام کرد.
21	لودریان در این دیدار از آنچه از آن به عنوان نقض تعهدات هسته‌ای از سوی ایران نام برد، ابراز نگرانی کرد.
22	در بیانیه وزارت خارجه فرانسه همچنین آمده لودریان در دیدار با ظریف به اتباع بازداشت شده این کشور در ایران پرداخته است.
23	در این دیدار که در حاشیه کنفرانس امنیتی مونیخ برگزار شد، وزیر امور خارجه ایران روز گذشته در دیدار با همتای فرانسوی خود، بر ضرورت بازگشت اروپا به «انجام تعهدات ذیل برجام» به عنوان تنها راه صحیح حل مشکلات تأکید کرد.
24	ظریف با یادآوری و برشمردن تعهدات انجام نشده اروپا در برجام تأکید کرد: مسیری که اروپا در پیش گرفته‌، کمکی به حل مشکلات نمی کند و تنها راه درست، بازگشت اروپا به انجام تعهدات ذیل برجام است.
25	«اویو کوخاوی» رئیس ستاد کل نیروهای مسلح رژیم صهیونیستی، روز پنج‌شنبه از طرحی پنج ساله برای تقویت توان ارتش این رژیم رونمایی کرد.
26	رسانه‌های صهیونیستی امروز جزئیات بیشتری از این طرح که بخشی از آن به مقابله با ایران اختصاص یافته، منتشر کرده‌اند.
27	به نوشته روزنامه «اسرائیل هیوم»، بر اساس طرح «مومنتوم» (عبری: «تنوفا»، به معنی شتاب) که سالانه ۳۰ میلیارد شکل (۸.
28	۷۵ میلیارد دلار) برای آن بودجه در نظر گرفته شده، تل‌آویو قصد دارد با تکیه بر فناوری‌های جدید، توان هوایی، دریایی، زمینی، سایبری و اطلاعاتی ارتش خود را به میزان قابل توجهی افزایش دهد.
29	در بخشی از این طرح پیش‌بینی شده است، واحد «یگان عمق» ارتش رژیم صهیونیستی که بر جنگ‌های در مسافت دور متمرکز است، به «دایره ایران» تغییر نام داده و اختصاصی بر مقابله با «تهدیدات جمهوری اسلامی ایران» تمرکز کند.
30	در این طرح در مورد دایره ایران، عنوان شده است که این اداره تازه «رصد، تاکتیک‌ها و راهبردهای مقابله‌ای و برنامه‌ریزی عملیات‌ مربوط به برنامه هسته‌ای ایران و حضور نظامی ایران در سوریه» را از «جمله در زمینه‌های سایبری و ماهواره‌ای» بر عهده خواهد داشت.
31	بر اساس این طرح، رژیم صهیونیستی باید تعداد پهپادها، موشک‌های جدید، خودروهای زرهی، سامانه‌های پدافندی، بالگردها و کشتی‌های خود را به میزان قابل ملاحظه‌ای افزایش داده و برخی از تجهیزات قدیمی خود را کنار بگذارد.
32	به نوشته پایگاه «تایمز اسرائیل» بخشی از بودجه این طرح از محل کمک سالانه ۳.
33	۸ میلیارد دلاری آمریکا به رژیم صهیونیستی تأمین می‌شود.
34	این طرح در حالی ارائه شده که رژیم صهیونیستی به دلیل ناکامی این رژیم در تشکیل کابینه تازه با بحران سیاسی روبه روست و قرار است چند هفته دیگر برای سومین بار انتخابات پارلمانی برگزار کند.
35	با وجود این، کوخاوی با بیان اینکه تل‌آویو با تهدیدات متعددی روبه روست، گفت: این تهدیدات «منتظر اسرائیل نمی‌مانند» تا بحران سیاسی‌اش را حل کند.
36	کوخاوی مدعی شد، با اجرای این طرح توسعه، ارتش رژیم صهیونیستی به مراتب «سریع‌تر، دقیق‌تر و مرگ‌آورتر» می‌شود.
37	طرح تنوفا از سوی «نفتالی بنت» وزیر جنگ رژیم صهیونیستی به تأیید رسیده و به «بنیامین نتانیاهو» نخست‌وزیر این رژیم ارائه شده است.
38	قرار است نتانیاهو هفته آینده این طرح را برای تصویب نهایی به کابینه اسرائیل ببرد.
39	بنت گفته که این برنامه «این امکان را به ارتش می‌دهد تا سریع‌تر، شدیدتر و با ظرفیت تخریبی بیشتری به دشمن حمله و در نتیجه بر دشمن غلبه کرده و به پیروزی دست یابد.
40	»به گفته وی، این طرح «پیروزی را در صدر اولویت‌ها» قرار می‌دهد.
41	پایگاه تایمز اسرائیل هم با بیان اینکه ایران و حزب‌الله اهداف اصلی این طرح هستند، نوشته که تنوفا به دنبال آن است که ارتش اسرائیل در هر نبردی در سریع‌ترین زمان ممکن به پیروزی دست یابد، چون هرچه درگیری طولانی‌تر شود، این تصور که تل‌آویو در نبرد شکست خورده، بیش از پیش غالب می‌شود.
42	بنا بر این گزارش، اجرای بخش‌هایی از این طرح پیش از این آغاز شده است، اما موارد اصلی آن در ماه‌های آینده اجرایی خواهد شد و پنج سال ادامه خواهد یافت.
43	هرچند این طرح و جزئیات مربوط به نحوه شکل‌گیری و عملکرد دایره ایران نهایی نشده، روزنامه «جروزالم‌پست» گزارش داده که کوخاوی از حالا یک ژنرال را به عنوان فرمانده دایره ایران منصوب کرده؛ نام فرمانده این واحد رسانه‌ای نشده است.
44	پیش از این هم نتانیاهو گفته بود که قصد دارد برای مقابله با «تهدید موشک‌های کروز ایران»، طرحی به کابینه ارائه کند که بودجه مشخصی را برای ایجاد یک سپر دفاعی تازه با هدف مقابله با حملات احتمالی ایران به وسیله موشک‌های کروز، تخصیص دهد.
