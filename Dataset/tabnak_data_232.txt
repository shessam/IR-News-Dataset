tabnak_data###عیدی یک میلیون و ۲۰۰ هزار تومانی کارکنان دولت###https://www.tabnak.ir/fa/news/954763/عیدی-یک-میلیون-و-۲۰۰-هزار-تومانی-کارکنان-دولت###['اقتصادی', 'داخلی']###2020-01-27 00:57:00###۹۵۴۷۶۳###['عیدی', 'کارکنان دولت', 'محمدباقر نوبخت']
5
1	رئیس سازمان برنامه و بودجه از پرداخت عیدی یک میلیون و ۲۰۰ هزار تومانی کارکنان و بازنشستگان دولت با حقوق بهمن ماه خبر داد.
2	به گزارشمهر، محمدباقر نوبخت در گفتگوی تلفنی با بخش خبری ساعت ۲۱ سیما دربارهمصوبه هیأت وزیران برای میزان حقوق پایان سال کارکنان دولتاظهار داشت: طبق ماده ۷۵ قانون مدیریت خدمات کشوری که عیدی هر سال را بر مبنای ۵ هزار امتیاز به تصویب هیأت وزیران موکول کرد، در جلسه عصر امروز یک میلیون ۲۰۰ هزار تومان برای تمام کارکنان و بازنشستگان دولتی در نظر گرفته شد و به تصویب هیأت وزیران رسید.
3	وی با اشاره به اعلام خبر میزان عیدی یک میلیون و ۱۰۰ هزار تومانی از سوی پایگاه اطلاع رسانی دولت گفت: این رقم اعلام شده به دلیل اشتباه تایپی بوده است.
4	البته با توجه به اینکه عیدی بر مبنای ۵ هزار امتیاز محاسبه شده، میزان آن تقریباً حدود یک میلیون و ۱۰۰ هزار تومان بود اما با عنایت به اینکه میزان رشد حقوق در سال جاری ۲۰ درصد در نظر گرفته شده بود، هیئت وزیران نیز بر مبنای همین میزان افزایش، میزان عیدی را یک میلیون و ۲۰۰ هزار تومان در نظر گرفت.
5	رئیس سازمان برنامه و بودجه گفت: عیدی پایان سال کارکنان و بازنشستگان دولت انشاالله در پایان بهمن ماه به حساب آنها واریز می‌شود.
