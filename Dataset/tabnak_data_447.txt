tabnak_data###از «اعطای امتیاز خط آهن بندر خرمشهر به انگلستان» تا «مهلت 4 ماهه رهبر انقلاب برای اصلاح ساختاری»###https://www.tabnak.ir/fa/news/957162/از-اعطای-امتیاز-خط-آهن-بندر-خرمشهر-به-انگلستان-تا-مهلت-4-ماهه-رهبر-انقلاب-برای-اصلاح-ساختاری###['اقتصادی', 'داخلی']###2020-02-06 08:05:00###۹۵۷۱۶۲###['اقتصاد در گذر زمان', 'تاریخ اقتصاد', 'اقتصاد ایران', 'اصلاحات ساختاری', 'بودجه', 'طلا', 'دلارهای نفتی']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی هفدهمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	17 بهمن 1291، امتياز خط آهن بندر خرمشهر تا خرم‌آباد در غياب مجلس به انگلستان واگذار شد.
4	17 بهمن 1332، "تور گيلد ريبر" كارشناس نفتي بانك بين المللي كه به عنوان مشاور نفتي دولت ايران استخدام شده است وارد تهران شد.
5	17 بهمن 1357، در این روز در حوزه اقتصاد یکی از اخبار مهم به فعالیت صراف ‌های فرصت ‌طلب در تبدیل ریال به ارزهای عمده باز می‌گردد.
6	طبق این خبر با کاهش ارزش ریال "مبالغ هنگفتی از ریال ‌های ایران که در داخل کشور تبدیل به ارز نشده است، به وسیله گروهی خارج و در آلمان غربی توسط صرافی ‌ها و واسطه ‌های حرفه ‌ای و فرصت طلب تبدیل به مارک و آن ‌هم در حد بسیار نامطلوب می ‌شود".
7	17 بهمن 1366، سران سه قوه در نامه ‌اي به امام ‌خميني (ره) خواستار تشكيل مجمع تشخيص مصلحت نظام شدند.
8	اين درخواست با موافقت امام مواجه و شوراي مزبور تشكيل شد.
9	17 بهمن 1389، رییس دفتر رییس‌جمهور از طرح ادغام وزارت راه با وزارت مسکن خبر داد و گفت: قرار بود این ادغام پس از عید نوروز انجام شود.
10	17 بهمن 1390، رییس ‌جمهور آمریکا دستورالعمل اجرایی برای اعمال تحریم ‌های یک ‌جانبه دیگری علیه ایران را در ادامه سیاست‌ های خصمانه خود علیه ملت و نظام جمهوری اسلامی ابلاغ کرد.
11	بر این اساس، اوباما با صدور دستور بلوکه دارایی ‌های خارجی ایران از جمله دارایی ‌های بانکی مدعی شد این اقدام برای جلوگیری از ادامه فعالیت های مالی و تجاری ایران ضروری است.
12	17 بهمن 1391، نمایندگان مجلس در تلاش برای مهار سفته بازی در بازار ارز و برخورد با اخلالگران ارزی، به فوریت طرحی رای دادند که در صورت تصویب نهایی، مجازات ‌هایی سختگیرانه را برای اخلال در بازار ارز از طریق «معاملات صوری ارز، سلف فروشی، انجام مبادلات ارزی خارج از شبکه قانونی و قاچاق» تعیین می‌ کند؛ مجازات ‌هایی شامل جزای نقدی، حبس (تا ۲۵ سال) و در موارد خاص مجازات مفسد فی الارض.
13	17 بهمن 1394، «مداخله و گسترش بیش از حد دولت در اقتصاد» و «استفاده از دلارهای نفتی در دوران رونق اقتصادی» به‌ عنوان دو عامل مرگ کسب ‌و ‌کارها در ایران معرفی شدند.
14	17 بهمن 1395، دو نهاد بین ‌المللی با انتشار گزارشی کشورهای چین، آمریکا و آلمان را به ترتیب، سه قدرت صنعتی حال حاضر اقتصاد جهان معرفی کردند.
15	براساس ارزیابی صورت‌گرفته این سه کشور موقعیت خود را تا سال ۲۰۲۰ نیز حفظ می ‌کنند؛ با این تفاوت که احتمال جا به ‌جایی جایگاه چین و آمریکا وجود دارد.
16	17 بهمن 1396، شورای جهانی طلا اعلام کرد در سال ۲۰۱۷ ایران با افزایش ۱۲ درصدی، میزان خرید طلا و جواهرات خود را به ۴/ ۴۵ تن رسانده است.
17	این بیشترین میزان خرید طلا و جواهرات ایران از سال ۲۰۱۳ تاکنون بوده است.
18	17 بهمن 1397، علی لاریجانی رئیس مجلس از دستور رهبر معظم انقلاب برای اصلاح ساختار کشور، طی چهار ماه آینده خبر داد.
19	منابع: موسسه مطالعات و پژوهش های سیاسی و روزنامه دنیای اقتصاد
