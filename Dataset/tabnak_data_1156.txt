tabnak_data###اوضاع یک کانون اولیه «کرونا» در چین به حالت عادی بازمی‌گردد###https://www.tabnak.ir/fa/news/964978/اوضاع-یک-کانون-اولیه-کرونا-در-چین-به-حالت-عادی-بازمی‌گردد###[]###2020-03-10 17:45:00###۹۶۴۹۷۸###['چین', 'کرونا', 'قرنطینه']
1
1	اوضاع در شهر «کیانجیاگ» در استان هوبی چین به عنوان یکی از کانون‌های اولیه شیوع کرونا در حال بازگشت به شرایط عادی است.
2	به گزارش خبرگزاری مهر به نقل از تلویزیون دولتی چین، مقامات شهر «کیانجیانگ» در استان هوبی چین اعلام کرده‌اند که به زودی و طی روزهای آتی اوضاع این شهر به حالت عادی بازخواهد گشت.
3	در این ارتباط گفته شده که ایست‌های بازرسی و پزشکی در این شهر طی چند روز آتی برچیده خواهند شد، حمل و نقل عمومی به شرایط عادی بازخواهد گشت و شرکت‌ها کار و تولیدات خود را از سر خواهند گرفت.
4	شهر کیانجیانگ با جمعیت بیش از یک میلیونی خود، یکی از کانون‌های اولیه و اصلی شیوع کرونا در استان هوبی چین به شمار می‌رود و طی نزدیک به دو ماه گذشته در شرایط قرنطینه کامل به سر برده بود.
5	امروز همچنین همزمان با کاهش آمار مبتلایان و تلفات کرونا در چین، یک پایگاه خبری وابسته به مقام‌های دولتی چین خبر داد، همه بیمارستان‌ها و مراکز درمانی موقتی در شهر ووهان که برای مقابله با ویروس کرونا ایجاد شده بودند، بسته شده‌اند.
