tabnak_data###اعلام حالت فوق‌العاده در لیبی برای مقابله با کرونا###https://www.tabnak.ir/fa/news/966082/اعلام-حالت-فوق‌العاده-در-لیبی-برای-مقابله-با-کرونا###[]###2020-03-15 19:13:00###۹۶۶۰۸۲###['لیبی', 'کرونا', 'حالت فوق العاده']
1
1	نخست‌وزیر دولت وفاق ملی لیبی در پی شیوع ویروس کرونا، در این کشور حالت فوق‌العاده اعلام کرد.
2	به گزارش ایسنا، به نقل از سایت شبکه روسیا الیوم، فائز السراج، نخست‌وزیر دولت وفاق ملی لیبی در سخنانی به منظور پیشگیری از گسترش کرونا در این کشور وضعیت فوق‌العاده اعلام کرد.
3	وی همچنین از بسته شدن تمامی گذرگاه‌های دریایی و هوایی این کشور از فردا (دوشنبه) خبر داد.
4	السراج در ادامه گفت که تمامی مدارس به مدت دو هفته تعطیل شده و مسابقات ورزشی نیز به حالت تعلیق درآمده‌اند.
5	دولت وفاق لیبی پیش از این دربیانیه‌ای اعلام کرده بود که تاکنون هیچ موردی در خصوص ابتلای شهروندان لیبیایی به ویروس کرونا گزارش نشده‌ است.
