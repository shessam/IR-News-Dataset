roozno_data###حرم مطهر رضوی مملو از زائر؛ در قم و مشهد چه خبر است؟###http://roozno.com//fa/news/416255/حرم-مطهر-رضوی-مملو-از-زائر-در-قم-و-مشهد-چه-خبر-است###[]###2020-03-01 14:40:00###۴۱۶۲۵۵###['زائر', 'قم و مشهد']
1@@@2
1	علی‌رغم اطلاع‌رسانی‌های مکرر حرم مطهر رضوی مملو از زائر می‌باشد.
2	همچنین در قم، عده‌ای هنوز ویروس کرونا را جدی نگرفته‌اند و با رفت‌وآمد‌های زیاد در خیابان‌ها و حتی برگزاری تجمعات برخلاف توصیه‌های ستاد ملی مقابله با کرونا عمل می‌کنند.
3	به گزارش روز نو :از مشهد خبر می‌رسد در داروخانه‌ها و مراکز فروش تجهیزات پزشکی این شهر هیچگونه ماسک و مواد ضدعفونی‌کننده وجود ندارد و فروشندگان با نصب دست‌نوشته‌هایی از مردم خواسته‌اند در این خصوص سؤال نکنند.
4	به گزارش آفتاب‌نیوز؛ انتظار اینست که مسئولین قبل از اینکه این شهر به کرونا آلوده شود هرچه سریعتر این محصولات را به مشهد برسانند.
5	همچنین علی‌رغم اطلاع‌رسانی‌های مکرر حرم مطهر رضوی مملو از زائر می‌باشد که برای جلوگیری از شیوع بیماری کرونا لازم است در این زمینه هم تدابیری اندیشیده شود.
6	حرم مطهر رضوی مملو از زائر؛ در قم و مشهد چه خبر است؟به نوشته روزنامه جمهوری اسلامی، همچنین در قم، عده‌ای هنوز ویروس کرونا را جدی نگرفته‌اند و با رفت‌وآمد‌های زیاد در خیابان‌ها و حتی برگزاری تجمعات برخلاف توصیه‌های ستاد ملی مقابله با کرونا عمل می‌کنند.
7	قائم مقام دانشگاه علوم پزشکی قم می‌گوید از روز یکشنبه (امروز) از خروج افراد مشکوک به کرونا از شهر قم جلوگیری می‌شود.
8	به گفته وی، همکاران دانشگاه علوم پزشکی قم در خروجی‌های شهر قم مستقر و با تب‌سنج، افراد را کنترل خواهند کرد و از خروج افراد دارای علائم کرونا جلوگیری خواهد شد و این قبیل افراد، قرنطینه خواهند شد.
9	در قم چه خبر است؟روزنامه شرق نیز در گزارشی از وضعیت قم نوشته است: اگر در سال‌های اخیر با بلایای طبیعی دست‌و پنجه نرم می‌کردیم که بلافاصله بعد از وقوع، سیل همدلی‌ها را به‌سوی مناطق مصیبت‌زده در‌پی داشت، در جدیدترین نسخه مصیبتی که در حال تجربه آن هستیم شاهد مردم‌گریزی از مردم مصیبت‌زده هستیم.
10	دیگر مثل سیل لرستان و زلزله کرمانشاه خبری از وانت‌وانت اقلام جمع‌آوری‌شده ازسوی مردم برای اعزام به شهر‌های مصیبت‌زده نیست و اغلب مردم سعی می‌کنند خودشان را از محل حادثه دور کنند.
11	این وضعیتی است که قم و چند شهر که سطح بالایی از درگیری با کرونا را دارند، با آن دست به گریبان‌اند.
12	قم اولین استانی بود که ابتلای به کرونا در آن رؤیت شد و بعد از گذشت بیش از ۱۰روز، این استان در کنار تهران بالاترین سطح درگیری را با این بیماری دارد.
13	اما در این روز‌ها بیشترین اخباری که از قم به گوش می‌رسد، اختلاف نظر بر سر مسئله تعطیلی اماکن مذهبی و برگزارنکردن رویداد‌های مذهبی است؛ چنانکه شورای تأمین استان قم با برگزاری نماز جماعت در این استان مخالفت کرده بود، اما همچنان ویدئو‌هایی در شبکه‌های مجازی دست‌به‌دست می‌شود که عده‌ای در حرم حضرت معصومه (س) در حال اقامه نماز هستند و این تصمیمات را اشتباه می‌دانند.
14	همچنین در‌حالی‌که نماز جمعه در شهر‌هایی مانند تهران و اصفهان و تبریز در این هفته برگزار نشده در قم که بالاترین سطح درگیری با این بیماری را دارد، روز جمعه عده‌ای پشت محل نماز جمعه نمازشان را اقامه کردند.
15	اما با کنار‌گذاشتن این دست اخبار که مورد توجه رسانه‌هاست، بد نیست نگاهی به جریان زندگی عادی در قم بیندازیم.
16	عباس که در شهرک شکوهیه در حاشیه قم کار می‌کند بزرگ‌ترین معزل این ۱۰ روز درگیری با کرونا در قم را شایعات و جریان نادرست اطلاع‌رسانی می‌داند.
17	او می‌گوید که وقتی با همکارانش در شهرک شکوهیه و دور از مرکز شهر مشغول کار هستند مدام از‌طریق اطلاع‌رسانی از شبکه‌های مجازی اخباری می‌شنود که آن‌ها را نگران می‌کند و می‌خواهند زودتر به خانه برگردند تا از اوضاع با خبر شوند.
18	البته مدیریت مجموعه آن‌ها در این مدت بالاترین همکاری را با آن‌ها داشته و با بیشتر درخواست‌های مرخصی موافقت کرده و همچنین اعلام کرده که کسانی که علائم بیماری دارند می‌توانند بدون نگرانی به محل کار نیایند.
19	عباس همچنین درباره آمار‌های ابتلا در شهر می‌گوید که شایعات می‌گوید متوسط ۱۰ نفر در بیمارستان‌های قم فوت می‌کنند و آمار رسمی می‌گوید از ابتدای ابتلا تا کنون چیزی نزدیک به هفت نفر در قم فوت کرده اند که من نمی‌دانم باید به کدام‌یک از این‌ها اعتماد کنم.
20	با این حال آنچنان که خودم پیگیری کردم سه نفر را در میان آشنایان و همکارانم می‌شناسم که در یک هفته گذشته بر‌اثر بیماری کرونا فوت کرده اند.
21	یکی از آن‌ها کارمند یکی از بانک‌های قم بود که در راهپیمایی ۲۲ بهمن شرکت داشت و بعد از راهپیمایی با علائم بیماری مواجه شد، اما ماجرا را جدی نگرفت تا اینکه با اعلام رسمی شیوع بیماری و همچنین وخامت حال خودش به بیمارستان مراجعه کرد که به‌دلیل پر‌بودن ظرفیت بیمارستان پذیرفته نشد و جان باخت.
22	عباس همچنین سری به قبرستان بهشت معصومه قم زده است.
23	جایی که در میان قمی‌ها مشهور شده تنها قبرستانی است که به دفن فوتی‌های ناشی از کرونا اختصاص یافته است.
24	او می‌گوید در صحبت با کارکنان بهشت معصومه متوجه شده دو قطعه برای دفن بیماران کرونایی در نظر گرفته شده که قطعه ۷۴ یکی از آن‌ها است.
25	اسماعیل یکی دیگر از اهالی شهر قم است که این روز‌ها به‌شدت نگران شیوع بیماری کرونا است.
26	او بیشتر از همه‌چیز نگران پدر و مادر خودش است که از بیماری زمینه‌ای رنج می‌برند و ابتلا به کرونا برای آن‌ها بسیار خطرناک به نظر می‌رسد.
27	اسماعیل می‌گوید این روز‌ها بیشتر در خانه است و وظیفه تأمین مواد غذایی خانواده خودش و پدر و مادرش را هم برعهده دارد.
28	با این حال، در این مدت به‌دلیل شنیدن مدام اخباری درباره ابتلای اطرافیان نزدیکانش به کرونا و همچنین اخبار مرگ‌و‌میری که روزانه از آن مطلع می‌شود، به‌شدت نگران است.
29	محمد یکی دیگر از اهالی شهر قم است که معتقد است بخش زیادی از مردم در قم ماجرای کرونا را در روز‌های اول جدی نگرفته بودند.
30	او می‌گوید در روز انتخابات خیلی‌ها شیوع خبر کرونا را نه یک ماجرای واقعی که بیشتر ناشی از دعوا‌های سیاسی می‌دانستند و به همین دلیل چندان جدی با آن برخورد نکردند.
31	همین مسئله شاید در گسترش شدید آن در روز‌های اولیه مؤثر بود.
32	با این حال، اکنون به نظر می‌رسد در قم با مسئله جدی‌تر برخورد می‌شود.
33	در سراسر شهر بیلبورد‌های مختلف اطلاع‌رسانی درباره کرونا نصب شده است.
34	در چند روز گذشته بسته‌های بهداشتی همراه با نامه وزیر بهداشت در خانه‌ها توزیع شد.
35	همچنین تصاویری از عملیات ضدعفونی‌کردن شهر با ماشین‌های شهرداری منتشر شده که نشان می‌دهد تمهیدات جدی‌تری برای سلامت مردم شهر قم در نظر گرفته شده است.
36	اما همچنان قرنطینه این شهر موضوعی است که درخواست افکار عمومی است و مورد مخالفت مسئولان کشور.
37	مصطفی یکی‌دیگر از اهالی قم است که با فرزند و همسرش سال‌هاست در این شهر زندگی می‌کند.
38	او در کنار روایت‌های متعددی که از درگیری با این بیماری در چند روز اخیر دارد، از رفتار اهالی سایر نقاط ایران با قمی‌ها شکایت دارد و معتقد است قمی‌ها از همدردی نه‌چندان درخور سایر هموطن‌ها کمی دلگیرند و در‌حالی‌که مردم شهر با مصیبتی دردآور دست‌و‌پنجه نرم می‌کنند، به جای اینکه از سایر هموطنان همدردی ببینند بیشتر نیش و کنایه می‌شنوند.
39	او همچنین می‌گوید البته شاید این خاصیت کروناست که باعث شده بر خلاف بلایایی همچون سیل و زلزله همه از مردم مصیبت‌زده گریزان هستند.
