roozno_data###بانک مرکزی ۱۰ رسته شغلی آسیب‌دیده از کرونا را اعلام کرد+اسامی###http://roozno.com//fa/news/418453/بانک-مرکزی-۱۰-رسته-شغلی-آسیب‌دیده-از-کرونا-را-اعلام-کرد-اسامی###[]###2020-03-15 14:37:00###۴۱۸۴۵۳###['بانک مرکزی', 'کرونا']
1
1	بانک مرکزی مصادیق بخش‌ها و رسته‌های کسب و کارهایی که به طور مستقیم از بیماری کرونا دچار بیشترین آسیب شده‌اند را اعلام کرد.
2	به گزارش روز نو :بخشنامه بانک مرکزی درباره مصادیق بخش‌ها و رسته‌های کسب و کارهایی که به طور مستقیم از بیماری کرونا دچار بیشترین آسیب شده‌اند، پس از مصوبه شورای پول و اعتبار در خصوص مساعدت به صاحبان کسب و کارهایی که به دلیل شرایط ناشی از شیوع ویروس کرونا در کسب و کار خود با مشکلاتی مواجه شده اند، ابلاغ شده است.
3	این بخشنامه جهت اطلاع مدیران عامل بانک های دولتی، غیردولتی، شرکت دولتی پست بانک، موسسات اعتباری غیر بانکی و بانک مشترک ایران ونزوئلا ارسال شده است.
4	بانک مرکزی ۱۰ رسته شغلی آسیب‌دیده از کرونا را اعلام کرد+اسامیبر این اساس، مراکز تولید و توزیع غذاهای آماده اعم از رستوران‌ها، بوفه‌ها، طباخی، تالارهای پذیرایی، قهوه خانه‌ها، اغذیه فروشی‌ها (و موارد مشابه به تشخیص وزارت صنعت، معدن و تجارت) به عنوان یکی از گروه های شغلی آسیب دیده از کرونا به شمار می روند.
5	مراکز مربوط به گردشگری شامل هتل‌ها، هتل آپارتمان‌ها، مجتمع های جهانگردی و گردشگری، مهمانپذیرها مهمانسراها، مسافرخانه ها، زائرسراها، مراکز بوم گردی، مراکز اقامتی و پذیرایی و تفریحی و خدماتی بین راهی و موارد مشابه به تشخیص وزارت میراث فرهنگی، گردشگری و صنایع دستی نیز جزو این گروه ها هستند.
6	از دیگر گروه های شغلی آسیب دیده می توان به حمل و نقل عمومی مسافر درون شهری و برون شهری اعم از هوایی، جاده ای، ریلی و دریایی، دفاتر خدمات مسافرتی و گردشگری، مراکز تولید و توزیع پوشاک و مراکز تولید و توزیع کیف و کفش اشاره کرد.
7	همچنین مراکز توزیع آجیل، خشکبار، قنادی، بستنی و آبمیوه، مراکز و مجتمع های ورزشی و تفریحی، مراکز و مجتمع های فرهنگی و آموزشی و مراکز تولید، توزیع و فروش صنایع دستی نیز به عنوان رسته های شغلی محسوب شده اند که بیشترین آسیب را از کرونا دیده اند.
