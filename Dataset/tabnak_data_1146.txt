tabnak_data###چگونه ماسک پارچه ای درست کنیم؟###https://www.tabnak.ir/fa/news/964884/چگونه-ماسک-پارچه-ای-درست-کنیم###['اجتماعی', 'اجتماعی']###2020-03-10 13:02:00###۹۶۴۸۸۴###['ساخت ماسک پارچه ای', 'ماسک پارچه ای', 'آموزش ساخت ماسک']
1@@@2
1	این روز‌ها با شیوع بیماری کرونا در کشور و لزوم رعایت بهداشت فردی و نکات مهم جهت جلوگیری از ابتلا به این ویروس باعث شده است که استفاده از ماسک‌های تنفسی افزایش یابد.
2	اگر مقالهعلائم بیماری کرونا چیسترا مطالعه کرده باشید، می‌دانید که ماسک‌های تنفسی جهت جلوگیری از انتقال بیماری به سایر افراد گزینه مناسبی هستند.
3	به گزارش «تابناک»، با وجود لزوم استفاده از ماسک‌های تنفسی به ویژه برای افرادی که به این ویروس مبتلا هستند، به دلایل متعددی عرضه ماسک‌های تنفسی به شدت کاهش یافته و در برخی مناطق به طور کلی در دسترس نمی‌باشد.
4	اگر خرید ماسک برایتان امکان پذیر نیست با مطالعه این متن می‌توانید به راحتی برای خود یا اطرافیان ماسک تنفسی تهیه کنید.
5	پیش از اینکه آموزش ساخت ماسک را شروع کنیم این نکته را یادآور شویم که این ماسک‌ها جایگزینی برای ماسک‌های بهداشتی محسوب نمی‌شود.
6	یکی از موثرترین راه‌ها برای جلوگیری از ابتلا به بیماری‌های ویروسی استفاده از ماسک‌های تنفسی می‌باشد، اما اگر دسترسی به این نوع ماسک‌ها به هیچ عنوان امکان پذیر نیست، ماسک‌های پارچه‌ای می‌توانند گزینه مناسبی باشند.
7	پارچه کتان یا نخی ضخیم در ابعاد ۳۰ در ۱۵ سانتی متر برای پارچه اصلی ماسکپارچه کتان یا پنبه‌ای و یا فلانل با ابعاد ۱۵ در ۲۶ سانتی متر برای پارچه آستر ماسککش گرد به طول ۴۰ سانتی مترنخسوزنسنجاقکاغذ و مداداولین قدم برای تهیه ماسک تنفسی کشیدن الگوی دوخت ماسک است.
8	با توجه به تصویر زیر بر روی یک کاغذ الگو دوخت را بکشید.
9	به این نکته توجه داشته باشید که هنگام کشیدن الگو از هر طرف حدود نیم سانتی متر جای دوخت قرار دهید.
10	پس از اینکه الگو را کشیدید آن را با قیچی ببرید.
11	پارچه اصلی ماسک را تا کنید به شکلی که دو طرف آن بر روی هم قرار بگیرد.
12	الگو را بر روی پارچه قرار دهید و سنجاق کنید.
13	اکنون تمام قسمت‌های پارچه را به جز قسمتی که کنار گوش قرار می‌گیرد با حاشیه نیم سانت ببرید.
14	کاغذ را بین دو لایه قرار دهید و با یک ابزار مناسب خطوط دوخت را بر روی پارچه بکشید.
15	الگو و سنجاق‌ها را از پارچه جدا کنید.
16	حالا پارچه برای دوخت آماده است.
17	تمام مراحل قبل را برای پارچه آستر ماسک انجام دهید.
18	پارچه اصلی ماسک را که در مراحل قبل برای دوخت آماده کردید را برگردانید به شکلی که هر دو طرف آن بر روی هم قرار بگیرند سپس خط وسط پارچه (یا خط وسط ماسک) را بدوزید.
19	پارچه اصلی رو از قسمتی که دوخته شده به سمت بیرون فشار دهید.
20	پارچه را برگردانید.
21	پارچه آستر را که در مراحل قبلی به همین شیوه آماده کردید را بر روی پارچه قرار دهید.
22	دقت کنید که درز وسط هر دو پارچه بر روی هم قرار بگیرند.
23	سپس خطوط بالایی و پایینی پارچه‌ها را به هم بدوزید.
24	ماسک را برگردانید و درز میانی آن را فشار دهید تا برجستگی ماسک بیرون بیاید.
25	مطابق شکل زیر لبه پارچه را حدود ۶ میلی متر تا کنید و سپس این لبه را مجددا ۶ میلی متر دیگر تا بزنید.
26	قسمت تا شده را از بالا تا پایین به هم بدوزید.
27	برای اطمینان بیشتر دو سر خط را نیز چند کوک بزنید تا دوخت باز نشود.
28	حالا نوبت به کش ماسک است.
29	۱۵ تا ۲۰ سانتی متر از کش را ببرید و آن را بین قسمتی که در مرحله پیش دوختید عبور دهید.
30	انتهای کش را به هم گره بزنید.
31	سه مرحله قبل را برای سمت دیگر ماسک تکرار کنید.
32	حالا ماسک آماده است.
33	می‌توانید از آن استفاده کنید.
