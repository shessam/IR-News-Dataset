tabnak_data###دستور رئیس جمهور به وزیر بهداشت برای مقابله و پیشگیری از بیماری کرونا###https://www.tabnak.ir/fa/news/961183/دستور-رئیس-جمهور-به-وزیر-بهداشت-برای-مقابله-و-پیشگیری-از-بیماری-کرونا###['اجتماعی', 'اجتماعی']###2020-02-23 15:26:00###۹۶۱۱۸۳###['دستور', 'رئیس جمهور', 'روحانی', 'مقابله', 'پیشگیری', 'کرونا', 'وزیر بهداشت', 'ویروس کرونا']
1
1	رئیس جمهور که پیش از این به وزیر بهداشت، درمان و آموزش پزشکی دستور تشکیل ستاد ملی مدیریت بیماری کرونا را داده بود، با صدور حکم و ابلاغ جدیدی به وی ماموریت داد تا ضمن تشکیل جلسات مستمر این ستاد، از تمام توان مجموعه‌های ذی‌ربط به منظور کمک به جلوگیری از شیوع و ریشه‌کنی هر چه سریع‌تر این بیماری بهره گرفته و به طور مستمر به وی گزارش دهد.
2	بسم الله الرحمن الرحیمجناب آقای دکتر نمکیوزیر محترم بهداشت، درمان و آموزش پزشکیبا عنایت به ضرورت همکاری همه دستگاه‌ها در موضوع مقابله و پیشگیری بیماری کرونا، به موجب این ابلاغ به جناب‌عالی ماموریت داده می‌شود، ستادی را به عنوان «ستاد ملی مدیریت بیماری کرونا» تحت نظر خود متشکل از وزرای کشور، راه و شهرسازی، آموزش و پرورش، علوم، تحقیقات و فناوری، میراث فرهنگی، گردشگری و صنایع دستی، فرهنگ و ارشاد اسلامی، رئیس ستاد کل نیرو‌های مسلح، دادستان کل کشور، رئیس سازمان برنامه و بودجه، رئیس سازمان صدا و سیما، رئیس سازمان حج و زیارت، سخنگوی دولت و فرمانده نیروی انتظامی تشکیل دهید.
3	انتظار دارد ضمن برگزاری مستمر جلسات برای بررسی میدانی و اطلاعات دقیق، سیاست‌گذاری، لازم و به هنگام در ارائه خدمات بهداشتی، درمانی و دارویی، اطلاع‌رسانی محتوای آموزشی به عموم مردم، پزشکان، تیم‌های درمانی و کارکنان بیمارستان‌ها و دیگر اقدامات اجرایی مورد نیاز، از تمام توان مجموعه‌های ذی‌ربط به منظور کمک به جلوگیری از شیوع و ریشه‌کنی هر چه سریع‌تر این بیماری استفاده نموده و به اینجانب گزارش مستمر داده شود.
4	بدیهی است حسب مورد از روسای سایر دستگاه‌ها نیز دعوت به عمل خواهید آورد.
5	حسن روحانی رئیس‌جمهوری اسلامی ایران
