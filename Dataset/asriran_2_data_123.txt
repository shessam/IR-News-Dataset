asriran_2_data###نسخه خوراکی برای پیشگیری از سکته مغزی###https://www.asriran.com/fa/news/698042/نسخه-خوراکی-برای-پیشگیری-از-سکته-مغزی###['سلامت']###2019-11-13 08:32:00###۶۹۸۰۴۲###['سکته مغزی', 'مغز', 'سلامت', 'رژیم غذایی']
89
1	گاهی اوقات اتفاقاتی در زندگی انسان رخ می دهند که کنترلی بر آنها نداریم.
2	از جمله این اتفاقات می توان به رویدادهای ناگوار طبیعی، تصادفات خودرو غیر منتظره، و بیماری یکی از اعضای خانواده اشاره کرد.
3	به گزارش گروه سلامت به نقل از ""، تلاش برای افزایش آمادگی در برابر این اتفاقات از طریق اقدامات پیشگیرانه، آن چیزی است که می توان برای به حداقل رساندن اثر آنها انجام داد.
4	به عنوان مثال، بدون بستن کمربند ایمنی نباید رانندگی کرد.
5	همچنین، با دنبال کردن یک رژیم غذایی سالم می توانید خطر مواجهه با رویدادهایی مانند را کاهش دهید.
6	آگاهی از این که سکته مغزی دقیقا چه زمانی قرار است رخ دهد، ممکن نیست، اما می توان اقداماتی را در راستای پیشگیری از آن و به حداقل رساندن خطر انجام داد.
7	دنبال کردن یک رژیم غذایی سالم و متعادل و ورزش دو عامل کلیدی برای حفظ سلامت بدن هستند.
8	در حقیقت، شما درباره غذاهای مصرفی خود و انجام ورزش از حق انتخاب برخوردار هستید.
9	پزشکان سکته های مغزی را به دو دسته ایسکمیک و هموراژیک تقسیم می کنند.
10	سکته مغزی ایسکمیک شایع‌ترین نوع سکته مغزی است و زمانی رخ می دهد که یک رگ خونی در گردن یا مغز دچار انسداد می شود.
11	عامل انسداد می تواند یک لخته خون، ترومبوز، باشد که از قسمت دیگری در بدن راهی مغز شده است.
12	سکته مغزی هموراژیک به واسطه پارگی یک رگ خونی در مغز رخ می دهد.
13	سکته های مغزی هموراژیک در افرادی با بیشتر شایع هستند.
14	همه افراد تمام علائم سکته مغزی را تجربه نمی کنند، اما آشنایی با آنها و آگاهی از اقداماتی که می توانید در این شرایط انجام دهید، اهمیت دارد.
15	ممکن است ضعف بدن را به اشتباه با خستگی ارتباط دهید، اما احساس ضعف ناشی از سکته مغزی می تواند یک سمت از بدن شما را تحت تاثیر قرار دهد.
16	صورت شما ممکن است بازتاب دهنده این شرایط باشد و افتادگی در یک سمت صورت را شاهد باشید.
17	همچنین، ممکن است با احساس سوزن سوزن شدن در اندام های بدن خود مواجه شوید.
18	اگر با هر یک از این علائم مواجه هستید بلافاصله با مرکز فوریت های پزشکی تماس بگیرید.
19	در صورت رسیدگی به موقع، پزشکان می توانند اثر سکته را به حداقل برسانند.
20	یک شدید شرایطی شایع هنگام تجربه سکته مغزی است.
21	تجربه یک سردرد حاد یا میگرن می تواند نشانه ای از سکته مغزی قریب الوقوع باشد.
22	احساس سرگیجه همراه با حالت تهوع می تواند یکی از نشانه های سکته مغزی باشد.
23	این نشانه ها ممکن است به راحتی نادیده گرفته شوند زیرا بسیاری آنها را با خستگی ارتباط می دهند.
24	اگر حالت تهوع به استفراغ منجر شده و خاتمه نمی یابد می تواند نشانه ای از در جریان بودن مشکلی جدی‌تر از یک ناراحتی معده باشد.
25	رفتار فرد نیز ممکن است نشان دهنده بروز مشکلی در مغز باشد زیرا توهم و آشفتگی از نشانه های شایع یک مشکل مغزی هستند.
26	طی این مدت ممکن است فرد به گونه ای غیرعادی رفتار کند.
27	سرآسیمگی و دشواری در تکلم به بروز مشکلی جدی اشاره دارند.
28	مشکلات راه رفتن از دیگر نشانه های سکته مغزی هستند.
29	فرد ممکن است ناهماهنگی و عدم تعادل را هنگام تلاش برای راه رفتن احساس کند.
30	وی ممکن است در ایستادن یا راه رفتن عادی با دشواری مواجه باشد.
31	مشکلات هماهنگی می تواند در نتیجه فقدان خونرسانی به مغز شکل بگیرند.
32	کمبود خون می تواند به تشنج ها یا غش کردن فرد نیز منجر شود.
33	یک آزمایش پزشکی می تواند بروز انسداد یا مشکلات ناشناخته دیگر را نشان دهد.
34	دلایل مختلفی برای وقوع سکته مغزی وجود دارند و بیشتر آنها با سبک زندگی مرتبط هستند.
35	فشار خون بالا به سرخرگ ها آسیب وارد می کند.
36	آسیب دیدگی سرخرگ ها احتمال بروز انسداد را افزایش می دهد.
37	تغییرات در رژیم غذایی و انجام ورزش دو گزینه کلیدی برای مقابله با پرفشاری خون هستند.
38	استفاده از تنباکو، سیگار کشیدن، یا جویدن تنباکو می تواند موجب انباشت مواد مضر در سرخرگ ها شود که خطر شکل گیری انسداد را افزایش می دهد.
39	نه تنها سیگار کشیدن بلکه در تماس بودن با دود دست دوم سیگار نیز می تواند خطر سکته مغزی را افزایش دهد.
40	با ضربان های نامنظم قلب و دریچه های قلب معیوب می تواند خطر سکته مغزی را افزایش دهد زیرا بدن در این شرایط قادر به ارائه عملکرد درست خود نیست.
41	رگ های خونی آسیب دیده احتمال وقوع سکته مغزی را هرچه بیشتر افزایش می دهند.
42	مصرف نوشیدنی های الکلی می تواند به افزایش فشار خون و در نتیجه آن افزایش احتمال سکته مغزی منجر شود.
43	الکل فشار خون را افزایش می دهد که یکی از دلایل وقوع سکته مغزی است.
44	همچنین، به واسطه مصرف الکل احتمال ابتلا به مشکلات سلامت دیگر مانند دیابت افزایش می یابد.
45	اضافه وزن و چاقی می تواند مشکلات سلامت مختلفی را موجب شود و ارتباط مستقیمی با سکته مغزی دارد.
46	ورزش می تواند به کاهش فشار خون و وزن انسان کمک کند که خطر مواجهه با این مشکلات سلامت را کاهش می دهد.
47	همچنین، ورزش به تقویت رگ های خونی کمک می کند که احتمال مواجهه با سکته مغزی را کاهش می دهد.
48	انواع مختلفی از داروها می توانند احتمال سکته مغزی را افزایش دهند.
49	قرص های ضد بارداری و داروهای مورد استفاده در هورمون درمانی از جمله مواردی هستند که می توانند خطر سکته مغزی را افزایش دهند.
50	پیش از مصرف یک دارو، عوارض جانبی آن را به دقت مطالعه کنید یا با پزشک خود در این زمینه مشورت کنید.
51	دنبال کردن یک رژیم غذایی سرشار از چربی های ترانس و چربی های اشباع می تواند موجب بروز انسداد در رگ های خونی و پیرو آن، یک سکته مغزی شود.
52	در مواد غذایی مختلف مانند لبنیات، گوشت و تخم مرغ یافت می شود و مصرف بیش از حد آنها ممکن است در تشکیل پلاک در سرخرگ ها نقش داشته باشد.
53	دنبال کردن یک رژیم غذایی سالم و متعادل می تواند اثر فوق العاده ای در محافظت از سلامت مغز و بدن انسان داشته باشد.
54	مصرف غذاهایی که اثر طبیعی رقیق کنندگی خون دارند، مانند زردچوبه، زنجبیل، و دارچین می تواند مفید باشد.
55	مطالعات مختلف ارتباط بین مصرف میوه ها و کاهش خطر مشکلات سلامت مختلف، از جمله سکته مغزی را نشان داده اند.
56	میوه های خانواده مرکبات سرشار از فلاونوئیدها هستند که خطر تشکیل لخته های خون و موارد دیگری که می توانند به مغز آسیب برسانند را کاهش می دهند، از این رو، یکی از بهترین گزینه ها برای پیشگیری از سکته مغزی در نظر گرفته می شوند.
57	سبزیجات سبز برگ از جمله سالم‌ترین مواد غذایی هستند که می توانید به رژیم غذایی روزانه خود اضافه کنید زیرا فهرستی بلند بالا از فواید سلامت را ارائه می کنند.
58	افزایش مصرف روزانه سبزیجات سبز برگ، پنج وعده یا بیشتر، می تواند خطر سکته های مغزی را کاهش دهد.
59	نتایج یک مطالعه نشان داد که مصرف یک رژیم غذایی مدیترانه ای که شامل سبزیجات سبز برگ فراوان می شود می تواند خطر سکته های مغزی را تا 60 درصد کاهش دهد.
60	غلات کامل در مقایسه با همتایان پالایش شده خود فواید سلامت مختلفی را ارائه می کنند.
61	مصرف این مواد غذایی میزان قابل توجهی فیبر را به رژیم غذایی انسان اضافه می کند.
62	همچنین، آنها منبع خوبی برای آنتی اکسیدان ها و ترکیبات مفید دیگر هستند.
63	هرچه میزان مصرف غلات کامل را افزایش دهید می تواند خطر سکته های مغزی را بیشتر کاهش دهد.
64	بیشتر مردم به دلیل خاصی برای مصرف شکلات تلخ نیاز ندارند زیرا یک خوراکی محبوب در جهان است، اما این محصول سرشار از پلی‌فنول ها، فلاونول ها و آنتی اکسیدان های دیگر است که می توانند برای سلامت انسان بسیار مفید باشند.
65	شکلات تلخ می تواند به کاهش کلسترول بد کمک کرده و سلامت رگ های خونی و قلب را بهبود ببخشد که می تواند در پیشگیری از سکته های مغزی نقش داشته باشد.
66	افزودن یک مشت از مغزدانه ها به رژیم غذایی روزانه می تواند احتمال سکته های مغزی را حداقل به نصف کاهش دهد.
67	مواد غذایی سرشار از چربی های سالم مانند مغزدانه ها می توانند خطر تجربه سکته های مغزی را به میزان قابل توجهی کاهش دهند.
68	البته نباید در مصرف مغزدانه ها زیاده روی کرد زیرا کالری بالایی دارند و می توانند موج افزایش وزن شوند.
69	مصرف قهوه به میزان کافی می تواند به کاهش خطرات مرتبط با سکته مغزی ایسکمیک کمک کند.
70	مصرف حداقل چهار فنجان قهوه می تواند به محافظت از سلامت مغز کمک کند.
71	چای سبز می تواند به مبارزه با رادیکال های آزاد و از بین بردن آنها در بدن کمک کند.
72	این نوشیدنی حاوی آنتی اکسیدان هایی قدرتمند است که می توانند به محافظت از مغز در برابر آسیب و بهبود عملکرد آن کمک کنند.
73	مصرف یک موز در روز به تقویت سلامت قلب و دریافت ماده معدنی پتاسیم کمک خواهد کرد.
74	مصرف حداقل 4,000 میلی گرم پتاسیم در روز می تواند به کاهش خطر سکته های مغزی کمک کند.
75	یک موز اندازه متوسط حدود 500 میلی گرم پتاسیم دارد که گزینه خوبی برای آغاز روز محسوب می شود.
76	سیر به واسطه محتوای مواد مغذی خود می تواند به کاهش کلسترول LDL که به نام کلسترول بد نیز شناخته می شود و کلسترول HDL یا کلسترول خوب کمک کند.
77	این شرایط می تواند به کاهش خطر سکته های مغزی ایسکمیک کمک کند.
78	مصرف یک رژیم غذایی سرشار از پروبیوتیک ها می تواند به پاکسازی بدن انسان کمک کند.
79	پروبیوتیک ها باکتری های مفیدی هستند که به پاکسازی دستگاه گوارش و گوارش غذا کمک می کنند.
80	ماست، کلم ترش، تمپه، و کفیر از جمله منابع غذایی خوب برای پروبیوتیک ها هستند.
81	در شرایطی که برخی مواد غذایی می توانند به تقویت سلامت مغز و پیشگیری از سکته مغزی کمک کنند، برخی خوراکی ها نیز می توانند به سلامت مغز آسیب رسانده و خطر سکته را افزایش دهند.
82	گوشت قرمز می تواند بخشی از یک رژیم غذایی متعادل باشد، اما مصرف بیش از حد آن برای سلامت بدن انسان خوب نیست.
83	گوشت قرمز معمولا سرشار از چربی اشباع است که می تواند خطر سکته مغزی را افزایش دهد.
84	چربی اشباع می تواند موجب بروز انسداد در سرخرگ ها شود، در نتیجه، مصرف این ماده غذایی باید محدود شود.
85	افزودن میزان زیاد نمک به غذا یا مصرف بیش از حد غذاهای کنسروی یا فرآوری شده می تواند اثر منفی بر سلامت انسان داشته باشد.
86	بدن برای ارائه عملکرد درست خود به مقداری نمک نیاز دارد، اما میزان بیش از حد این ماده می تواند فشار خون را افزایش داده و پیرو آن خطر سکته مغزی بیشتر می شود.
87	گاهی اوقات عوامل ژنتیکی در تجربه سکته مغزی نقش دارند، اما روش زندگی اغلب آن چیزی است که احتمال مواجهه با این شرایط را افزایش می دهد.
88	دنبال کردن یک رژیم غذایی متعادل و سرشار از میوه ها، سبزیجات، و چربی های سالم مانند، ماهی و آووکادو، می تواند سلامت بدن از جمله مغز را تقویت کرده و خطر سکته مغزی را کاهش دهد.
89	انتخاب های غذایی سالم و انجام ورزش مواردی هستند که بر آن کنترل کامل دارید و از این طریق می توانید یک زندگی سالم و به دور از خطرات سلامت را تجربه کنید.
