tabnak_data###هشدار سوریه درباره حمله احتمالی تروریست‌ها با سلاح هسته‌ای###https://www.tabnak.ir/fa/news/958530/هشدار-سوریه-درباره-حمله-احتمالی-تروریست‌ها-با-سلاح-هسته‌ای###[]###2020-02-12 14:43:00###۹۵۸۵۳۰###['سوریه', 'تروریست', 'سلاح هسته ای']
1
1	یک مسؤول ارشد سوری نسبت به خطرات ناشی از حملات تروریستی احتمالی با استفاده از سلاح‌های هسته‌ای هشدار داد.
2	به گزارش ایسنا، به نقل از خبرگزاری سانا، بسام صباغ، نماینده دائم سوریه در آژانس بین‌المللی انرژی هسته‌ای در سومین دور از کنفرانس بین‌المللی امنیت هسته‌ای که با عنوان "حفظ تلاش‌ها و توسعه آن" برگزار شد، گفت، موضوع امنیت هسته‌ای طی یک دهه گذشته به عنوان یک مسئله مهم مطرح شده است که توجه جامعه جهانی را به خود جلب می‌کند.
3	وی تأکید کرد، خطر تجارت با مواد هسته‌ای یا مواد رادیواکتیوی دیگر و استفاده از آن در اقدامات جنایت‌کارانه یا تروریستی همچنان تهدیدی برای امنیت بین‌المللی محسوب می‌شود، به خصوص که چنین تخلفاتی به صورت فرا مرزی انجام می‌شود.
4	این خطر با گسترش فناوری اطلاعات و جرایم سایبری افزایش یافته و برای مقابله با آن به شیوه جمعی، جامع و مؤثر نیاز به اقدامات لازم است.
5	صباغ اهتمام دولت دمشق را درباره اجرای بیانیه وزارتی که در این کنفرانس به تصویب رسید و نیز سایر تصمیمات موجود در این زمینه ابراز کرد و گفت، اجرای کامل این تصمیمات مستلزم در نظر گرفتن تعدادی از تدابیر، از جمله استفاده مؤثر از ابزارهای قانونی و بین‌المللی در چارچوب امنیت هسته‌ای است که به طور قابل توجهی مانع از افتادن مواد هسته‌ای به دست شبکه‌های جنایتکار و تروریستی می‌شود.
6	نماینده دائم سوریه همچنین از آژانس بین‌المللی انرژی هسته‌ای خواسته است که برای همه اعضای خود فرصت‌های برابری را برای به دست آوردن تجربه مرتبط در زمینه امنیت هسته‌ای فراهم کند.
7	وی ابراز کرد: دولت دمشق از میزبانی فعالیت‌های آموزشی در خاک خود و آمادگی کامل برای ارائه کلیه ضمانت‌های لازم برای انجام این فعالیت‌ها استقبال می‌کند.
