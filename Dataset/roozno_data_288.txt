roozno_data###دستورالعمل ویژه مقابله با کروناویروس در مترو و اتوبوس/ نصب مواد ضدعفونی در ایستگاه‌ها###http://roozno.com//fa/news/414547/دستورالعمل-ویژه-مقابله-با-کروناویروس-در-مترو-و-اتوبوس-نصب-مواد-ضدعفونی-در-ایستگاه‌ها###[]###2020-02-20 11:04:00###۴۱۴۵۴۷###['کرونا', 'مواد ضد عفونی']
1
1	در این دستورالعمل پیشنهاد عملیاتی در مورد نصب مواد ضدعفونی کننده در هر ایستگاه مترو و اتوبوس موردتوجه قرار گرفته استرئیس کمیته سلامت شورای شهر تهران از تهیه دستورالعملی برای مقابله با کروناویروس در وسایل حمل ونقل عمومی خبر داد.
2	به گزارش روز نو ، ناهید خداکرمی در گفت وگو باایسنا، با اشاره به فوت دو بیمار در اثر ابتلا به ویروس کرونا گفت: کمیته سلامت شورای شهر تهران در حال تهیه دستورالعمل نحوه مواجه با این ویروس برای وسایل حمل ونقل عمومی به خصوص مترو و اتوبوس است که ازدحام جمعیت را در آن شاهد هستیم.
3	وی با بیان اینکه این دستورالعمل امروز نهایی و برای اجرا به شهرداری ابلاغ خواهد شد، گفت: در مترو و اتوبوس به دلیل آنکه افراد در نزدیکی یکدیگر قرار دارند باید مراقبت های بیشتری صورت گیرد که در نظر داریم این دستور العمل را در دو قالب مخصوص مسافران و مخصوص راهبران و رانندگان تدوین کنیم.
4	رئیس کمیته سلامت شورای شهر تهران با تاکید بر اینکه در این دستورالعمل پیشنهاد عملیاتی در مورد نصب مواد ضدعفونی کننده در هر ایستگاه مترو و اتوبوس موردتوجه قرار گرفته است، گفت: همچنین در پایان هر شیفت کاری می بایست وسایل حمل ونقل عمومی چه اتوبوس و چه مترو شستشو و ضدعفونی شود.
5	خداکرمی در خاتمه با اشاره به نصب توصیه های بهداشتی در ایستگاه های مترو،اتوبوس و سطح شهر برای آموزش شهروندان به شهروندان توصیه کرد که اصول و نکات بهداشت فردی را رعایت کنند .
6	رعایت بهداشت فردی سدی در مقابل کروناعضو کمیته کشوری آنفلوآنزا با برشماری علائم کرونا ویروس در عین حال نسبت به رعایت نکات بهداشت فردی تاکید کرد و گفت: رعایت بهداشت فردی می‌تواند منجر به قطع زنجیره بیماری شود.
7	دکتر مسعود مردانی در گفت‌وگو با ایسنا، در خصوص علائم بیماری کروناویروس، گفت: این بیماری علائم بسیار مشابهی به آنفلوآنزا و سرما خوردگی دارد.
8	تب،‌ سرفه،‌ سر درد، بدن درد،‌ عطسه، آبریزش بینی و غیره.
9	.
10	از مهم‌ترین نشانه‌های بیماری است.
11	وی با تاکید بر اینکه کرونای خفیف معمولا با درمان‌های دارویی مرتفع می‌شود، خاطرنشان کرد: البته در صورتی که بیماری به سطوح ریوی انتشار پیدا کند،‌ می‌تواند سبب بروز سینه پهلو یا پنومونی شود.
12	در موارد شدید پنومونی باعث نارسایی تنفسی شده که منجر به بستری شدن بیمار در بیمارستان می‌شود.
13	همچنین در موارد بسیار شدیدتر بیمار به آی‌سی‌یو منتقل خواهد شد.
14	دکتر مردانی در ادامه رعایت نکات بهداشت فردی را در جلوگیری از انتشار بیماری موثر خواند و تاکید کرد: رعایت نکات و آداب تنفسی سبب می‌شود بتوانیم زنجیره بیماری را متوقف کنیم.
15	شستن مکرر دست‌ها،‌ استفاده از دستمال یکبار مصرف هنگام عطسه و سرفه و انداختن آن به سطل زباله در دار، عدم تماس با سطوح وسایل نقلیه عمومی،‌ خودداری از تماس دست‌ها با چشم‌ها و غیره.
16	از جمله عوامل موثری است که در پیشگیری از وقوع کرونا ویروس موثر است.
17	عضو کمیته کشوری آنفلوآنزا با اشاره به این که به طور کلی میزان کشندگی کروناویروس ۲ تا ۳ درصد گزارش شده است، تصریح کرد: عدد یادشده با توجه به شدت بیماری متفاوت خواهد بود .
18	این عضو کمیته کشوری آنفلوآنزا این را هم گفت که در هر منطقه از تهران یک بیمارستان و همچنین در هر استان کشور یک بیمارستان بخشی از تخت‌های خود را برای بستری موارد احتمالی مبتلا به کرونا ویروس خالی نگه داشته‌اند و به عنوان بیمارستان معین شناخته می‌شوند.
19	دکتر مردانی در خاتمه درباره نحوه تدفین قربانیان احتمالی کروناویروس نیز گفت: خاکسپاری باید بدون تشریفات خاص و با رعایت شرایط بهداشتی و تحت نظر صورت گیرد.
