roozno_data###ربیعی: هرگونه شایعه درباره استعفا در دولت پیشاپیش تکذیب می‌شود###http://roozno.com//fa/news/413232/ربیعی-هرگونه-شایعه-درباره-استعفا-در-دولت-پیشاپیش-تکذیب-می‌شود###[]###2020-02-12 15:27:00###۴۱۳۲۳۲###['ربیعی', 'شایعه']
1
1	سخنگوی دولت گفت: دولت تا ۱۲ مرداد ۱۴۰۰ در کنار مردم است و در مدت باقیمانده خود به کار خود ادامه می‌دهد و هر گونه شایعه در این‌باره پیشاپیش تکذیب می‌شود.
2	به گزارش روز نو :«علی ربیعی» روز چهارشنبه در حاشیه جلسه هیات دولت در جمع خبرنگاران با قدردانی از کسانی که در مراسم راهپیمایی ۲۲ بهمن با هر گرایش و عقیده‌ای و با همه انتقاداتی که وجود داشت شرکت کردند، اظهار داشت: راهپیمایی ۲۲ بهمن امسال برای همه ما اهمیت فوق‌العاده داشت.
3	در کنار همه مشکلات ناشی از تحریم‌ها و جنگ اقتصادی کماکان مردم در صحنه هستند.
4	در اصول اساسی هم‌نظر هستند و این برای دولت و همه ما مغتنم است.
5	وی درخصوص موضوعات مطرح شده در نشست امروز دولت اظهار داشت: در جلسه امروز بحث بارش برف در برخی مناطق کشور مطرح شد.
6	تلاش‌های زیادی صورت گرفت که راه‌های اصلی باز شود البته هنوز مشکلاتی وجود دارد ولی عمده راه‌های اصلی باز شده است.
7	سخنگوی دولت بیان کرد: در روستاها گاز قطع نشده است.
8	در برق کمی مشکل داشتیم که تامین اعتبار شد و از تمامی استان‌های کشور نیرو اعزام شد به طوری که تعداد روستاهایی که اکنون برق ندارند، کاهش پیدا کرده است.
9	ربیعی خاطرنشان کرد: بر اساس گزارشی که امروز وزیر نیرو ارائه کرد، ‌در اثر بارش برف ۹۰ هزار مشترک دچار مشکل شده بودند که در حال رفع آن هستیم و امیدواریم برق روستاها را به طور کامل وصل کنند.
10	پیش بینی برای بارش‌های فروردین ماهوی همچنین گفت: بحث دیگری که امروز در دولت مطرح شد این بود که توصیه می‌شود مسافرت انجام نشود.
11	حتی زمانی که جاده‌های اصلی بسته می‌شود برخی اصرار دارند و از جاده‌های فرعی عبور می‌کنند.
12	سخنگوی دولت پیش‌بینی بارش‌های فروردین‌ماه را از دیگر موضوعات مطرح در نشست امروز عنوان کرد و افزود: استان‌هایی که احتمال بارش در آنها وجود دارد اعلام خواهند کرد.
13	پیش‌بینی‌های سه‌ماه معمولا با ۷۰ درصد تقریب درست بوده است.
14	برخی از استان‌ها ممکن است در بارش‌ها دچار مشکل شوند که رییس جمهوری امروز روی این موضوع تاکید داشتند و وزیر نیرو هم روی سدها و همچنین روی رها کردن آب مسائلی را مطرح کردند که در استان‌هایی که دچار بارش‌ خواهند شد، غافلگیر نشویم.
15	سخنگوی دولت ادامه داد: توصیه این است که به نظرات اداره هواشناسی و اخطارهای پلیس راه توجه شود و زمانی که اعلام می‌کنند حرکت نکنید، این حرکت صورت نگیرد.
16	چرا که زمانی که جاده قفل می‌شود خیلی از اهالی آن منطقه دچار مشکل می‌شوند.
17	وی با اشاره به مصوبات هیات دولت تصریح کرد: درگذشته مصوبه‌ای برای ایثارگران داشتیم که طبق آن صندوق توسعه ملی مکلف بود، ۱۵ درصد از منابع خود را به ایثارگران بدهد که این ابهام داشت چرا که شخصیت‌های حقیقی و حقوقی در آن تداخل داشت.
18	سخنگوی دولت افزود: امروز تصمیم خوبی به پیشنهاد بنیاد شهید اتخاذ شد که در قالب آن شرکت‌هایی که بیش از ۵۰ درصد سهامشان متعلق به ایثارگران است می‌توانند مشمول این تسهیلات شوند به شرط اینکه تا پایان دوره بازپرداخت، سهم ایثارگران کمتر از ۵۰ درصد نشود و از آن تفسیری که در گذشته می‌شد که به فرد ایثارگر داده می‌شود و شامل شرکت نمی‌شود، تعمیم پیدا کرد و ظرفیتی ایجاد شد تا ایثارگران بتوانند از اعتبارات صندوق توسعه ملی‌ استفاده کنند.
19	افزایش ۳۰ درصدی فوق العاده جذب کارکنان شهرداریربیعی ادامه داد: امروز در جلسه دولت تصمیمی نیز درخصوص فوق‌العاده جذب کارکنان ثابت و رسمی شهرداری اتخاذ شد که ۳۰ درصد فوق‌العاده جذب آنها افزایش پیدا کرد.
20	وی همچنین از اصلاح اساسنامه جامعه مشاوران رسمی و مالیات خبرداد و گفت: به این اساسنامه رشته‌های حسابداری و حسابرسی اضافه شدند و پروانه کار حرفه‌ای برای آنها صادر می‌شود.
21	پیش‌بینی می‌شود بین ۵۰ تا ۱۰۰ هزار نفر در فارغ‌التحصیلانی که قبلا در این رشته‌ها مرتبط داشتیم، بتوانند بازار کار جدید پیدا کنند.
22	سخنگوی دولت در پاسخ به سوالی درباره بحران سازی‌هایی که از سوی مخالفان دولت ایجاد می‌شود، گفت: دولت تا ۱۲ مرداد ۱۴۰۰ دولت در کنار مردم است و به آینده دهه جدیدی نگاه می کند و در مدت باقیمانده خود به کار خود ادامه می دهد؛ هر چه شایعه در این باره است پیشاپیش تکذیب می‌شود.
23	باید همان جمهوریتی که امام فرمود را دنبال کنیموی منظور از دهه جدید را دهه پنجم انقلاب اسلامی ایران عنوان کرد و در پاسخ به سوالی در باره جمهوریت نو گفت: ما جمهوریت نو نداریم و همان چیزی که امام گفت یعنی «جمهوری اسلامی نه یک کلمه بیشتر و نه یک کلمه کمتر»؛ را می خواهیم.
24	باید همان جمهوریتی را که امام فرمود، دنبال کنیم که اساس آن انتخاب آزادانه ملت باشد.
25	ربیعی تصریح کرد: اگر از نو بودن یک جمهوری بحث می شود این است که با انتخابات، نو بودن جمهوری را داریم و فصل‌های جدیدی را تجربه می‌کنیم و فرصت صندوق‌ها باید همواره برای مردم فراهم باشد؛ همانطور که رییس جمهوری گفتند هر جا پایه های تغییر در جامعه ای وجود داشته و صندوق محور باشد آن جامعه با ثبات روبرو می‌شود و نظام ما نیز صندوق محور است.
26	سخنگوی دولت گفت: همه آنها که درباره صندوق‌ها تصمیم می‌گیرند و برای چگونگی مشارکت مردم زمینه‌سازی می‌کنند باید به این امر وفادار باشیم که صندوق ها پایه‌های تغییرات نظر مردم است و این چیزی است که ثبات، پایداری، توسعه و پیشرفت ایران را تضمین می‌کند.
27	مردم از صندوق ناامید شوند جامعه روز خوش نخواهد دیدوی خاطرنشان کرد: در جامعه ای که مردم از صندوق‌ها ناامید شوند جامعه روز خوش نخواهد دید؛ چهل سال انقلاب ما مبتنی بر صندوق بود است و انقلاب اسلامی نیز انتخاب بود و امام راحل در اوایل انقلاب پایه‌های صندوق را گذاشتند.
28	ربیعی همچنین درباره زمان ابلاغ قانون شفافیت منابع مالی تبلیغات انتخاباتی نمایندگان از سوی رییس جمهوری گفت: آمار دقیق را ندارم، می‌پرسم و اعلام می کنم.
