tabnak_data###میزان شرکت تهرانی‌ها در انتخابات تا ساعت یازده###https://www.tabnak.ir/fa/news/960612/میزان-شرکت-تهرانی‌ها-در-انتخابات-تا-ساعت-یازده###['صفحه نخست', 'سیاسی']###2020-02-21 13:08:00###۹۶۰۶۱۲###['بندپی', 'مشارکت در انتخابات', 'تهران', 'آمار']
12@@@13@@@14@@@15
1	به گزارش تابناک به نقل از ایسنا، انوشیروان محسنی بندپی در جمع خبرنگاران در حرم عبدالعظیم حسنی بعد از انداختن رای خود به صندوق انتخابات یازدهمین دوره مجلس شورای اسلامی، اظهار کرد: نماینده مجلس دو وظیفه اساسی دارد.
2	اول تصویب قوانین چه به صورت لایحه و چه به صورت طرح.
3	بعد دوم نماینده مجلس بعد نظارتی است.
4	فکر می‌کنم هر چقدر افرادی که در مجلس حضور پیدا می‌کنند از توان تخصصی و کارشناسی برخوردار باشند و همچنین از سلامت در تمامی حوزه‌ها برخوردار باشند مجلس قوی‌تری خواهیم داشت و قوانینی که در این مجلس تصویب می‌شود، اثربخشی زیادی خواهد داشت.
5	استاندار تهران افزود: این قوانین می‌تواند در رونق تولید و اشتغال برای افراد تحصیل‌ کرده یا با تحصیلات پایین موثر باشد.
6	این روزها سلامت آحاد جامعه مسئله مهمی است یکی از مهمترین وظیفه نمایندگان رسیدگی به همین امر سلامت و بهداشت است.
7	محسنی بندپی در مورد وظیفه نظارتی مجلس گفت: مجلس قوانینی را می‌نویسد و باید بر روی آنها نظارت داشته باشد.
8	نظارت به این معناست که مجلس بسنجد و ببیند که چقدر قوانینی که نوشته می‌شود عملیاتی است و بر مردم اثرگذار است.
9	بعد نظارتی می‌تواند دستگاه‌های نظارتی را مکلف به اجرای قوانین کند.
10	استاندار تهران در پاسخ به این پرسش که مشارکت مردم را نسبت به دوره‌های قبلی چگونه ارزیابی می‌کنید؟تصریح کرد: تا ساعت 11:10 نیم میلیون نفر در استان تهران رای خود را به صندوق‌ها ریختند.
11	در حرم عبدالعظیم حسنی هم مشاهده کردم که مردم اعم از زن و مرد و پیر و جوان آمده‌اند که در این حماسه بزرگ و به قول مقام معظم رهبری «جشن ملی» شرکت کنند.
12	محسنی بندپی در پایان گفت‌وگو با خبرنگاران، اظهار کرد: شرکت در انتخابات یک کار جهادی است و هر کسی به سربلندی کشور و اقتدار کشور فکر می‌کند در این حماسه باید حضور پیدا کند.
13	شرکت در انتخابات به عظمت کشور کمک می‌کند.
14	به مردم توصیه می‌کنم در این تصمیم ملی شرکت کنند.
15	کسانی که در شک و دودلی هستند پای صندوق بیایند و تصمیم ملی را رقم بزنند.
16	استاندار تهران در پایان گفت: به محض اتمام اخذ رای شمارش آرا را آغاز خواهیم کرد.
