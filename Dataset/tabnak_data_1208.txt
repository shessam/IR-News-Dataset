tabnak_data###واکنش پمپئو به حمله راکتی علیه پایگاه نظامی آمریکا در عراق###https://www.tabnak.ir/fa/news/965399/واکنش-پمپئو-به-حمله-راکتی-علیه-پایگاه-نظامی-آمریکا-در-عراق###[]###2020-03-12 15:37:00###۹۶۵۳۹۹###['عراق', 'پمپئو', 'آمریکا']
1
1	وزیرخارجه آمریکا به حمله راکتی شب گذشته به پایگاه نظامیان این کشور در عراق واکنش نشان داد.
2	به گزارش خبرگزاری مهر، «مایک پمپئو»، وزیر خارجه آمریکا در حساب کاربری خود در توئیتر به حمله راکتی شب گذشته به پایگاه نظامیان آمریکایی در شمال بغداد، پایتخت عراق واکنش نشان داد.
3	در این ارتباط پمپئو گفته است: حمله راکتی مرگبار به کمپ نظامی تاجی در عراق تحمل نخواهد شد.
4	پمپئو در ادامه گفته است که با «دومینیک راب»، وزیر خارجه انگلیس توافق کردیم که مسئولان این حملات باید پاسخگو باشند.
5	در حادثه شب گذشته در نتیجه پرتاب راکت به پایگاه نظامی آمریکا در شمال شهر بغداد، پایتخت عراق، حداقل سه نفر کشته و ۱۲ نفر نیز زخمی شدند.
6	گفته شده از میان کشته شدگان، دو نفر آمریکایی و یک نفر انگلیسی بوده است.
7	تاکنون هیچ گروهی مسئولیت این حمله را برعهده نگرفته است.
