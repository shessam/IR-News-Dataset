roozno_data###شمار قربانیان کرونا در چین به ۷۲۲ نفر رسید| بیش از ۳۴ هزار نفر به ویروس مبتلا شده‌اند###http://roozno.com//fa/news/412490/شمار-قربانیان-کرونا-در-چین-به-۷۲۲-نفر-رسید|-بیش-از-۳۴-هزار-نفر-به-ویروس-مبتلا-شده‌اند###[]###2020-02-08 12:10:00###۴۱۲۴۹۰###['کرونا', 'شمارقربانیان']
1
1	مقام‌های بهداشت چین اعلام کردند که با مرگ ۸۶ تن دیگر در روز گذشته، آمار قربانیان ویروس کرونا در این کشور به ۷۲۲ نفر رسید.
2	به گزارش روز نو :کمیسیون بهداشت جمهوری خلق چین بامداد شنبه در تارنمای رسمی خود اعلام کرد که در روز گذشته ۳ هزار و ۳۹۹ مورد جدید از ابتلا به ویروس کرونا در این کشور گزارش شد که تعداد کل افراد مبتلا به این بیماری جدید را به ۳۴ و ۵۴۶ تن می‌رساند.
3	براساس گزارش جدید این نهاد، روز گذشته ویروس کرونا ۸۶ قربانی دیگر گرفت که ۸۱ مورد آن در استان هوبی بود.
4	براین اساس، تا بامداد روز شنبه شمار افرادی که بر اثر این بیماری جان باخته‌اند، به ۷۲۲ نفر رسید.
5	شمار قربانیان کرونا در چین به ۷۲۲ نفر رسیدهمچنین، در روز گذشته ۵۱۰ بیمار درمان شده و از بیمارستان مرخص شدند و با احتساب قربانیان و مجموع افراد درمان شده، هنوز ۳۱ هزار و ۷۷۴ مورد تایید شده ابتلا وجود دارد که ۶ هزار و ۱۰۱ نفر از آنان در وضعیت وخیم هستند.
6	تاکنون ۲ مورد مرگ بر اثر ابتلا به ویروس کرونا خارج از خاک اصلی چین گزارش شده که یکی مربوط به فیلیپین و دیگری ماکائو بوده است.
7	ویروس کرونا که شیوع آن از اواخر دسامبر سال گذشته میلادی (دی ماه امسال) در چین شروع شد، علاوه بر ۳۰ استان و منطقه چین، به شماری دیگر از کشورها از جمله آمریکا، استرالیا، تایلند، مالزی، کره جنوبی، ژاپن، کانادا، سوئد، اسپانیا، فرانسه و امارات متحده عربی نیز سرایت کرده است.
8	دوره کمون یا نهفتگی نسبتاً طولانی این بیماری تنفسی مرگبار بین چند روز تا دو هفته متغیر است و همین امر موجب می‌شود مبتلایان تا پیش از بروز علائمی چون تب و تنگی نفس به مراکز درمانی مراجعه نکنند.
9	تاکنون تعداد زیادی از شرکت‌های هواپیمایی از جمله هواپیمایی قطر، ایرکانادا، ایرفرانس، ایرسئول، امریکن ایرلاینز، بریتیش ایرویز، لوفتانزا، ترکیش ایرلاین و ایرلاین اتحاد، سفرهای خود را به مقصد چین به حال تعویق در آورده‌اند.
