asriran_1_data###فیفا: وزیر ورزش نباید در انتخابات فدراسیون فوتبال حق رای داشته باشد###https://www.asriran.com/fa/news/715961/فیفا-وزیر-ورزش-نباید-در-انتخابات-فدراسیون-فوتبال-حق-رای-داشته-باشد###['ورزشی']###2020-02-27 12:13:00###۷۱۵۹۶۱###['فیفا', 'فوتبال', 'انتخابات']
6@@@7
1	فیفا در نامه خود به فدراسیون فوتبال صراحتا اعلام کرده وزیر ورزش نباید در انتخابات ریاست این فدراسیون حق رای داشته باشد.
2	به گزارش میزان، اتفاقات اخیر درباره سرنوشت انتخابات فوتبال کشور در شرایطی عجیب و حیرت انگیز بوره که حالا با ورود فیفا به این پرونده، معادلات پیچیده‌تر از قبل شده است.
3	در نامه فیفا به فدراسیون فوتبال آمده که حضور و حق رای وزیر ورزش و معاونش در مجمع برخلاف منشور المپیک و اساسنامه فیفا است و انتخابات باید با آئین نامه جدید برگزار تا عدالت برقرار شود.
4	مدیران فوتبال و وزارت ورزش چند هفته‌ای می‌شود به صراحت از برگزاری انتخابات فدراسیون در تاریخ ۲۵ اسفند حرف می‌زنند.
5	البته تا به امروز نه تنها شفاف سازی قانع کننده درباره مکانیزم برگزاری انتخابات و سیستم بررسی صلاحیت و مدارک نامزد‌ها نداشته‌اند، بلکه نامه رسمی فدراسیون جهانی فوتبال را هم به شکلی غیرقابل باور جدی نگرفته‌اند.
6	فیفا در تازه‌ترین نامه خود، این پیام واضح را به ایران داده که انتخابات فدراسیون به هیچ عنوان نباید با اساسنامه قدیمی مصوب ۱۳۹۰ برگزار شود.
7	از طرف دیگر برای انتخابات و فوتبال کشور باید‌های بسیار مهمی را در نظر گرفته است.
8	بررسی مفاد نامه ارسال شده به خوبی مشخص می‌کند خط و نشان‌های فیفا به قدری صریح و شفاف است که تخطی و بی توجهی نسبت به آن می‌تواند خطراتی جدی برای فوتبال کشور به دنبال داشته باشد.
9	به طور مثال مقامات فیفا حضور وزیر ورزش و معاون ورزش قهرمانی وزارت ورزش در مجمع فدراسیون و داشتن حق رای داشتن آن‌ها را مخالف با منشور المپیک و اساسنامه فدراسیون جهانی دانسته اند و تاکید دارند مقامات دولتی نباید در امور فوتبال دخالت داشته باشند.
10	ولی این موضوع را در ایران مسکوت نگه داشته‌اند.
11	فیفا حتی برای تعویق انتخابات و تصویب اساسنامه جدید فوتبال ایران از فعل "باید" استفاده کرده، اما فدراسیون می‌گوید هیچ تهدید و مشکلی در کار نیست و اصلاح اساسنامه و تصویب آن را مطابق با نظرات فیفا، بعد از انتخابات پیش رو در یک بازه زمانی کوتاه انجام خواهد داد.
12	بررسی جزییات نامه فیفا، اما همه حقایق را برای فوتبال ایران روشن می‌کند.
13	آن چیزی که فیفا می‌خواهد و روی آن تاکید دارد، با چیزی که در ایران در جریان است از تهران تا سوییس فاصله دارد.
14	بررسی نامه رسمی فیفا همه حقایق را برای ما روشن می‌کند:دبیرکل محترم.
15	ما دریافت مکاتبات شما در رابطه با مجمع عمومی انتخابات فدراسیون فوتبال در تاریخ ۹ فوریه ۲۰۲۰ که محتوای آن به درستی مورد توجه قرار گرفته است را تصدیق میکنیم.
16	در این زمینه، یادآور می‌شویم که فیفا و ای‌اف‌سی فرآیند اصلاح اساسنامه فدراسیون فوتبال ایران را به همراه عوامل اجرایی فدراسیون فوتبال ایران را در تاریخ ۱۲ و ۱۳ آگوست ۲۰۱۹ بر عهده گرفته است.
17	در ادامه این اصلاح، عوامل اجرائی فیفا و ای‌اف‌سی در تاریخ ۳۰ آگوست ۲۰۱۹، پیش‌نویس اساسنامه فدراسیون فوتبال و آیین نامه اجرایی انتخابات و نظام‌نامه مجمع عمومی را به فدراسیون فوتبال جمهوری اسلامی فرستاده است.
18	فدراسیون فوتبال جمهوری اسلامی به فیفا و اف‌ای‌سی اطلاع داد که برای به پایان رساندن و جمع‌بندی پیش‌نویس به زمان بیشتری نیاز دارد؛ اما بعد از چندین تذکر و یادآوری (در تاریخ ۷ و ۱۸ اکتبر، ۱۱ دسامبر ۲۰۱۹ و ۱۶ ژانویه ۲۰۲۰) این فدراسیون موفق به ارائه بازخورد درباره پیش‌نویس‌ها نشد و اعلام کرد که تاییدیه و تصویب می‌بایست بعد از مجمع عمومی انتخابات فدراسیون فوتبال ایران انجام شود.
19	در این مورد باید تاکیدکنیم که نسخه فعلی اساسنامه فدراسیون فوتبال ایران دربردارنده چندین ماده مشکل‌ساز نظیر ماده ۲۲.
20	۱ و ۲۲.
21	۲ است که پیش بینی کرده است "وزیر ورزش و جوانان به عنوان عضو مجمع عمومی فدراسیون حق نظر و رای دادن دارد بدون آنکه انتخاب شود " و "معاون قهرمانی وزارت ورزش و جوانان هم به عنوان عضو مجمع عمومی حق نظر و رای دادن بدون انتخاب شدن را دارد.
22	"باید یادآور شویم که عضویت مستقیم مقامات دولتی با حق رأی در مجامع فدراسیون‌های ورزشی مغایر با أصول اساسی استقلال ورزش که در منشور المپیک تنظیم شده و همچنین بر خلاف الزاماتی است که بر عهده فدراسیون‌های عضو فیفا مطابق ماده ١٤ و ١٩ اساسنامه فیفا گذاشته شده است.
23	علاوه بر این، ما به شدت توصیه میکنیم که فدراسیون‌های عضو فیفا برای پیش‌بردن روند انتخاباتی آزاد و عادلانه، آیین نامه اجرایی انتخابات را تصویب کنند و کمیته بدوی انتخابات و کمیته استیناف انتخابات که توسط مجمع عمومی فدراسیون انتخاب و یا تایید شده است به کار بگیرد.
24	در نهایت، موضع فیفا و ای‌اف‌سی این است که مجمع عمومی انتخابات فدراسیون فوتبال جمهوری اسلامی که قرار است در تاریخ ۱۵ مارس ۲۰۲۰ در تهران برگزار شود باید به تعویق بیفتد.
25	تا زمانی که این فدراسیون بتواند پیش‌نویس اساسنامه و آیین نامه اجرایی انتخابات را نهایی و به تایید مجمع فدراسیون فوتبال برساند.
26	متعاقبا مجمع عمومی فدراسیون فوتبال ایران اعضای هر دو کمیته انتخابات (بدوی و استیناف) را انتخاب می‌کند و فرآیند انتخاب کمیته اجرایی جدید این فدراسیون بر اساس آئین نامه جدید پذیرفته شده صورت میگیرد؛ بطوریکه آزاد و عادلانه بودن انتخابات را تضمین نماید.
27	از توجه و همکاری شما در این زمینه متشکریم و از شما میخواهیم تا یک نقشه راه مطابق با پلان فوق (تصویب اساسنامه جدید و برگزاری مجمع فدراسیون برای تعیین هیت رئیسه جدید) حداکثر تا تاریخ ۱ مارس ۲۰۲۰ برای فیفا و‌ای اف سی تهیه نمایید.
28	ارادتمندورون موسنگا اومبارئیس دپارتمان فدراسیون‌های عضو
