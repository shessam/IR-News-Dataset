asriran_1_data###سردار جلالی: رژیم صهیونیستی کرونای وخیم خاورمیانه است###https://www.asriran.com/fa/news/729690/سردار-جلالی-رژیم-صهیونیستی-کرونای-وخیم-خاورمیانه-است###['سیاسی']###2020-05-21 12:57:00###۷۲۹۶۹۰###['اسراییل', 'پدافند غیرعامل', 'خاورمیانه']
7@@@8
1	رئیس سازمان پدافند غیرعامل کشور با صدور پیامی به مناسبت فرارسیدن آخرین جمعه ماه مبارک رمضان و روز قدس، رژیم صهیونیستی را به کرونای وخیم خاورمیانه تشبیه کرد و گفت: اسرائیل غاصب در آینده نزدیک در حصار جغرافیای مقاومت به سوی نابودی پیش خواهد رفت.
2	به گزارش ایسنا، در این بیانیه آمده است: ظهور انقلاب اسلامی ایران منشا تحولات و دگرگونی‌های شگرفی در موضوع آزادسازی قدس شریف شد.
3	فلسطینی که تا قبل از آن، تحت سیطره استکبار، جامعه جهانی از مظلومیتش بی خبر بود به مسئله نخست و اصلی جهان اسلام تبدیل گشت.
4	اقدام هوشمندانه رهبر کبیر انقلاب اسلامی در نامگذاری روز قدس از ابتکارات بی‌نظیر است که سبب زنده نگه داشتن آرمان حمایت از مستضعفین و مقابله با ظلم و کفر جهانی شده است.
5	مسئله فلسطین امروز دیگر نه مسئله یک ملت و کشور بلکه مسئله یک امت و مسئله نبرد حق و باطل است.
6	در بخش دیگری از این بیانیه آمده است: آرمان فلسطین به عنوان پاره تن اسلام در کنار انقلاب اسلامی که پنجمین دهه از عمر با برکت خود را در مسیر گام بلند دوم با نشاط‌تر، قوی‌تر و مستحکم‌تر از همیشه بر می‌دارد روزبه‌روز قوی‌تر می‌شود و در این مسیر این رژیم صهیونستی است که شمارش معکوس نابودی‎اش به صدا درآمده است.
7	امروز رژیم صهیونیستی دچار بحران مشروعیت است و تاریخ اعتبار این رژیم کودک کش به انتهای خود رسیده است.
8	رژیم صهیونیستی طی سال های گذشته نشان داده است که عامل بی ثباتی، جنگ افروزی و افراطی گری در منطقه است و پربیراه نیست که بگوییم این رژیم کرونای وخیم خاورمیانه است.
9	این بیانیه می افزاید: جالب اینجاست که جبهه استکبار دست به خودزنی می‌زند و زمان نابودی خود را بار اقدامات‌ ددمنشانه خود روز‌به‌روز سرعت می‌بخشد.
10	شهادت فرمانده جاودان سپاه قدس شهید سردار حاج قاسم سلیمانی به دست دولت تروریست آمریکا و با پشتیبانی رژیم صهیونیستی در آن سوی مرزها یکی از همین اقدامات است.
11	این بی‌وجودان گمان می‌کردند که با حذف قاسم سلیمانی‌ می توانند جلوی حرکت آرمان مقاومت که همانا آزادسازی قدس شریف است مانعی ایجاد کنند غافل از اینکه مسئله فلسطین یک آرمان است و آرمان قائم به افراد نیست بلکه تفکری است که در جان و دل انسان های آزاده رسوخ کرده است.
12	خون شهید حاج قاسم سلیمانی و شهدای مقاومت بدون شک اخراج آمریکا و اسرائیل غاصب از جنوب غرب آسیا را تسریع خواهد کرد.
13	در بخش دیگری از این بیانیه همچنین آمده است: اکنون زمانی است که ناقوس در هم شکستن استخوان‌های قطب استکبار رساتر از همیشه به گوش می‌رسد.
14	سران تل آویو که روزی ایده «نیل تا فرات» را در سر می پروراندند امروز در حصار جغرافیای مقاومت، پشت دیوارها و عمق سیاهی زمین برای خود پناهگاه می‌جویند و این در حالی است که جبهه مقاومت با استمداد از لطف و نصرت الهی و اتکای به نیروی مردمی، روزبه‌روز قوی‌تر از گذشته می‌شود و پرچم اقتدار خود را مقابل مرزهای جعلی رژیم غاصب اسرائیل به اهتزاز درمی‌‎آورد.
15	البته در این میان هستند جریاناتی که همچنان نسخه وادادگی و تسلیم در برابر استکبار را ترویج می‌دهند اما غلبه گفتمانی با جریان مقاومت است.
16	خواب آشفته معامله قرن تعبیر نخواهد شد همانگونه که رویای آمریکایی خاورمیانه بزرگ با اهتزاز پرچم مقاومت تبدیل به کابوس هر شب رژیم صهیونیستی شده است.
17	امروز نه تنها ملت بزرگ ایران بلکه کل اعضای جریان مقاومت پشت سر آزادی قدس شریف و نابودی حتمی رژیم کودکش صهیونیستی ایستاده اند.
18	امروز انتفاضه، انتفاضه فلسطین نیست، انتفاضه جریان مقاومت است.
19	در پایان این بیانیه نیز آمده است: در انتها یاد و خاطره شهدای عظیم الشأن آزادسازی قدس شریف، جبهه مقاومت و سپاه قدس را گرامی می‎داریم و در پیشگاه حضرت حق و محضر ملت بزرگ ایران سوگند یاد می‌کنیم مادامی که قدس شریف از سایه رذالت‌های صهیونیست‌ها رها نشده است از پا ننشسته و هر صبح و شام را با رویای دلنشین اقامه نماز جماعت به پیشوایی امام خامنه‌ای عزیز در قدس شریف به پایان ببریم.
