tabnak_data###پرسپولیس رسما استوکس را برای تمرینات احضارکرد###https://www.tabnak.ir/fa/news/979861/پرسپولیس-رسما-استوکس-را-برای-تمرینات-احضارکرد###['ورزشی', 'ورزشی']###2020-05-21 12:29:00###۹۷۹۸۶۱###['استوکس', 'پرسپولیس', 'فیفا', 'تابناک ورزشی']
4@@@5
1	باشگاه پرسپولیس در جدیدترین نامه خود به آنتونی استوکس مهاجم پرحاشیه و جنجالی اش، اعلام کرده که باید با دور جدید شروع تمرینات به ایران بازگردد.
2	به گزارش تابناک ورزشی، استوکس که بدون هماهنگی و قبل از تعطیلی رقابت‌های لیگ برتر به دلیل شیوع ویروس کرونا تصمیم به ترک ایران گرفت هنوز به تهران بازنگشته است.
3	مسئولان باشگاه پرسپولیس از مهاجم ایرلندی خود خواستند تا خود را به تمرینات روز شنبه این تیم برساند تا در ادامه رقابت‌های لیگ برتر، سرخ‌ها را همراهی کند.
4	نکته مهم این است که استوکس با قید وثیقه از زندان آزاد است تا پرونده قضایی اش بخاطر آزار و اذیت نامزد سابقش به اتمام برسد و رای قطعی صادر شود.
5	او احتمالا نمی تواند ایرلند و بریتانیا را ترک کند.
6	حالا مدیران باشگاه پرسپولیس منتظر پاسخ استوکس هستند.
7	در صورتی که استوکس پاسخی به نامه پرسپولیس ندهد و یا از حضور در تمرینات خودداری کند، با شکایت رسمی سرخ‌ها از وی در کمیته انضباطی فیفا روبرو خواهد شد.
