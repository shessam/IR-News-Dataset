tabnak_data###اردوها و مسابقات دانشجویی لغو شد/ ممنوعیت ورود مهمان به خوابگاههای دانشجویی###https://www.tabnak.ir/fa/news/961002/اردوها-و-مسابقات-دانشجویی-لغو-شد-ممنوعیت-ورود-مهمان-به-خوابگاههای-دانشجویی###['اجتماعی', 'دانشگاه']###2020-02-22 21:57:00###۹۶۱۰۰۲###['اردو', 'مسابقات', 'دانشجویی', 'لغو', 'ممنوعیت', 'ورود', 'مهمان', 'خوابگاههای دانشجویی']
1
1	وزیر علوم با هدف آگاهی سازی و پیشگیری از شیوع ویروس کرونا در مراکز دانشگاهی مصوباتی را در قالب بخشنامه به روسای دانشگاه ها ابلاغ کرد.
2	به گزارش تابناک، ستاد سلامت وزارت علوم، تحقیقات و فناوری، با هدف آگاه سازی و پیشگیری از شیوع ویروس کرونا در مراکز دانشگاهی روز شنبه با حضور دکتر غلامی و اعضای شورای معاونان این وزارتخانه تشکیل و مصوبات آن در قالب بخشنامه‌ای به رؤسای دانشگاه‌ها و مؤسسات آموزش عالی کشور ابلاغ شدمتن بخشنامه وزیر علوم خطاب به رؤسای دانشگاه‌ها و مؤسسات آموزش عالی کشور به شرح زیر است:پیرو انتشار گزارش‌های وزارت بهداشت، درمان و آموزش پزشکی در خصوص شیوع ویروس کرونا در کشور، "ستاد سلامت" با هدف آگاه‌سازی و پیشگیری از شیوع این ویروس در مراکز دانشگاهی در وزارت علوم، تحقیقات و فناوری تشکیل و مقرر شد:۱ شورای سلامت دانشگاه "ستاد آگاه‌سازی و پیشگیری از شیوع ویروس کرونا" را با همکاری دانشگاه‌های علوم پزشکی در دانشگاه‌های مادر استان تشکیل دهد.
3	۲ مراکز بهداشتی و درمانی مؤسسه تا حد امکان مجهز و از نظر تجهیزات پزشکی و درمانی به روز رسانی شود.
4	۳ رؤسا و مدیران دانشگاهی تمامی مساعی خود را جهت حفظ فضای آرامش و پرهیز از ایجاد و گسترش تنش‌های روانی و استمرار برنامه‌های آموزشی بر اساس برنامه‌های پیش‌بینی شده مصروف کنند.
5	۴ به منظور ایجاد آرامش روحی و آسایش خیال دانشجویان و خانواده‌های آنها در صورت درخواست کاهش تعداد واحد درسی از جانب دانشجویان، ادارات آموزشی دانشگاه‌ها و مؤسسات آموزش عالی با انعطاف پذیری لازم عمل کنند.
6	۵ به اطلاع دانشجویان رسانده شود تا به محض مشاهده هرگونه علائم ناشی از سرما خوردگی، آنفولانزا و مانند آن بدون هیچ گونه نگرانی به مراکز بهداشتی دانشگاه مراجعه کنند و مراکز بهداشتی دانشگاه‌ها اقدامات لازم را برای درمان آنها به عمل آورند.
7	در این ارتباط، غیبت‌های ناشی از آن موجه تلقی شود.
8	۶ از برگزاری کلاس‌های عملی از جمله واحد عملی تربیت بدنی (درس عمومی) که نیازمند تماس دانشجویان با ابزار، تجهیزات و امکاناتی است که ضدعفونی کردن آنها میسر نیست خودداری شود.
9	۷ مسئولان خوابگاه‌ها موظف شوند با تکریم و رعایت شأن دانشجو بطور جد و مستمر از طریق کنترل افراد دارای علائم، بر این موضوع نظارت کنند.
10	همچنین پذیرش مهمان در هر قالبی در خوابگاه‌های دانشجویی تا اطلاع ثانوی ممنوع شود.
11	۸ ترتیبی اتخاذ شود تا نسبت به ضدعفونی فضاهای عمومی، خصوصاً خوابگاه‌ها به صورت مستمر اقدام لازم صورت گیرد.
12	چنانچه مورد تأیید شده‌ای از آلودگی به ویروس کرونا در خوابگاه مشاهده شد، ضروری است اقدامات فنی لازم با نظر و هماهنگی گروه پزشکیِ دانشگاه علوم پزشکی و مراکز بهداشتی و درمانی انجام شود.
13	۹ مراکز بهداشتی در دانشگاه‌ها و مؤسسات آموزش عالی نسبت به رصد و بررسی روزانه، نظارت و ضدعفونی دائمی فضاهای عمومی از جمله آبدارخانه‌ها، آشپزخانه‌ها، سلف سرویس و مراکز غذاخوری و سایر اماکن مربوطه اقدامات لازم را انجام دهند.
14	۱۰ توصیه به استفاده از دوره اختصاصی آموزش همگانی ویروس کرونا با مراجعه به سامانه آموزش آنلاین معاونت آموزشی سازمان نظام پزشکی جمهوری اسلامی ایران به آدرس لینک http://corona.
15	irimc.
16	org صورت گیرد.
17	۱۱ تا اطلاع بعدی، از برگزاری همایش‌ها، کنفرانس‌ها و سمینارهایی که موجبات تردد و آمد و شد افراد را از مکان‌های دیگر فراهم می‌سازد، خودداری نموده و اجرای آنها به تعویق افتد.
18	۱۲ تا اطلاع ثانوی از برگزاری اردوهای دانشجویی، جشنواره‌های ورزشی مسابقات درون و بین‌دانشگاهی که به تشخیص دانشگاه می‌تواند باعث ابتلاء به بیماری گردد، خودداری و اماکن عمومی ورزشی مثل استخر تعطیل شود.
19	۱۳ چک آپ و کنترل سلامتِ نیروهای خدماتی شاغل در آبدارخانه‌ها، غذاخوری‌ها و سایر اماکن حساس به صورت مستمر صورت گیرد.
20	۱۴ برنامه ریزی برای عدم ثبت انگشت جهت استفاده دانشجویان برای رستوران‌ها و ورود به خوابگاه‌ها۱۵ کنترل بهداشتی مسافرت‌های دانشجویان به شهرهای آلوده به ویژه پس از بازگشت آنان۱۶ همراهی با دانشجویان غیر ایرانی در صورت تمایل برای بازگشت به کشورشان۱۷ به منظور حفظ آرامش روانی جامعه و استمرار فعالیت‌ها و مأموریت‌های محوله، دانشگاه‌ها و مؤسسات آموزش عالی ترتیبی اتخاذ نمایند تا با هماهنگی دانشگاه علوم پزشکی، آموزش‌های لازم را در خصوص اقدامات پیشگیرانه برای اعضای هیأت علمی، دانشجویان و کارکنان فراهم نمایند تا جامعه علمی بتواند در این برهه حساس به عنوان "سفیران سلامت و بهداشت" همچون همیشه نقش پیشتازی خود را در کمک به سلامت جامعه ایفا نمایند.
21	۱۸ ترتیبی اتخاذ شود تا در اولین فرصت، رئوس مهم اقدامات پیشگیرانه اعلام شده از سوی وزارت بهداشت در بنرهای مناسب آماده و با نصب آن در اماکن مختلف در معرض دید عموم دانشجویان قرار گیرد.
22	۱۹ به منظور تحقق موارد مطرح شده در این بخشنامه، جلب همکاری عموم دانشجویان بویژه شورای صنفی و دیگر تشکل‌ها و نهادهای دانشجویی مورد تأکید است.
23	۲۰ برگزاری آزمون ورودی دکتری ۱۳۹۹ طبق برنامه زمانبندی اعلام شده انجام خواهد شد.
24	تأکید بر رعایت دقت در موارد اعلام شده توسط سازمان سنجش آموزش کشور برای برگزاری هر چه بهتر این آزمون مورد توجه قرار گیرد.
25	۲۱ اتخاذ هرگونه تصمیم در مورد تعطیلی فعالیت مؤسسه براساس شرایط روز، نظرات فنی دانشگاه علوم پزشکی و نیز تأیید شورای تأمین خواهد بود.
