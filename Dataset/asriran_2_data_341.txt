asriran_2_data###نوبخت: بودجه برای سومین سال تحریم آماده است###https://www.asriran.com/fa/news/702602/نوبخت-بودجه-برای-سومین-سال-تحریم-آماده-است###['اقتصادی']###2019-12-09 11:10:00###۷۰۲۶۰۲###['بودجه', 'نوبخت']
8@@@9
1	رئیس سازمان برنامه و بودجه با بیان اینکه لایحه بودجه سال ۹۹ کل کشور متناسب با شرایط تحریم تنظیم شده است، گفت: قراردادهای خوبی برای فروش نفت بسته ایم.
2	به گزارش مهر، محمدباقر نوبخت صبح امروز در نشست خبری تشریح لایحه بودجه سال ۹۹، اظهار داشت: بودجه سال ۹۹ برای سومین سال تحریم بزرگ اقتصادی تهیه و تدوین شد.
3	وی افزود: سال گذشته و امسال تحریم را تجربه کردیم و برای سومین سال تحریم، بودجه را به گونه‌ای تنظیم کردیم که چگونگی تحصیل درآمدها در شرایط تحریمی و نحوه مصارف مشخص باشد.
4	رییس سازمان برنامه و بودجه کشور با بیان اینکه بودجه تحریمی سال ۹۹ با استفاده از طرح اصلاح ساختار آماده شده است، افزود: پیش‌بینی درست درآمد، برآورد صحیح مصارف، معین بودن سیاست‌ها و اهداف باید در بودجه ۹۹ مورد رصد قرار گیرد.
5	وی ادامه داد: منابع بودجه سال بعد ۴۸۴ هزار و ۶۰۰ میلیارد تومان است و نسبت به بودجه سال جاری ۸ درصد افزایش داشته است.
6	منابع بودجه از سه محل درآمد، واگذاری دارایی‌های سرمایه‌ای و واگذاری دارایی‌های مالی تامین می‌شود.
7	نوبخت افزود: در صورت کاهش درآمد که شامل درآمد مالیاتی، گمرکی، سایر و غیره یا باید سرمایه و یا اوراق فروخته شود.
8	وی گفت: ۲۶۱ هزار میلیارد تومان درآمد سال آینده است که ۱۷۵ هزار میلیارد تومان مالیات، ۲۰ هزار میلیارد تومان گمرک و ۶۶ هزار میلیارد تومان سایر است.
9	مجموع اینها ۹ درصد افزایش نسبت به بودجه ۹۸ دارد.
10	نوبخت با بیان اینکه برای پر کردن فاصله ۲۶۱ هزار تا ۴۸۴ هزار منابع باید درآمد دیگری از جمله واگذاری‌ها را در دستور کار داشته باشیم، افزود: سال آینده ۴۸ هزار و ۳۰۰ میلیارو تومان که منفی ۶۸ درصد رشد نسبت به سال جاری است از محل نفت تامین خواهیم کرد.
11	صادرات یک میلیون بشکه نفت با نرخ هر بشکه ۵۰ دلار را پیش‌بینی کرده ایم.
12	معاون رئیس‌جمهور تاکید کرد: همه نظام دست به دست هم داده‌ایم تا ظلم امریکا برای تحریم صادرات نفت را بشکنیم.
13	طی ماههای گذشته قراردادهای خوبی برای فروش نفت بسته‌ایموی با بیان اینکه طی ماه‌های گذشته قراردادهای خوبی در مورد نفت منعقد کرده‌ایم، گفت: درست است برخی مسیرهای دور زدن تحریم در گذشته را دشمنان یاد گرفته‌اند اما تا مسیرهای جدیدمان را یاد بگیرند کارمان را جلو برده‌ایم.
14	نوبخت افزود: کالاهای اساسی را با نرخ ارز ۴۲۰۰ تومان وارد خواهیم کرد؛ اگر گفته شود که نرخ ارز افزایش خواهد یافت، چه کسی ثبات قیمت اقلام در دست مردم را تضمین خواهد کرد، به همین جهت به دلیل شرایط حساس تصمیم گرفتیم نرخ ارز را تغییر ندهیم.
15	۲۲.
16	۲۵ میلیارد دلار صادرات نفتی سال ۹۹وی ادامه داد: کل درآمدهای ارزی ما ناشی از صادرات نفت خام ۱۸.
17	۲۵ میلیارد دلار و درامد ارزی صادرات گاز ۴ میلیارد دلار می‌شود که باید ۸ میلیارد دلار سهم صندوق توسعه ملی و ۳.
18	۲۰۰ میلیارد دلار سهم شرکت ملی نفت را بدهیم از این رو سهم دولت ۴۹.
19	۵ درصد می‌شود که رقم این سهم ۱۱ میلیارد دلار است.
20	رئیس‌سازمان برنامه و بودجه اظهار داشت: مجموع درآمد حاصل از فروش دارایی‌های سرمایه‌ای ۹۸ هزار میلیارد تومان می‌شود.
21	وی افزود: ۸۰ هزار میلیارد تومان فروش اوراق مالی خواهیم داشت.
22	وضعیت مصارف بودجهنوبخت با اشاره به مصارف بودجه ۹۹ گفت: ۴۸۴ هزار و ۶۰۰ میلیارد تومان مصارف در نظر گرفته‌ایم که اعتبارات هزینه‌ای، اعتبارات تملک دارایی‌های سرمایه‌ای و مالی سه محل مصارف ماست.
23	وی افزود: ۳۶۷ هزار و ۲۰۰ میلیارد تومان اعتبارات هزینه‌ای ماست که ۴ درصد رشد نسبت به سال جاری دارد.
24	طبق قانون به صورت سالانه افزایش هزینه جاری به بودجه تحمیل می‌شود و باید هر سال حقوق‌ها را افزایش دهیم.
25	نوبخت ادامه داد: ۲۲.
26	۲ درصد از کل بودجه عمومی را تشکیل می‌دهد برای امور رفاه اجتماعی است.
27	وی تاکید کرد: هر اتفاقی برای کشور بیفتد پرداخت سررسید اوراق اولویت خواهد بود.
28	وی یادآور شد: ایجاد یک میلیون فرصت شغلی و ایجاد رشد ۲ درصدی اقتصاد و خروج از رکود دو هدف راهبردی ماست.
29	بدنبال کاهش نرخ تورم هستیموی در پاسخ به سوالی مبنی بر چگونگی رشد ۱۵ درصدی حقوق، گفت: بیشتر از این عدد نمی‌توانستیم حقوق را افزایش دهیم و به دنبال کاهش نرخ تورم در سال آینده هستیم.
30	نوبخت در پاسخ به سوالی مبنی بر چرایی ذکر عدد ۷۸ میلیون نفر برای یارانه نقدی با وجود حذف سه دهک بالای درآمدی، افزود: نمی‌ارزد بنا به هر دلیلی به جامعه استرس وارد کنیم؛ ما فعلا حذف ۲۴ میلیون نفر را در بودجه نیاورده‌ایم و برای سال بعد هدف‌گذاری نکرده‌ایم اما سالهاست این موضوع مطرح است.
31	معاون رئیس‌جمهور گفت: اما به هر حال سال بعد پردرآمدها را حذف خواهیم کرد.
32	وی در پاسخ به سوالی مبنی بر علت عدم ذکر گاز در هدفمندی، افزود: قبلا گاز باید در منابع هدفمندی اورده می‌شد و ۴۵ هزار میلیارد تومان ذکر کردیم اما در دولت گفته شد که گاز باید در منابع عمومی نوشته شود از این رو امسال از هدفمندی خارج شد.
33	ما به طور جد می‌خواهیم یارانه‌ها را شفاف کنیم.
34	وی در مورد علت ۲ برابر شدن منابع فرآورده‌های نفتی در هدفمندی، تصریح کرد: صادراتمان بیشتر شده و همه محاسبات دقیق است و از همه راه‌ها استفاده می‌کنیم.
