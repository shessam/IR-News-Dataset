tabnak_data###حریری: دولت موقت، راه حل بحران لبنان نیست###https://www.tabnak.ir/fa/news/953280/حریری-دولت-موقت-راه-حل-بحران-لبنان-نیست###[]###2020-01-21 01:43:00###۹۵۳۲۸۰###['حریری', 'لبنان', 'بحران']
1
1	درپی شدت گرفتن تظاهرات مردمی لبنان، نخست‌وزیر موقت این کشور از طولانی شدن روند تشکیل دولت جدید انتقاد کرد.
2	به گزارش ایسنا، به نقل از سایت النشره، سعد حریری، نخست‌وزیر موقت لبنان در سخنانی در واکنش به تشدید تظاهرات مردمی شهروندان لبنانی در اعتراض به تشکیل نشدن دولت، اظهار کرد: دولت ما برای انتقال به یک دولت جدید استعفا داد اما به تأخیر افتادن تشکیل دولت تا ۹۰ روز کشور را به سمت نامعلومی سوق می‌دهد.
3	وی افزود: لازم است که دولت جدید هرچه سریع‌تر تشکیل شود تا شکاف ایجاد شده را ترمیم کرده و روند فعلی و پیامدهای اقتصادی و امنیتی که هر روز بدتر می‌شود را متوقف کند.
4	حریری خاطرنشان کرد: ادامه دولت موقت راه حل (بحران) نیست و باید مانع از هدر رفتن وقت شد و دولت باید پذیرای مسؤولیتش باشد.
5	وی ادامه داد: ارتش و تمامی نیروهای امنیتی مسؤولیت خود را در قبال اعمال قوانین و ممانعت از لطمه زدن به صلح داخلی بر عهده می‌گیرند و هر روز پیامدهای درگیری با جنبش‌های مردمی را متحمل می‌شوند.
6	نخست‌وزیر موقت لبنان همچنین گفت: درجا زدن امنیتی برای مواجهه با مردم به معنای ورود به بحران و اصرار بر انکار واقعیت جدید سیاسی است.
7	لبنان چند شبی است که شاهد تظاهرات مردمی علیه تشکیل نشدن دولت این کشور است و طی چند شب گذشته درگیری‌های شدیدی میان معترضان و نیروهای امنیتی در خیابان‌های بیروت شکل گرفت که به مجروح شدن شمار زیادی از دو طرف منجر شد.
