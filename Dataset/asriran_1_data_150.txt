asriran_1_data###وزارت بهداشت: هیچ مورد مشکوک به ویروس کرونا نداشته‌ایم###https://www.asriran.com/fa/news/710694/وزارت-بهداشت-هیچ-مورد-مشکوک-به-ویروس-کرونا-نداشته‌ایم###['اجتماعی ']###2020-01-26 10:02:00###۷۱۰۶۹۴###['وزارت بهداشت', 'کرونا']
14@@@15
1	رئیس اداره مراقبت از بیماری‌های واگیر وزارت بهداشت، درمان و آموزش پزشکی گفت: تاکنون هیچ مورد مثبت و حتی مشکوک به ویروس کرونا در کشور نداشته‌ایم.
2	حسین عرفانی در گفت وگو با ایرنا در واکنش به شایعات مطرح شده مبنی بر مشاهده یک مورد مشکوک به ویروس کرونا در کشور گفت: این شایعات صحت ندارد و تاکنون هیچ مورد مشکوک به این ویروس در ایران مشاهده نشده است.
3	وی گفت: تیم غربالگری وزارت بهداشت اکنون در فرودگاه امام خمینی(ره) مستقر است و تمام مسافرانی که از چین به ایران می آیند با دقت کنترل و تب سنجی می شوند و اگر فردی تب داشته باشد یا علایم مشکوک به بیماری داشته باشد، بررسی می شود و اگر مشکوک به بیماری باشد مطابق دستورالعمل کشوری برای معاینات دقیق تر و آزمایش به بیمارستان ارجاع می شود.
4	علیرضا رئیسی، معاون بهداشت وزیر بهداشت نیز پیش از این به خبرنگار ایرنا گفته بود: بر این اساس دستورالعملی که به سراسر کشور ابلاغ شده است.
5	تمام مسافرانی که در فرودگاه امام خمینی(ره) از چین به ایران می آیند و نیز مسافرانی که به صورت غیرمستقیم با پروازهای کشورهای دیگر به فرودگاه های کشور می آیند، کنترل می شوند و در صورتی که تب یا سایر علایم بیماری تنفسی داشته باشند، تحت معاینه و کنترل های بعدی قرار می گیرند.
6	وی افزود: کسانی که از چین به ایران می آیند در صورتی که علایم بیماری داشته باشند، اگر علایم بیماری آنها شدید باشد از فرودگاه با آمبولانس به بیمارستان ارجاع می شود و بعد از ۲۴ و ۴۸ ساعت از آنها آزمایش ویروس کرونا گرفته می شود اگر هر دو بار جواب آزمایش منفی بود بعد از آموزش و هشدارهای لازم اگر بیماری آنها بهبود پیدا کرده بود مرخص می شوند اما از آنها خواسته می شود در صورت تشدید علایم برای ادامه درمان مراجعه کنند.
7	رئیسی افزود: در صورتی که علایم بیماری شامل تب، سردرد، سرفه، عطسه و علایم گوارشی در افراد ورودی از چین خفیف باشد، اطلاعات آنها در سامانه وزارت بهداشت ثبت می شود و محل اقامتشان در هتل یا جایی که اقامت دارند ثبت می شود.
8	آموزش های لازم به آنها برای مراقبت داده و از آنها خواسته می شود اگر تا دو هفته بعد علایم بیماری در آنها شدید شد حتما با مراکز بهداشتی تماس بگیرند یا مراجعه کنند، ضمن اینکه ماموران وزارت بهداشت نیز با آنها تماس می گیرند.
9	وی گفت: حدود ۵۴ میلیون نفر در شهر ووهان و چند شهر دیگر چین قرنطینه هستند و حق خروج از این کشور را ندارند و بقیه چینی ها نیز از ۱۵ ژانویه برای خروج از این کشور تحت کنترل های شدید بهداشتی و سختگیرانه قرار می گیرند.
10	مقام‌های چین روز یکشنبه در تازه‌ترین گزارش خود اعلام کردند؛ شمار قربانیان ویروس «کرونا» به ۵۶ نفر و تعداد مبتلایان آن به بیش از هزار و ۹۷۵ تن رسیده است.
11	به گزارش خبرگزاری فرانسه، این آمار پس از آن منتشر شد که مقام‌های استان «هوبی» از ۱۳ قربانی جدید این ویروس و ابتلای ۳۲۳ نفر دیگر به آن خبر دادند.
12	هوبی اصلی‌ترین کانون گسترش کرونا به شمار می‌آید.
13	آمار نشان می‌دهد که ۲۹ استان و منطقه چین به این ویروس مبتلا شده‌اند.
14	برخی کشورها از جمله فرانسه، مالزی، ژاپن و استرالیا ابتلای افرادی به کرونا را اعلام کرده‌اند.
15	کانادا تازه‌ترین کشوری است که از ابتلای یک نفر به کرونا خبر داده است.
16	در زمان حاضر، شهر «ووهان» چین مهمترین مرکزی است که کرونا به شدت در آنجا گسترش یافته و مقام‌های این کشور، جمعیتی حدود ۵۴ میلیون نفر را در قرنطینه قرار داده‌اند.
17	«شی جین پینگ» رئیس جمهوری چین عصر شنبه در نشست کمیته مرکزی دفتر سیاسی حزب کمونیست چین که به منظور تحلیل اقدامات پیشگیری و کنترل ویروس کرونا تشکیل شد.
