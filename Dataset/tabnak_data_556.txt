tabnak_data###گام های موثر کروز منجر به داخلی سازی بسیاری از قطعات حساس در کشور شده است###https://www.tabnak.ir/fa/news/957913/گام-های-موثر-کروز-منجر-به-داخلی-سازی-بسیاری-از-قطعات-حساس-در-کشور-شده-است###['اقتصادی', 'داخلی']###2020-02-09 14:49:00###۹۵۷۹۱۳###['کروز', 'فرشاد مقیمی', 'مدیرعامل']
3
1	فرشاد مقیمی مدیرعامل گروه صنعتی ایران خودرو، حسن وفادار ینگجه نایب رئیس هیئت مدیره گروه صنعتی ایران خودرو و هیئت همراه خود ضمن برنامه ریزی در خصوص بازدید از قطعه سازان در ایام الله دهه فجر، امروز از فعالیت‌ها، خطوط تولید، مراکز طراحی و تولید دستگاه‌های صنعتی شرکت صنایع تولیدی کروز بازدید به عمل آوردند.
2	فرشاد مقیمی مدیرعامل ایران خودرو درخصوص بازدید از شرکت صنایع تولیدی کروز گفت: امروز برای آگاهی از آخرین وضعیت کروز در تولید، داخلی سازی، اقدامات انجام شده در جهت امضای میثاق نامه برای رشد و دستیابی به تولید روزانه 2500 دستگاه خودرو، در این شرکت حضور پیدا کردیم و خوشبختانه با وجود همه ی مشکلات در صنعت خودرو و قطعه سازی، وضعیت کروز مطلوب است.
3	مدیرعامل ایران خودرو در خصوص عملکرد کروز در تامین قطعات مورد نیاز ایران خودرو خاطرنشان کرد: همه ی تامین کنندگان ایران خودرو به ویژه کروز در حوزه های متفاوت با وجود شرایط سخت، تلاش های خاص و ویژه ای را انجام دادند که جای تقدیر و تشکر دارد.
4	مقیمی با اشاره به اینکه در حال حاضر شرایط خاص و ویژه ای بر صنعت قطعه سازی حکم فرماست، اظهار کرد: با توجه به شرایط بحرانی حال باید تدابیر ما خاص و ویژه باشد تا بتوان با همدلی مسائل پیش روی صنعت خودرو را حل نماییم.
5	مدیرعامل ایران خودرو در خصوص میزان پیشرفت کروز در زمینه خودکفایی قطعات خودرو تصریح کرد: گام های موثر کروز منجر به داخلی سازی بسیاری از قطعات حساس در حوزه های متفاوت تولیدی در کشور شده است.
6	از اقدامات ویژه این شرکت می توان به تولید کانکتورها، بردهای الکترونیکی پیشرفته و قطعات تریم که از موضوعات اساسی در حوزه تامین قطعات برای خودروها است، اشاره کرد و همچنین بیش از 50درصد از تولیدات این قطعه سازی با استفاده از دانش و تخصص مهندسان کشور داخلی سازی شده است و مایه مباهات است.
7	وی با اشاره به گسترش فعالیت های کروز گفت: این شرکت با توجه به اتفاقات پیش آمده در صنعت خودرو فعالیت خود را گسترش داده و حتی در بحث اشتغال پرسنل جدید استخدام کرده است که نشان دهنده تحرک و پویایی کروز است.
8	در ادامه جریان این بازدید حسن وفادار ینگجه نایب رئیس هیئت مدیره گروه صنعتی ایران خودرو گفت: امروز در مقایسه کروز با سال های گذشته تکنولوژی، نوآوری در صنعت، تیراژ و کیفیت در آن بسیار ارتقا یافته که نمایانگر تلاش بالای این شرکت در این حوزه و توانمندی آن خصوصا در حوزه داخلی سازی است.
9	وفادار ینگجه در خصوص ارتقا همه ی قطعه سازان و رسیدن به سطح کروز ابراز امیدواری کرد و گفت: با مشاهده عملکرد و نتیجه کار شرکت های قطعه سازی همچون کروز می توان دریافت که در داخل کشور هم می توان به افزایش ظرفیت و پیشرفت تکنولوژی در این صنعت دست یافت که ایجادکننده حس خرسندی است.
10	نایب رئیس هیئت مدیره گروه صنعتی ایران خودرو در خصوص میزان موفقیت کروز در خودکفایی تامین قطعات اظهار کرد: کروز در زمینه پلتفرم برق و الکترونیک و کنترلرها توانسته پیشگام باشد، چرا که در این زمینه درصد بسیار بالایی از قطعات الکترونیک را داخلی سازی کرده است و امروز امیدوار شدیم که در آینده ای نزدیک شاهد بومی سازی مابقی قطعات الکترونیک توسط کروز باشیم تا به هدف گذاری ایران خودرو بتوانیم دست یابیم.
