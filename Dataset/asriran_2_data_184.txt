asriran_2_data###اردوی خارج از کشور استقلال در نیم فصل قطعی شد/آماده‌سازی آبی‌پوشان در حاشیه خلیج فارس###https://www.asriran.com/fa/news/700310/اردوی-خارج-از-کشور-استقلال-در-نیم-فصل-قطعی-شدآماده‌سازی-آبی‌پوشان-در-حاشیه-خلیج-فارس###['ورزشی']###2019-11-26 10:54:00###۷۰۰۳۱۰###['استقلال', 'اردو']
3
1	تیم فوتبال استقلال در تعطیلات نیم فصل یک اردوی خارجی را پشت سر خواهد گذاشت.
2	به گزارش فارس، با هماهنگی بین کادر فنی و مسئولان باشگاه استقلال این تیم در تعطیلات نیم فصل، راهی اردوی خارج از کشور خواهد شد.
3	قرارداد برگزاری یک اردوی 10 الی 12 روزه در یکی از کشورهای حاشیه خلیج فارس امضا شده و اعضای تیم استقلال در تعطیلی لیگ یک اردوی آماده سازی را در خارج از ایران برگزار خواهند کرد.
4	هماهنگی برگزاری این اردو طی هفته‌های اخیر صورت گرفته و آبی پوشان بعد از برگزاری دیدارهای هفته هفدهم و با آغاز تعطیلات نیم فصل راهی اردو خواهند شد.
5	هفته هفدهم لیگ برتر طبق برنامه اعلام شده توسط سازمان لیگ روز 6 دماه برگزار می‌شود و لیگ برتر پس از پایان این هفته تا روز 11 بهمن تعطیل خواهد بود.
