tabnak_data###اسپر: توافق با طالبان امیدبخش است گرچه خالی از ریسک نیست###https://www.tabnak.ir/fa/news/959257/اسپر-توافق-با-طالبان-امیدبخش-است-گرچه-خالی-از-ریسک-نیست###[]###2020-02-16 00:35:00###۹۵۹۲۵۷###['اسپر', 'طالبان', 'افغانستان']
1
1	وزیر دفاع آمریکا امروز (شنبه) گفت، توافق آتش بس با طالبان که می‌تواند به خروج نیروهای آمریکایی از افغانستان منجر شود خالی از ریسک نیست اما بسیار امیدبخش است.
2	به گزارش ایسنا، به نقل از خبرگزاری آسوشیتدپرس، مارک اسپر، وزیر دفاع آمریکا پیش از اعلام رسمی توافق کاهش خشونت هفت روزه، گفت: زمان برای دادن یک فرصت به صلح در افغانستان از طریق راه حل سیاسی رسیده است.
3	وی یک روز پس از آن این صحبت‌ها را مطرح کرد که یکی از مقام‌های آمریکایی گفته بود این توافق به نتیجه رسیده و به زودی اجرایی می‌شود.
4	انتظار می‌رود که این توافق روز یکشنبه به صورت رسمی اعلام شود و کاهش خشونت روز دوشنبه آغاز گردد.
5	اسپر در کنفرانس امنیتی مونیخ گفت: ما اکنون برای پیشنهاد کاهش خشونت بر سر میز مذاکره هستیم که بین سفیر ما و طالبان درباره آن مذاکره شده بود.
6	این به نظر بسیار امیدوارکننده است.
7	وی ادامه داد: به نظر من ما باید به صلح یک فرصت بدهیم.
8	گرچه این تنها راه برای افغانستان نیست اما بهترین راه از طریق یک توافق سیاسی به دست می‌آید که البته خطرات خود را دارد.
9	این امر به معنی این است که دیپلمات‌ها، شرکا و متحدان ما می‌توانند با همکاری هم اقدامات موثری انجام دهند.
10	در همین حال، ینس استولتنبرگ، دبیرکل ناتو نیز گفت که از این طرح حمایت می‌کند اما تاکید کرد که ماموریت ائتلاف در افغانستان در بازه کوتاه و بلند مدت ادامه می‌یابد.
