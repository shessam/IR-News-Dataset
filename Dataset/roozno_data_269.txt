roozno_data###روحانی: پای صندوق می‌رویم تا بهترین‌ها را برای مجلس برگزینیم###http://roozno.com//fa/news/414390/روحانی-پای-صندوق-می‌رویم-تا-بهترین‌ها-را-برای-مجلس-برگزینیم###[]###2020-02-19 12:33:00###۴۱۴۳۹۰###['روحانی', 'صندوق']
1
1	رئیس جمهور با بیان اینکه اصولا مجلس در ایران بسیار مجلس قدرتمندی است، گفت: از ابتدا امام(ره) عنایت خاصی به مجلس داشت.
2	به گزارش روز نو ، حجت الاسلام والمسلمین حسن روحانی روز چهارشنبه در جلسه هیات دولت، مجلس شورای اسلامی را نهادی بسیار مهم و قدرتمند دانست و تاکید کرد: برای حل مشکلات مردم همه باید با هم و در کنارهم باشیم و در این راه دولت و مجلس می توانند با همکاری و همفکری خود مشکلات را برطرف کنند.
3	متن سخنان روحانی به این شرح است:در ماه بهمن مبارک و در آستانه یک روز تاریخی مهم برای کشورمان هستیم.
4	مردم عزیز و بزرگوار ما امسال در مقاطع مختلف با حضور و همکاریشان در صحنه در کنار یکدیگر حماسه‌های بسیار بزرگی را آفریدند.
5	از آغاز سال در روزهای اولیه ماه فروردین که برای بسیاری از استان‌های ما مشکل سیل پیش آمده بود، حضور همه جانبه مردم توانست کاری کند که در یک زمان کوتاه آسیب دیدگان بتوانند به مسکن و زندگی‌شان برگردند و دولت هم متعهد شد که همه ابنیه هایی که آسیب دیده بود را تا پایان امسال به سرانجام برساند.
6	دشمن می خواست از حوادث آبان ماه سوءاستفاده کنددر آبان‌ماه مردم در برابر حوادثی که دشمنان می‌خواستند از آن سوء استفاده کنند، به صحنه آمدند و در همان روزهای ابتدایی حرکت از زنجان و تبریز آغاز شد و همه استان‌های کشور به صحنه آمدند و آن افتخارات بزرگ، یکپارچگی، وحدت و امنیت ملی را که مورد توجه همه بود و جلوه‌های زیبای ماندگار را ساختند.
7	البته وقتی از آذربایجان و تبریز نام می‌بریم باید به سالگرد ۲۹ بهمن سال ۵۶ هم اشاره کنیم که آن حادثه، بسیار مهم بود والبته به عنوان چهلم، حادثه قم بود که در ۱۹ دی اتفاق افتاده بود اما آنهایی که تاریخ انقلاب را به یاد دارند به خوبی می‌دانند که قیام مردم تبریز در ۲۹ بهمن ۵۶ کمر رژیم را شکست و یک امیدواری عظیم و بزرگی را در سراسر کشور بوجود آورد.
8	برای همه روشن بود درحرکتی که مردم آذربایجان و تبریز به صحنه آمدند، پیروزی ما حتمی و قطعی است.
9	بعد از ۲۹ بهمن سال ۵۶ همه آنهایی که محاسبات سیاسی و اجتماعی در اختیار آنها بود و از رجال بزرگ بودند، می‌دانستند که این قیام مردم پایان کار رژیم است و شما دیدید در کمتر از یکسال شاه از کشور فرار کرد و در ۲۲ بهمن سال بعد انقلاب شکوهمند ما به پیروزی رسید.
10	کسی تصور نمی کرد بین نیروهای مسلح و مردم این همه ارتباط نزدیک باشددر کنار مسأله حضور مردم در آبان مسأله شهادت سردار عزیز، شهید سلیمانی بود که مردم یک کار اعجاب‌آوری را انجام دادند یعنی همه دنیا و منطقه را به شگفتی وا داشتند و هیچ کس فکر نمی کرد بین نیروهای مسلح و مردم این همه ارتباط نزدیک باشد.
11	هیچ‌کس نمی‌دانست که موضوع مبارزه با تروریسم برای مردم ایران اینقدر مهم باشد و هیچ‌کس فکر نمی‌کرد که امنیت منطقه خاورمیانه و همسایگان ما برای مردم این همه اهمیت دارد.
12	سردار سلیمانی نماد مبارزه با تروریسم بودسردار سلیمانی در واقع نماد مبارزه با تروریسم، ثبات، امنیت منطقه و امنیت ملی ما بود و این حضور مردم نشان داد که تمام افکاری که آمریکایی‌ها و برخی از غربی‌ها نسبت به ایران در سال‌های اخیر داشتند، محاسبه غلط و تفکر اشتباه بود.
13	آن روزها حضور مردم در عراق و در سراسر ایران که البته نماد آن خوزستان، مشهد، تهران، قم و کرمان بود ولی همه مردم در همه جا به خیابان آمدند، تظاهرات کردند، همه هم‌نوایی کردند و همه پاس داشتند که نشان می‌دهد این مردم، چقدر وفادار، شکرگزار و قدرشناس هستند.
14	درکجای دنیا سراغ دارید که برای یک سرباز فداکار وطن مردم اینچنین به صحنه خیابان‌ها بیایند و به نظر من روزهای تاریخی ماندگار در تاریخ ایران اسلامی شد.
15	بعد هم در ۲۲ بهمن مردم به صحنه آمدند و تظاهرات، باشکوه بود.
16	آن مقداری که بنده توفیق دارم و مقداری در خیابان آزادی معمولاً با عزیزان و مردم بزرگوار تهران همراه می‌شویم، در همان قدم‌ها، امسال مردم را پرجمعیت‌تر، پرشکوه‌تر و با انگیزه‌تر دیدم و خیلی مهم است ۴۱ سال از انقلاب گذشته است و مثل اولین سالگرد که سال ۵۸ برگزار شد با همان شور و همان علاقه، مردم در صحنه بودند.
17	پای صندوق می رویم تا بهترین ها را برای مجلس برگزینیمروز دیگری که مردم باید افتخار بیافرینند، روز دوم اسفند امسال و پای صندوق آراء است.
18	چند موضوع را ملت بزرگوار و عزیز ما باید تفکیک کنند، یک موضوع اینکه ما پای صندوق می‌رویم تا بهترین‌ها را برای مجلس شورای اسلامی برگزینیم که نهاد بسیار مهمی است.
19	مجلس شورای اسلامی جایی است که قوانین را بررسی و تصویب می‌کند، لوایح‌ دولت به آنجا فرستاده می‌شود و به وزرای ما آنجا رأی داده می‌شود.
20	آنها به نوعی بر دستگاه و کار اجرایی نظارت دارند و تحقیق و تفحص و استیضاح و سوال به عهده آنها است.
21	مجلس در ایران قدرتمند است و جایگاه عظیمی دارداصولاً مجلس شورای اسلامی در ایران مجلس قدرتمندی است.
22	اختیارات مجلس در کشورهای مختلف فرق می‌کند و در ایران جایگاه عظیمی دارد و این هم بخاطر نظر امام بود که از ابتدا امام به مجلس یک عنایت خاصی داشت که از سوابق تاریخی بود که ایشان با مرحوم مدرس داشت.
23	در مجالس شورای ملی آن زمان ایشان گاهی حضور پیدا می‌کرد و اصولاً از لحاظ تاریخی ایشان یک علاقه خاصی به مجلس داشت و همیشه هم امام در کلمات خود راجع به مجلس با عظمت از نمایندگان مجلس یاد می‌کند.
24	یک طرف قصه این است که مجلس برای ما و سرنوشت ما مهم است و کسی نگوید که هر که می‌خواهد انتخاب شود و صلاحیت دوستان من رد شده و یا صلاحیت هم‌حزبی‌های من تأیید نشده است و حالا هر مجلسی می‌خواهد بشود.
25	این مجلس می‌خواهد برای ما قانون وضع کند و این قانون برای همه ما است که در زندگی ما و زندگی بچه‌های ما اثر دارد.
26	گاهی برخی قوانین برای سالیان دراز و برای یک دهه، دو دهه و حتی یک قرن باقی می‌ماند و تغییرات اش‌ جزیی است،‌ اصل آن باقی می‌ماند .
27	شما فکر می‌کنید اگر مجلس یازدهم چیزی تصویب کرد به راحتی می‌شود در مجلس دوازدهم آنرا تغییر داد؟ آن مصوبه قانون می‌شود و سپس به مرحله اجرا در می آید و تغییر آن مشکل است.
28	باید این تحریم ها را بشکنیم یا نه؟ دولت به تنهایی نمی تواندبنابراین مجلس برای ما مهم است، به اضافه اینکه مسایل مهمی در کشور داریم.
29	در حال تحریم و فشار شدید استکبار جهانی هستیم .
30	باید این تحریم را بشکنیم یا نه؟ باید زندگی مردم را سهل‌تر کنیم یا نه؟ باید بسیاری از ساختارها را در این شرایط تغییر دهیم یا نه؟، چه کسی باید این کار را انجام دهد؟ دولت به تنهایی نمی‌تواند، قوه قضائیه هم به تنهایی نمی‌تواند، باید همه با هم کنار هم قرار بگیریم، دولت با مجلس باید در کنار هم قرار بگیرند.
31	مسائل اقتصادی ار در همکاری با مجلس فعلی و آیند باید حل کنیماگر بناست، مشکلات اقتصادی مردم کم شود، نمی‌گویم تمام شود، اگر بناست تحریم برداشته شود که باید این کار را در حد توان انجام دهیم.
32	اگر بناست تولید افزوده شود، اگر بناست در بسیاری از زمینه‌ها خودکفا شویم راهش چیست؟ راهش کار دولت و مجلس و هماهنگی با هم است.
33	امروز در مسایل اقتصادی نیاز داریم که هم با مجلس فعلی‌،(مجلس دهم) و هم فردا با مجلس یازدهم‌ ، با هم مشکلات را حل کنیم.
34	اگر می‌خواهیم موانع تولید را برداریم، بعضی‌جاها نیازمند قانون هستیم و بدون قانون نمی‌شود کاری کرد، اگر می‌خواهیم به تولید تحرک ببخشیم، بعضی از جاها نیاز به قانون داریم، اگر می‌خواهیم در مسیر تولید، شرکت‌های دانش‌بنیان و در مسیر علم و دانش اقداماتی انجام دهیم، همه با هم و در کنار هم هستیم.
35	اگر یک جایی بخواهد منطقه آزاد یا منطقه صنعتی شود و یا یک استان و شهرستان بخواهد اضافه شود همه اینها نیازمند همکاری دولت و مجلس است و به تنهایی نمی‌شود انجام داد.
36	رانت و فساد مردم را نگران کرده استمجلس در همه امور مردم حق قانونگذاری واظهارنظر دارد و ما باید در کنار هم بتوانیم مسائل را حل کنیم.
37	برخی از مسائلی که امروز در جامعه ما مثل رانت و فساد هست که مردم بسیار نگرانند و حق با آنهاست، اساسا انقلاب اسلامی شد تا مردم عدالت، پاکی و اخلاق را ببینند.
38	پایان همه چیز اخلاق است.
39	اخلاق آخر همه این قیام، نهضت، حرکت، انقلاب، تلاش، کوشش، جهاد و میدان جنگ است و اگر اخلاق درست شد همه درست است و اگر درست نشد همه آنها کم ارزش یا بی ارزش است.
40	به همین دلیل پیغمبر به آنهایی که از میدان جنگ سخت برگشته بودند، فرمود شما از جهاد اصغر برگشتید و "بقی علیکم الجهاد الاکبر".
41	آن جهاد مهمی که برای شما باقی مانده، میدان جنگ و مبارزه با آمریکا و استکبار و تروریسم نیست، از آنها بالاتر جهاد اکبر است.
42	جهاد اکبر یعنی همان اخلاق حسنه و مبارزه با هوای نفس است و آن هدف نهایی ما است.
43	اگر هدف نهایی ما جامعه پاک و حیات طیبه است پس راه آن این است که ما با فساد، رانت و با همه این مشکلات بجنگیم و مبارزه کنیم.
44	چطور امکان پذیر است؟ نه قوه قضاییه و نه دولت به تنهایی می توانند اینها را از بین ببرد بلکه همه با هم باید این کار را انجام دهیم.
45	اینکه گفته شود تحریم ها اثری ندارد و دولت باید قوی باشد بالاترین حمایت از آمریکاستما لوایح مهمی را برای شفافیت، مبارزه با فساد و تعارض منافع به مجلس شورای اسلامی دادیم.
46	اینها را باید با هم بنشینیم و تصویب کنیم.
47	ممکن است برخی از آنها در همین مجلس تصویب شود و برخی از آن برای مجلس بعدی بماند پس همه با هم باید در این زمینه تلاش کنیم و این برای ما مهم است.
48	مساله بسیار مهم دیگر شکستن حصر ایران و شکستن تحریم است.
49	تحریم یک عمل تروریستی و ظالمانه علیه ملت ایران است و هیچ کس هم نمی تواند بگوید که تحریم اثر ندارد.
50	اینکه گفته شود تحریم هیچ اثری ندارد و دولت باید قوی باشد، این به معنای تنزیه آمریکا و بالاترین حمایت از آمریکا است.
51	کسی که می گوید تحریم اثر ندارد یعنی حامی آمریکاستآن کسی که می گوید تحریم اثر ندارد یعنی حامی آمریکا است یعنی از آمریکا حمایت می کند و می گوید آمریکا کار بدی نکرده و کار خوبی کرده است و تحریم هم اصلا در زندگی اثر ندارد و ما باید کار کنیم.
52	این حرف، هم دروغ و هم خلاف واقعیت است و هم حمایت از آمریکا است.
53	تا ما درد را نشناسیم، درمان را نمی توانیم بشناسیم و اگر کسی دستش درد می کند، پایش را درمان کنیم، این دست خوب نمی شود.
54	باید بشناسیم که درد کجا است و همانجا سراغ درد برویم و آن را درمان کنیم.
55	تحریم یک کار تروریستی آمریکایی، علیه ملت بزرگ ایران است .
56	اکنون گروهی آنجا حاکم شدند که از گذشته هم با ایران بد بودند و امروز قدرت را در اختیار گرفته اند، اسرائیلی ها و ارتجاع منطقه هم آنها را حمایت کردند واین فشار را به مردم ایران آوردند.
57	در برابر این فشار چه اقدامی باید بکنیم؟اگر کسی بگوید تحریم را نمی شود به هیچ قیمتی شکست و در برابر تحریم باید تسلیم شویم ، این حرف نادرست است .
58	چطور است که در سال ۹۲ و ۹۴ توانستیم تحریم را بشکنیم؟ مگر ایران تحریم نبود پس چطور تحریم را شکستیم؟ یک بخش تحریم را در سال ۹۲ شکستیم و بخشی از آن را هم در ۹۴ شکستیم.
59	اینکه صادرات نفت ما یکدفعه از ۹۰۰ هزار بشکه به نزدیک ۳ میلیون بشکه رسید، بخاطر این بود که تحریم را شکستیم، همه اجناس ما در بندرگاه های غربی و غیر غربی مانده بود و به خاطر تحریم نمی آمد، پالایشگاه و بسیاری از مراکز بزرگ پتروشیمی و مراکز گاز کشور راه نمی افتاد، اما راه افتاد و این تحریم شکسته شد.
60	رشد اقتصادی بالا چشم بندی نیست، یک کار بزرگ استما توانستیم با تمام بانک های بزرگ شرق و غرب برای اعتبار اقدام کنیم ودر موردی، ۵ میلیارد از یک کشور اعتبار گرفتیم و از برخی کشورهای دیگر هم همه مقدمات آن آماده شد و شرایط تغییر کرد و همه شرکتها برای سرمایه گذاری در ایران صف بستند.
61	حالا شما بگویید همه اینها چشم بندی است، اینکه در سال ۹۵ رشد اقتصادی ما بالاترین رشد اقتصادی دنیا شد که دیگر چشم بندی نیست.
62	کار بزرگی انجام شد.
63	اینکه تحریم های سازمان ملل برداشته شد، اینکه معضل بزرگ ما با آژانس بین المللی اتمی برداشته شد ، همین امروز هم علیرغم همه کارهایی که آمریکا کرده باز هم در برابر برجام ناتوان است.
64	با وحدت و اتحاد باید آمریکا را پای میز مذاکره بکشانیماینکه یک دادگاه بین المللی علیه آمریکا رای می دهد و به آمریکا می گوید تحریم تو غلط است، نشان این است که هنوز این توافق زنده است.
65	اینکه آمریکا همه تلاش خود را در شورای حکام می کند که ما را محکوم کند و حریف نمی شود این به معنای آن است که آن توافق هنوز زنده است.
66	اینکه از حالا برای ماههای بعد ترسیدند که برجام چه شرایطی پیش می آورد به معنای زنده بودن این توافق است.
67	اینکه آمریکا نتوانست بعد از آنکه از این توافق خارج شد در سازمان ملل ، در مجمع عمومی و در شورای امنیت علیه ما اقدامی کند از لحاظ سیاسی و حقوقی شکست خورد در شورای حکام هم شکست خورد و این نشان می دهد که ملت ما این توان را دارد.
68	پس ما یکبار تحریم را شکانده‌ایم، اگر کاری نمی‌کردیم، می‌گفتیم قادر نیستیم یک ابرقدرتی مثل آمریکا غلطی انجام داده ما هم در برابر آمریکا کاری نمی‌توانیم بکنیم ولی اتفاقاً می‌توانیم آمریکا را از کار غلطی که انجام داده پشیمان کنیم.
69	یکبار پشیمانش کردیم و به زور پای میز مذاکره آوردیم و او سندی که دلش نمی‌خواست و دوست نداشت را امضاء کرد.
70	باز هم باید این کار را بکنیم .
71	چگونه باید آمریکا را پای میز مذاکره بکشانیم؟ راه آن وحدت و اتحاد و قدرت ما است.
72	باید به آمریکایی‌ها نشان دهیم که توانمند و قدرتمند هستیم.
73	باید نشان دهیم ملت ما ملت بزرگی است که ، صبار و شکور است.
74	بالاترین صبرها را دارد و بالاترین قدردانی را از مخلصین و خادمان خودش انجام می‌دهد.
75	آمریکا پیغام می فرستد که مذاکره کنیماگر ملتی صبار و شکور شد، آمریکا ناچار است سر تسلیم فرود بیاورد.
76	اینکه آمریکا در طول یکسال گذشته ده‌ها پیغام برای ما فرستاده که با هم مذاکره کنیم، در این که تردید نداریم و در چند روزی که در نیویورک بودم ۵ ، ۶ پیام برای من آمد که آمریکایی‌ها می‌گویند بیایند با هم مذاکره کنیم.
77	اگر شکست خورده ایم و اگر آمریکایی‌ها می‌گویند ایران تاب ندارد و این انقلاب نمی‌ماند پس برای چه این همه اصرار می‌کنید؟ به قول شما به طور طبیعی ۲ ماه دیگر و ۵ ماه دیگر این انقلاب از دست می‌رود پس چرا این همه التماس می‌کنید؟آمریکا هنوز هم برای مذاکره با ایران واسطه می فرستدچرا همه رهبران دنیا را واسطه کردید و همین امروز هم واسطه می‌کنید.
78	پس معلوم است، ملت ما این قدرت را دارد که تحریم را بشکند، راه خودش را ادامه دهد، ما این کار را خواهیم کرد و این جزو وظایف ما است که این کار را انجام دهیم.
79	قدرت‌نمایی، وحدت، اتحاد و تولید ما در بخش کشاورزی و صنعت کارهایی است که امسال محقق شده است و این را شعار نمی‌دهم.
80	آمار کشاورزی و صنعت را در همین ماه‌های آخر امسال نسبت به پارسال نگاه کنید و خودرویی که همیشه با آن یک مقدار مشکل داریم و مردم ما با آن مشکل دارند، از لحاظ تولید خودرو الان ۱۰۰ درصد و ۱۴۰ درصد تولید رشد پیدا کرده است.
81	دولت دست روی دست نگذاشته استپس دست روی دست نگذاشتیم، ننشستیم، سر غم به زانو نگرفتیم و شجاعانه ایستادگی کردیم تا در برابر آمریکا به پیروزی برسیم.
82	اگر می‌خواهیم در برابر آمریکا بایستیم، یک نمونه‌اش در ۲ اسفند است که باید در صحنه بیاییم.
83	همه باید پای صندوق آراء بیاییم و نمی‌شود کسی بگوید در تهران من یک نفر هم ندارم که بروم بنویسم.
84	هر که و از هر جناحی که به مجلس برود نمایده ماستاین حرف قابل قبول نیست.
85	ممکن است من ۳۰ نفر را پیدا نکردم و ۲۰یا ۲۸ نفر پیدا کردم.
86	ولی اگر کسی بگوید در میان این همه کاندیدایی که در تهران وجود دارد من یک نفر را هم پیدا نکردم که با ذوق و سلیقه ام بخواند ، قابل قبول نیست.
87	مردم بزرگ و عزیز اینکه این جناح یا آن جناح، این بیاید و آن بیاید.
88	اینها برای این روزها و تا روز ۲ اسفند است.
89	هر که و از جناحی به مجلس برود او نماینده مجلس ما است.
90	آنجا جای قهر نیست.
91	اینجا اگر ما تلاش می‌کنیم و می‌گوییم این جناح باید برود و یکی می‌گوید آن جناح باید برود، اشکال ندارد هر کسی سلیقه‌ای دارد.
92	به هر حال آنهایی که وارد مجلس شدند دیگر نماینده ما هستند.
93	طبق قانون اساسی فردی که وارد مجلس می‌شود در برابر کل ملت ایران مسئول است نه در برابر حوزه انتخابیه و نه در برابر جناح خودش بلکه در برابر کل ملت ایران مسئول است.
94	وظیفه‌اش، وظیفه ملی است، همه باید در اجرای حقوق‌مان، در اجرای اصول قانون اساسی و در اجرای وظایف‌مان همیشه اصل ۴۰ قانون اساسی را مد نظر داشته باشیم.
95	هیچ‌کس نمی‌تواند در اعمال حق خودش به ضرر منافع ملی کاری انجام دهد چه دولت، چه مجلس، چه قوه قضائیه.
96	همه باید اصل ۴۰ قانون اساسی را بالای سرشان بزنند.
97	هر اقدامی می‌خواهیم بکنیم ولو اینکه بگوییم این اقدام حق ماست در قانون به ما داده شده است.
98	اهلاً و سهلاً شما حق دارید ولی در اعمال حق، نمی‌توانید در زمان و مکان و شیوه، اعمال حق بکنید که به منافع ملی لطمه بخورد و این اصل ۴۰ قانون اساسی است.
99	پس ما و مجلس یک راه پیش رو داریم، مردم از ما یک چیز می‌خواهند، مردم می‌خواهند دولت و مجلس با هم مشکل اقتصادی، اجتماعی ، سیاست خارجی‌شان، تجارت خارجی و معضلات بانکی را حل کنند.
100	آنچه مردم از ما می‌خواهند، هم‌افزایی است که در کنار همدیگر بتوانیم این مشکلات را برداریم و ما با وحدت‌ و اتحاد می‌توانیم این کار را انجام دهیم.
101	آمریکا چه موقع از تحریم دست برمی‌دارد؟ روزی که مأیوس شود، هر روز که آمریکا از اینکه فشار حداکثری دیگر جواب نمی‌دهد، مأیوس شد، به ناچار تسلیم می‌شود، پای میز مذاکره زانو می‌زند و ناچار است در برابر حق، حق را بپذیرد.
102	فرمانده بزرگ ما را شبانه و بزدلانه ترور کردنداینها آمدند یک فرمانده بزرگ ما را شبانه و بزدلانه ترور کردند، آمریکا چه جواب داد.
103	پاسخ آمریکا این بود که هم مجلس نمایندگان و هم سنا ، اختیارات رئیس جمهور را در زمینه جنگ با ایران محدود کرد.
104	برای چه این کار را کرد؟ بخاطر ترور شهید سلیمانی.
105	اینکه شما می‌بینید مجلس نمایندگان و سنا هر دو به محدودیت اختیارات رئیس جمهور آمریکا و کاخ سفید و پنتاگون نسبت به ایران رای می‌دهند بخاطر این است که دیدند این کار غلط و نادرست بود.
106	این کار امنیت آمریکایی‌ها را در منطقه کم و اختلاف را بیشتر کرد و ثبات را از بین برد.
107	اتفاقاً آن روز اگر مشکلی در منطقه بود، می‌توانستند با واسطه‌هایی که داشتند با همکاری و همفکری با یک شخصیتی مثل شهید سلیمانی آنرا حل و فصل کنند اما امروز به جای شهید سلیمانی باید با ۲۰ نفر حرف بزنند.
108	کارتان آسان شد؟ کارتان سخت شد.
109	راه آمریکا در این منطقه غلط بوده استشما دیروز با واسطه با این یا آن کشور با شهید سلیمانی حرف می‌زدید می‌توانستید خیلی از مسایل منطقه را حل کنید، حرف‌تان را برسانید و حرف طرف مقابل را دریافت کنید.
110	حالا به جای شهید سلیمانی باید با ۲۰ نفر حرف بزنید.
111	کارتان سخت ومشکل‌تر شد.
112	امنیت شما سخت‌تر شد.
113	سربازان شما امروز ترس و وحشت بیشتری دارند.
114	راه آمریکا در این منطقه و نسبت به ایران غلط بوده است.
115	امروز خود مجلس نمایندگان آمریکا و سناتورها در سنا ، این را به یک زبان و بیانی می‌گویند.
116	پس ما باید با ایستادگی و قدرت‌مان بتوانیم در برابر آمریکا به پیروزی برسیم.
117	بدانیم روز ۲ اسفند حضور و صف‌های پرشور ما آمریکا را عصبانی و ناراحت می‌کند.
118	عدم حضور ما آمریکا را خوشحال می‌کند.
119	حتی باید مسأله را بالاتر از مجلس هم مد نظر قرار دهیم و آن جایگاه ایران در دنیای امروز و در برابر استکبار جهانی و برای آینده فرزندان مان است.
120	ان‌شاء الله امیدواریم افتخار پنجم در سال ۹۸ در دوم اسفند پای صندوق آراء توسط ملت بزرگ و هوشیار ما آفریده شود.
121	ان‌شاء الله
