tabnak_data###بهنوش بختیاری تحت پیگرد قانونی قرار گرفت###https://www.tabnak.ir/fa/news/961713/بهنوش-بختیاری-تحت-پیگرد-قانونی-قرار-گرفت###['اجتماعی', 'اجتماعی']###2020-02-25 16:05:00###۹۶۱۷۱۳###['بهنوش بختیاری', 'تحت پیگیرد قانونی', 'سازمان تعزیرات حکومتی', 'فضای مجازی', 'سلبریتی', 'ویروس کرونا']
1
1	رایگانی درباره ماجرای تبلیغ شربت پیشگیری از ویروس کرونا در فضای مجازی توسط یکی از سلبریتی‌ها توضیحاتی داد.
2	به گزارش باشگاه خبرنگاران جوان، سید یاسر رایگانی سخنگوی سازمان تعزیرات حکومتی در مورد عملکرد ۱۱ ماهه نخست سال جاری این سازمان گفت: در ۱۱ ماهه نخست سال جاری تعداد ۵۴۰ هزار و ۷۷۶ پرونده شامل ۴۲۰ هزار و ۶۵۵ پرونده کالا و خدمات، ۷۷ هزار و ۸۰۲ پرونده بهداشت و ۴۲ هزار و ۳۱۹ پرونده قاچاق تشکیل شده است و متخلفان ۵۷ هزار میلیارد ریال محکوم شدند.
3	وی افزود: در بخش اجرای احکام نیز با همت همکاران ۳۷۱ هزار و ۸۲۹ پرونده مختومه شده و از مجموع ۲۷ هزار میلیارد ریال جزای وارده به اجرای احکام، مبلغ ۷ هزار میلیارد جریمه و مبلغ یک میلیارد ریال اعاده حق شاکی وصول شده است.
4	رایگانی در مورد پرونده‌های لبنی گفت: یک هزار و ۳۸۴ پرونده در ۱۱ ماهه سال جاری برای گرانفروشی تشکیل شده و متخلفان در یک هزار و ۲۲۵ پرونده ۵۳ میلیارد ریال محکوم شدند و سایر پرونده‌ها نیز حکم برائت گرفته و یا به مراجع ذیصلاح برای رسیدگی ارسال شده است.
5	سخنگوی سازمان تعزیرات حکومتی گفت: گرانفروشی شکر نیز یکی از مهم‌ترین موضوعات پرونده‌ها در ۱۱ ماهه نخست سال جاری بود که تعداد ۲۹۱۱ پرونده از پرونده‌های متشکله امسال را تاکنون به خود اختصاص داده است و متخلفان بیش از ۷۰ میلیارد ریال جریمه شدند.
6	وی در مورد پرونده‌های عدم ایفای تعهدات خودرو نیز گفت: ۹ هزار و ۵۹ پرونده با این عنوان تخلف برای خودرو تشکیل شده که تنها تخلف ۱۷۱ پرونده محرز شده و متخلفان این پرونده‌ها ۷۴۸ میلیارد ریال جریمه شدند و ۲ هزار و ۷۹۰ پرونده قرار صادر شده، ۸۰۲ پرونده نیز به محاکم ذیصلاح ارسال شده و یک هزار و ۱۴۲ پرونده با ارائه مدارک حکم برائت دریافت کردند.
7	سخنگوی سازمان تعزیرات حکومتی در ادامه از آغاز طرح نظارت نوروز این سازمان به منظور همکاری با سایر سازمان‌ها با هدف حمایت از اقشار آسیب پذیر جامعه در برابر متخلفان، سالم سازی فضای کسب و کار، نظارت بر سیستم توزیع کالا و خدمات، حمایت از فضای کسب و کار در برابر التهاب، پیشگیری از تخلفات حوزه کسب و کار علی الخصوص نمایشگاه‌های بهاره و حضور موثر و استفاده از تمام ظرفیت‌های سازمان در برخورد با گرانفروشی و سایر تخلفات احتمالی برگزار می‌شود.
8	وی با بیان اینکه طرح مذکور با محوریت اقدامات پیشگیرانه و شبه قضائی برگزار می‌شود، اظهار داشت: مرحله نخست این طرح از ۱۰ لغایت ۲۹ اسفندماه سال جاری است و مرحله دوم طرح از یکم لغایت ۱۵ فروردین ماه سال جاری است و در این بازه یک هزار و ۳۰۰ نفر از همکاران حاضر در کشیک در خدمت مردم شریف ایران هستند و مردم می‌توانند شکایات را از طریق سامانه تلفنی ۱۳۵ و یا تارنمای t ۱۳۵.
9	ir ثبت کنند.
10	رایگانی با اشاره به رشد ۲۰ درصدی پرونده‌های وارده، گفت: پرونده‌های وارده در ۱۱ ماهه ابتدای سال جاری تعداد ۷۷ هزار و ۸۰۲ پرونده بوده که با توجه به تعداد ۶۴ هزار و ۸۳۱ پرونده وارده در ۱۱ ماهه ابتدای سال ۱۳۹۷ شاهد رشد ۲۰ درصدی نسبت به مدت مشابه سال قبل در این زمینه هستیم.
11	وی در مورد افزایش ۶۷ درصدی جرایم وصولی، تصریح کرد: میزان وصولی در ۱۱ ماهه ابتدای سال جاری میزان ۴ هزار و ۹۸۴ میلیارد ریال بوده که نسبت به مبلغ ۲ هزار و ۹۸۳ میلیارد ریال میزان وصولی در ۱۱ ماهه ابتدای سال ۱۳۹۷، شاهد افزایش ۶۷ درصدی وصولی‌های ریالی نسبت به مدت مشابه سال قبل بودیم.
12	سخنگوی تعزیرات همچنین از عملکرد ۹۹ درصدی اجرای احکام در اجرای حکم پرونده‌های رسیدگی شده و عملکرد ۹۹ درصدی شعب ویژه در رسیدگی به پرونده‌های وارده خبر داد.
13	رایگانی به مهم‌ترین پرونده‌های استان‌ها نیز اشاره کرد و گفت: در استان آذربایجان غربی، یک شرکت حمل و نقل بین المللی برای خروج ۷ هزار و ۳۰۸ کیلوگرم منگنز به پرداخت ۱۵۵ میلیارد ریال جریمه نقدی و دو سال ممنوعیت از کار محکوم شد.
14	وی ادامه داد: در استان زنجان یک شرکت توزیع کننده روغن موتور که اقدام به حذف قیمت اصلی از روی قوطی‌های روغن موتور و فروش آن به قیمت بالاتر کرده بود، با احراز تخلف تقلب به پرداخت ۴ میلیارد ریال جریمه نقدی محکوم شد.
15	رایگانی تصریح کرد: در استان قزوین نیز حکم ۲۵ میلیارد ریالی پرونده گرانفروشی توسط ماموران اجرای احکام وصول شد.
16	سخنگوی تعزیرات حکومتی افزود: در استان بوشهر، با کشف محموله ۵ میلیون و ۲۷۶ هزار و ۶۵۵ کیلوگرم نفت گاز، پرونده بررسی و پس از احراز تخلف، متهم به ضبط محموله مکشوفه و پرداخت ۳۹۸ میلیارد ریال جزای نقدی محکوم شد.
17	وی افزود: در استان سمنان، فردی به دلیل ورود ۹۰ طاقه پارچه بدون انجام تشریفات قانونی به پرداخت یک میلیارد و ۹۷۶ میلیون ریال جزای نقدی محکوم شد که این حکم در حال اجرا است.
18	رایگانی گفت: در استان آذربایجان شرقی، با احراز تخلف قاچاق ۳۰ هزار لیتر نفت گاز، متهم به دلیل مباشرت در خرید و فروش، حمل و نقل و جابجایی نفت سفید خارج از ضوابط تعیینی دولت و نداشتن هیچ گونه مجوزی برای فعالیت، به پرداخت مبلغ بیش از ۳ میلیارد و ۵۰۰ میلیون ریال جریمه و ضبط محموله محکوم شد.
19	وی ادامه داد: در استان مرکزی، فردی به دلیل حمل کالا و مباشرت در قاچاق مقدار ۱۱ هزار و ۳۷۷ کیلوگرم پارچه به پرداخت ۸ میلیارد و ۳۶۱ میلیون ریال جزای نقدی محکوم شد.
20	رایگانی گفت: در استان کرمان، عامل قاچاق ۲۰ هزار لیتر نفت گاز که قصد قاچاق این محموله از اصفهان به سیستان و بلوچستان را داشت، به ضبط محموله و پرداخت ۲ میلیارد ریال جزیمه محکوم شد.
21	وی افزود: در استان خوزستان، با کشف ۵۷۰ طاقه پارچه و ۱۰۴ کیسه ۲۵ کیلویی گردو و ارجاع این پرونده به شعبه چهارم، رأی به ضبط کالا و پرداخت ۲۵ میلیارد ریال جزای نقدی صادر شد.
22	سخنگوی تعزیرات حکومتی افزود: در استان البرز، محکومیت ۲ میلیارد ریال قاچاقچی لوازم خانگی، همچنین در استان اصفهان، یک دندانپزشک به دلیل به کارگیری افراد فاقد صلاحیت به ارائه خدمات رایگان به ۲۰ نفر از افراد بی بضاعت تحت پوشش کمیته امام خمینی (ره) محکوم شد.
23	وی افزود: در استان فارس، پرونده احتکار ۲۹ هزار بسته کاغذ به ارزش بالغ بر ۹ میلیارد ریال در شهرستان شیراز در حال رسیدگی است.
24	قاچاقچی ۱۵ دستگاه گوشی تلفن همراه به پرداخت ۹ میلیارد ریال جریمه نقدی محکوم شد.
25	رایگانی ادامه داد: در استان سیستان و بلوچستان، قاچاقچیان ۳۵ تن شیرخشک در دو پرونده به پرداخت ۹ میلیارد ریال جزای نقدی محکوم شدند.
26	همچنین در استان تهران، پرونده ۲ شرکت به دلیل گرانفروشی کاغذ به ارزش ۱۵۴ میلیارد ریال تشکیل و در حال رسیدگی است.
27	وی گفت: در استان همدان، صدور رأی قطعی قاچاق ۳۰ هزار لیتر نفت سفید در شعبه ویژه قاچاق کالا و ارز گلوگاه شهید زارعی همدان با محکومیت ۲ میلیارد ریال، یک فقره پرونده با تخلف اخفاء و امتناع از عرضه کاغذ به ارزش تخلف ۱۸ میلیارد ریال حال رسیدگی است.
28	سخنگوی سازمان تعزیرات حکومتی تصریح کرد: همچنین در استان اردبیل، پرونده ۱۳۰ دستگاه استخراج ارز قاچاق رسیدگی و متخلفین پرونده به پرداخت مبلغ یازده میلیارد ریال جزای نقدی در حق دولت محکوم شدند.
29	رایگانی تصریح کرد: در کردستان ماموران پلیس فرودگاه سنندج حین بازرسی بار همراه و غیر همراه پرواز شرکت هواپیمایی قشم ایر به مقصد تهران در یک جعبه فاقد هرگونه نام و نشان متعلق به یکی از مسافران یک دستگاه لیزر پزشکی ساخت کشور آلمان را رویت کردند که پس از بررسی اصالت شرکت فروشنده محرز شد که شرکت بازرگانی فاقد مجوز و نمایندگی رسمی دستگاه در سامانه اداره کل تجهیزات پزشکی است و بر همین اساس حکم به ضبط کالا و پرداخت ۲ میلیارد ریال جریمه برای متهم صادر شد که این راأی قطعی شده است.
30	وی گفت: درباره پرونده چوب باید گفت، قاچاقچی ۳۰ دستگاه ماینر در شعبه سوم بدوی و شعبه تجدید نظر ویژه قاچاق کالا و ارز به پرداخت یک میلیارد ریال جزای نقدی و ضبط دستگاه‌ها محکوم شد.
31	رایگانی با اشاره به کشف بیش از ۳ میلیون ماسک در تهران گفت: در ۲۴ ساعت گذشته با همکاری سازمان اطلاعات سپاه تهران از یک انبار ۳ میلیون ماسک کشف شد.
32	وی افزود: از تعداد ماسک‌های کشف شده یک میلیون آن به دانشگاه‌های علوم پزشکی تحویل و ۲ میلیون ماسک دیگر به هیأت امنای وزارت بهداشت تحویل داده شد.
33	رایگانی گفت: ۵۰۰ هزار ماسک دیگر کشف شده را در اختیار سازمان علوم پزشکی قرار دادیم که هم اکنون در حال توزیع این کالا هستند.
34	وی افزود: در استان کرمانشاه ۲۵۰ کارتن بزرگ دستکش یکبار مصرف کشف شد.
35	سخنگوی سازمان تعزیرات حکومتی تصریح‌کرد: متاسفانه شاهد احتکار برنج، شکر و گوشت در کلانشهر‌ها بودیم و هم اکنون این موضوع به شهر‌های کوچک نیز رسیده است.
36	رایگانی بیان کرد: ظرفیت تولید ماسک در کشور بیش از ۲ میلیون مورد است، اجازه دهید ماسک‌های تولید داخل به دست افراد نیازمند برسد.
37	سخنگوی سازمان تعزیرات حکومتی به قیمت ماسک‌ها نیز اشاره کرد و گفت: طبق مصوبه وزارت بهداشت نرخ ماسک‌های فیلتردار و بدون فیلتر به ترتیب ۵۱۰ و ۴۱۰ تومان است که عرضه ماسک با قیمتی بیش از این گرانفروشی محسوب می‌شود.
38	وی ادامه داد: سازمان تعزیرات حکومتی با محتکران ماسک‌ها برخورد شدید خواهد کرد.
39	رایگانی تصریح کرد: اجازه واردات ماسک به‌ وارد کنندگان داده شده است.
40	سخنگوی سازمان تعزیرات حکومتی گفت: در روز‌های گذشته یکی از سلبریتی‌ها در فضای مجازی اقدام به تبلیغ شربت پیشگیری از ویروس کرونا می‌کرد که به دستور دادستانی تحت پیگیرد قانونی قرار گرفت، لذا از شهروندان درخواست می‌کنیم‌که به این گونه تبلیغات توجه نکنند.
41	وی با اشاره به اجرای طرح نوروزی سال ۹۹ تعزیرات افزود: فعالیت گشت‌های نوروزی تعزیرات از ۱۰ اسفندماه آغاز می‌شود و بازرسی از اماکن گردشگری و خرید از ۲۹ اسفند امسال تا ۱۵ فروردین ماه سال آینده ادامه خواهد داشت.
42	رایگانی گفت: هدف از طرح سالم سازی فضای کسب و‌ کار حمایت از کسبه‌ای است که در چارچوب قانون فعالیت می‌کنند.
43	وی افزود: طبق اعلام مسئولان ذی‌ربط موضوع قرنطینه شدن شهر‌ها در دستور کار نیست و هموطنان نگران کمبود مایحتاج خود نباشند.
44	رایگانی گفت: متأسفانه جریمه‌های احتکار کنندگان بازدارنده نیست.
45	وی افزود: قرار است با هماهنگی وزارت بهداشت ماسک‌های رایگان در اختیار ادارات و ارگان‌ها قرار گیرد.
