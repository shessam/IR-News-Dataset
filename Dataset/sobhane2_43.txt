sobhane2###nan###http://sobhanehonline.com/fa/news/203627/آب-برق-و-گاز-مناطق-زلزله‌زده-وصل-شد###نبض بازار###2019-11-09 11:47:00###۲۰۳۶۲۷###['آب و برق و گاز', 'مناطق زلزله\u200cزده', 'آذربایجان']
1@@@2
1	با گذشت یک روز از وقوع زلزله ۵.
2	۹ ریشتری در آذربایجان شرقی، خبر‌ها از اسکان همه زلزله‌زدگان و تداوم امدادرسانی به اهالی منطقه حکایت دارد و دستگاه‌های خدمات رسان فعال هستند هرچند که تاکنون۱۵۳ پس لرزه در منطقه گزارش شده است.
3	بر اساس آخرین آمار، ۶ شهر و ۱۴۵ روستا تحت تاثیر این زمین لرزه بودند و سبب مصدومیت ۵۲۹ نفر شد که از این تعداد پنج نفر فوت کردند.
4	در نخستین روز وقوع این زلزله مجموع اخبار را در قالب خبری با عنوان «موج سرما به مناطق زلزله زده وارد می‌شود» تجمیع و به مخاطبان عرضه کرد و امروز نیز برای سهولت در دسترسی، در گزارش حاضر آخرین اخبار و رویداد‌ها را ارایه می‌کند:میرهادی قره سید رومیانی معاون پارلمانی و نماینده ویژه وزیر تعاون، کار و رفاه اجتماعی در امور زلزله‌زدگان آذربایجان‌شرقی از آمادگی کامل تمامی دستگاه‌ها و سازمان‌های تابعه این وزارتخانه برای ارائه خدمات به زلزله‌زدگان خبر داد.
5	او در حاشیه جلسه اضطراری شورای هماهنگی ادارات و سازمان‌های تابعه وزارت کار در آذربایجان شرقی به خبرنگار ایرنا گفت: در این نشست مقرر شد تا تمامی خدماتی که توسط دستگاه‌های تابعه وزارت کار در مناطق زلزله زده آذربایجان شرقی ارائه خواهد شد، جمع بندی و نحوه توزیع بسیار سریع و مناسب این خدمات نیز مشخص شود.
6	قره سید رومیان تاکید کرد: تمامی مراکز درمانی تامین اجتماعی آذربایجان شرقی از آمادگی کامل برای پذیرش مصدومان زلزله برخوردار هستند و خدمات بیمه‌ای ویژه برای کارفرمایان و کارگرانی که فعالیت کارگاه آن‌ها براساس زلزله دچار مشکل شده اند، ارائه و بیمه بیکاری نیز برای آن‌ها برقرار می‌شود.
7	نماینده ویژه وزیر تعاون، کار و رفاه اجتماعی گفت: تمام امکانات موجود در شرکت‌های تابعه وزارت کار در استان آذربایجان شرقی آماده ارایه خدمات به مناطق زلزله زده است و استان‌های اردبیل و آذربایجان غربی به عنوان استان‌های معین برای ارائه خدمات به مناطق زلزله زده آذربایجان شرقی انتخاب شده اند.
8	قره سید رومیانی گفت: با همت مدیرعامل شستا و مدیرعامل رایتل، مکالمه رایگان بین دستگاهی نیز از امروز در مناطق زلزله زده برقرار شده است.
9	او اظهار داشت: تا این لحظه حدود ۲ میلیارد ریال کمک غیر نقدی از سوی بانک توسعه تعاون و یک میلیارد ریال تسهیلات قرض الحسنه جزیی از خدماتی است که توانسته ایم تقدیم مردم زلزله زده منطقه کنیم.
10	مدیرکل دامپزشکی آذربایجان‌شرقی با اشاره به حضور به موقع کارشناسان این نهاد در شهرستان‌های میانه و سراب جهت جلوگیری از شیوع بیماری‌های عفونی، گفت: عملیات دفن بهداشتی لاشه احشام تلف شده و سمپاشی جایگاه‌های دامی در مناطق زلزله‌زده آغاز شده است.
11	امیر حسین بهداد روز شنبه در گفتگو با خبرنگاران از آغاز سریع و به موقع اقدامات دامپزشکی از همان ساعات اولیه حادثه خبر داد و افزود: بر اثر وقوع زلزله در شهرستان‌های میانه و سراب، تعداد زیادی از احشام مردم این منطقه تلف شدند به طوری که طبق آمار جهاد کشاورزی آذربایجان شرقی در مجموع دو شهرستان، ۱۱۵۰ راس دام سبک و سنگین تلف شده و به بیش از ۲۷۰ جایگاه دامی خسارت وارد شده است.
12	او گفت: همکاران ما در ادارات دامپزشکی شهرستان‌های میانه و سراب به ارزیابی تلفات دامی و خسارت‌های وارد شده به جایگاه‌های نگهداری دام پرداختند و جهت جلوگیری از شیوع بیماری‌های عفونی در منطقه از سوی اداره کل دامپزشکی استان موظف به جمع آوری سریع و دفن بهداشتی این لاشه‌ها شدند.
13	بهداد ادامه داد: اکیپ‌های واکنش سریع و فعال دامپزشکی آذربایجان شرقی نیز به کمک نیرو‌های دامپزشکی شهرستان‌ها رفته و با حضور به موقع در شهرستان‌های زلزله زده جمع آوری لاشه‌ها را آغاز کرده اند که پس از دفن بهداشتی آن‌ها اقدام به سمپاشی کامل می‌کنند، اما جهت جلوگیری از شیوع هر گونه بیماری عفونی در مناطق زلزله زده، خود اهالی نیز باید با اکیپ‌های دامپزشکی همکاری نمایند تا هر چه سریع‌تر عملیات دفن بهداشتی لاشه‌های احشام تلف شده و سمپاشی جایگاه‌های نگهداری دام به اتمام برسد.
14	او با اشاره به اینکه دام‌های آسیب دیده در این زلزله نیز توسط دامپزشکی مورد مداوا قرار خواهند گرفت، از مردم مناطق زلزله زده خواست هرگونه تلفات و بیماری‌های دامی را در سریع‌ترین زمان ممکن به اطلاع اداره کل دامپزشکی استان و شهرستان‌ها برسانند تا اقدامات لازم در اسرع وقت صورت گیرد.
15	فرمانده قرارگاه تاکتیکی لشکر ۲۱ حمزه ارتش در آذربایجان، گفت: ارتش تا آخرین لحظه مدیریت حادثه در کنار مردم زلزله‌زده است و تا زمانی که زلزله‌زدگان آرامش خود را به دست آوردند، در مناطق زلزله زده حضور خواهیم داشت.
16	امیر سرتیپ دوم عیسی میرزایی در حاشیه بازدید از روستای زلزله‌زده ورنکش، در گفتگو با خبرنگاران افزود: از لحظه وقوع زلزله، تیپ ۳۶ میانه، تیپ ۴۰ سراب، تیپ ۳۲۱ مراغه و دیگر یگان‌های مستقر در مراغه و تبریز در حالت آماده باش قرار دارند.
17	او با تاکید بر این‌که بیمارستان‌های ارتش در تبریز و مراغه بعد از وقوع حادثه، به سرعت آماده ارائه خدمات به مصدومان زمین لرزه شدند، گفت: تیم‌های یگان بلیات تیپ ۳۶ میانه و تیپ ۴۰ سراب نیز سریعا به منطقه اعزام شده و در منطقه حضور داریم.
18	او یادآوری کرد: تیم‌های پزشکی شامل جراحان متخصص و روانپزشکان ارتش نیز از لحظه وقوع حادثه سریعا به منطقه اعزام شده و ارائه خدمت کردند.
19	امیر میرزایی با تاکید بر این‌که هر آنچه از دستمان بربیاید در خدمت مردم زلزله زده خواهیم بود، اضافه کرد: بیمارستان‌های صحرایی ارتش هم آماده استقرار در صورت لزوم هستند.
20	در پی وقوع زلزله بامداد جمعه در آذربایجان شرقی، معاونین فنی و نظارت و توسعه مدیریت، پشتیبانی و مشارکت‌های مردمی سازمان صبح جمعه به منظور بازدید از فضا‌های آموزشی مناطق زلزله زده به آذربایجان شرقی سفر کردند.
21	در این بازدید که تیم‌های فنی استان‌های آذربایجان شرقی و زنجان نیز همراه بودند، فضا‌های آموزشی در شهرستان میانه و روستای ورنکش و ترکمنچای که کانون زلزله بودند، مورد بازدید و بررسی قرار گرفت.
22	همانطوری که انتظار می‌رفت ساختمان‌های فضا‌های آموزشی در این حادثه دچار آسیب نشدند.
23	بر اساس تجارب بدست آمده از زلزله کرمانشاه و تحلیل نقاط آسیب دیده و نوع آسیب ها، نقشه‌های مدارس مورد بازنگری قرار گرفته و بر اساس آخرین ویرایش‌های ضوابط و آیین نامه‌های اجرایی کشور، باز طراحی انجام شده و با ارائه نقشه‌های جدید، جزئیات اجرایی مناسب تهیه و در مدارس اجرا شد.
24	در ارزیابی تیم‌های فنی و مهندسی مشخص شد که ساختمان‌های مدارس دچار آسیب نشدند و تنها دیوار محوطه ۳ مدرسه قدیمی در روستا‌های ورنکش و ترکمنچای دچار آسیب جزئی شدند که ترمیم و بهسازی آن‌ها در دستور کار فوری اداره کل نوسازی مدارس آذربایجان شرقی قرار گرفته و از صبح امروز شنبه عملیات اجرائی ترمیم و اصلاح آن‌ها انجام می‌شود.
25	همچنین مدارس برای برقراری کلاس‌های درس هیچ مشکلی ندارند و با صلاحدید اداره کل آموزش و پرورش استان دانش آموزان می‌توانند در مدارس حضور یافته و امر تعلیم و تربیت ادامه یابد.
26	در همین خصوص وزیر آموزش و پرورش اعلام کرد: از همکارانم خواستم مثل گذشته مدارس به عنوان پایگاه‌های امداد و نجات برای خدمت رسانی به مردم در اختیار دستگاه‌های ذی ربط قرار گیرد.
27	برگزاری کلاس‌های درس برای دانش آموزان مناطق زلزله زده در محل‌های اسکان موقت مورد نظر است.
28	با توجه به پایایی و اطمینان از استحکام ساختمان‌های فضا‌های آموزشی، در این زلزله نیز مدارس به عنوان پایگاه‌های امداد و نجات و مرکز مدیریت بحران مورد استفاده قرار گرفته است.
29	سخنگو و مسئول روابط عمومی کل سپاه از دستور ویژه سردار سرلشکر پاسدار حسین سلامی، فرمانده کل سپاه پاسداران انقلاب اسلامی، به فرماندهان نیروی زمینی و قرارگاه سازندگی خاتم الانبیاء (ص) و معاون آماد و پشتیبانی سپاه برای کمک به مردم آذربایجان‌شرقی در مناطق زلزله‌زده خبر داد.
30	سردار سرتیپ دوم پاسدار رمضان شریف گفت: با تشکیل قرارگاه شهید باکری در منطقه زلزله زده آذربایجان شرقی برای مدیریت، ساماندهی و سرعت بخشی به عملیات امداد و خدمت رسانی سپاه به زلزله‌زدگان، فرمانده کل سپاه طی ابلاغی به فرماندهان نیروی زمینی سپاه، فرمانده قرارگاه سازندگی خاتم الانبیا (ص) و معاون آماد و پشتیبانی سپاه به آنان دستور داد با نقش‌آفرینی فعال در قرارگاه مذکور، به گسیل امکانات لازم برای سرعت بخشیدن به عملیات امدادی و خدماتی و رسیدگی به خسارات و وضعیت مصدومان و رفع نیاز‌های فوری و ضروری زلزله‌زدگان عزیز از جمله اسکان موقت، تغذیه و خدمات بهداشتی و درمانی اقدام نمایند.
31	سردار شریف افزود: قرارگاه شهید باکری و سایر یگان‌ها و ظرفیت‌های سپاه و بسیج تا پایان عملیات امدادی و خدماتی و عادی شدن وضعیت و زندگی جاری مردم عزیز، در کنار آنان بوده و همراه با سایر دستگاه‌ها و سازمان‌ها در مناطق زلزله‌زده فعال و به تامین امکانات و نیازمندی‌ها خواهند پرداخت.
32	در پی وقوع زلزله در شهرستان میانه، قرارگاه شهید باکری برای مدیریت و ساماندهی خدمات امدادی سپاه در آنجا تشکیل شد.
33	محمدرضا پورمحمدی استاندار آذربایجان‌شرقی با بیان اینکه منابع مالی کافی برای بازسازی واحد‌های مسکونی آسیب‌دیده در زلزله نیاز داریم، گفت: هر چند برخی دستگاه‌ها برای کمک اعلام آمادگی کرده‌اند، اما منابع هرچه بیشتر باشد، بازسازی نیز با سرعت بیشتری انجام می‌شود.
34	او اظهار داشت: این حادثه شش شهر و ۱۴۰ روستا در استان ما را تحت تاثیر قرار داد و علاوه بر پنج فوتی بیش از ۵۰۰ نفر نیز مصدوم بر جای گذاشت که این تعداد بیشتر در شرایط اضطرار و اضطراب، دچار صدمه شده بودند و اکنون نیز حدود ۱۰ الی ۱۵ نفر در مراکز درمانی بستری هستند.
35	او افزود: این زمین‌لرزه جزو معدود زلزله‌هایی بود که در دو ساعت اول بیش از ۴۰ پس لرزه خیلی شدید داشت و عصر جمعه هم که زلزله‌ای به قدرت ۴.
36	۸ ریشتر روی داد که قدری نگرانی در مناطق ایجاد کرد البته جای نگرانی نیست و تخلیه شدن انرژی زمین ما را از زلزله‌های بعدی مصون نگه می‌دارد.
37	پورمحمدی افزود: تعدادی از خانواده‌ها که امکاناتی داشتند و خانه‌هایشان را بازسازی کردند، آسیب جدی ندیدند، اما اغلب خانه‌های تخریب شده کاهگلی و ساکنان آن افراد کم بضاعت هستند.
38	او در ادامه با مقایسه تعداد تلفات زمین لرزه میانه با دیگر زمین لرزه‌های رخ داده در کشور، گفت: بزرگ بودن وسعت میانه، کم بودن جمعیت روستایی و پراکنده بودن روستا‌های این شهرستان از عمده علل کم بودن تلفاتی زمین لرزه در این منطقه است.
39	استاندار آذربایجان شرقی اظهار کرد: طبق آخرین آمار ۱۵۰۰ واحد مسکونی و برخی واحد‌های عمومی در این زمین لرزه تخریب و تعداد زیادی از احشام نیز تلف شدند که پس از ارزیابی‌ها شروع به بازسازی واحد‌های آسیب دیده می‌شود.
40	او با اشاره به برطرف شدن مشکلات در حوزه زیرساختی و برقرار بودن ارتباط در مناطق زلزله زده گفت: مشکلات موجود در زیرساخت‌هایی مانند آب، برق و گاز و مشکلات در محور‌های مواصلاتی برطرف شده و اکنون ارتباط برقرار است.
41	/باشگاه خبرنگاران
