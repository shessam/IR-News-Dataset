sobhane2###nan###http://sobhanehonline.com/fa/news/203972/نزاع-دسته‌جمعی-در-بار-۹-مجروح-به-جا-گذاشت###گوناگون###2019-11-12 19:33:00###۲۰۳۹۷۲###['نزاع جمعی', 'مجروحین', 'نیشابور']
1
1	جانشین فرماندهی انتظامی شهرستان نیشابور گفت: بر اثر وقوع نزاع دسته جمعی و شلیک با اسلحه شکاری در شهر بار ۹ نفر مصدوم‌ شدند.
2	سرهنگ سید علی اصغر حسینی مجد افزود: عصر دیروز یک فقره نزاع دسته جمعی و تیراندازی در شهر بار شهرستان نیشابور به فوریت های پلیسی ۱۱۰ اعلام گردید و بلافاصله عوامل گشت کلانتری ۱۶ شهر بار به محل اعزام شدند.
3	وی اظهار داشت: با حضور ماموران کلانتری در محل و بررسی های اولیه مشخص شد ۲ برادر به علت اختلافات قبلی ملکی به مقابل خانه فردی مراجعه و با اسلحه شکاری ساچمه زنی اقدام به تیراندازی کرده اند.
4	جانشین فرماندهی انتظامی شهرستان نیشابور گفت: در این درگیری یکی از طرفین و همچنین هشت نفر دیگر که رهگذر و نظاره‌گر نزاع بودند به صورت سطحی مجروح و به مرکز درمانی انتقال یافتند.
5	حسینی افزود: ۲ متهم این پرونده دستگیر و مجوز حمل سلاح شکاری ضارب هم باطل شد.
6	وی ادامه داد: با دستور قضایی، پرونده این حادثه تشکیل گردیده و تحقیقات برای روشن شدن ابعاد این حادثه ادامه دارد.
7	شهرستان ۴۵۰ هزار نفری نیشابور در ۱۲۷ کیلومتری غرب مشهد واقع است.
