roozno_data###کرونا در جهان؛ قرنطینه ۶۵ میلیون نفر، ۳۰۰ میلیون کودک محروم از مدرسه###http://roozno.com//fa/news/417445/کرونا-در-جهان-قرنطینه-۶۵-میلیون-نفر-۳۰۰-میلیون-کودک-محروم-از-مدرسه###[]###2020-03-09 10:30:00###۴۱۷۴۴۵###['کرونا', 'قرنطینه']
1
1	یونسکو آمار محرومیت ۳۰۰ میلیون کودک از حضور در مدرسه را «بی سابقه» توصیف کرده است.
2	شمار مبتلایان به ویروس جدید کرونا در جهان به بیش از ۱۰۵ هزار نفر رسید.
3	این در حالی است که تاکنون بیش از ۳۶۰۰ نفر نیز در کشورهای مختلف جان خود را به دلیل ابتلا به بیماری «کووید ۱۹» از دست داده اند.
4	به گزارش روز نو ؛ بیشترین میزان قربانیان نوع جدید ویروس جدید کرونا پس از چین در کشورهای ایتالیا، ایران و کره جنوبی به ثبت رسیده است.
5	عکس از آسوشیتدپرسکرونا در جهانتخمین زده می شود که ۶۵ میلیون نفر در دو کشور چین و ایتالیا در قرنطینه به سر می برند.
6	دولت چین از حدود شش هفته پیش تاکنون برای مقابله با شیوع ویروس جدید کرونا مناطقی از این کشور از استان هوبی را قرنطینه کرده است.
7	ایتالیا نیز مناطق شمالی این کشور را که شامل شهرهای میلان و ونیز هم می شود قرنطینه کرده است.
8	فرانسه؛ اجتماع بیش از هزار نفر ممنوعوزارت کشور فرانسه شامگاه یکشنبه طی بیانیه‌ای اعلام کرد برگزاری گردهمایی‌هایی که بیش از ۱۰۰۰ نفر در آنها شرکت داشته باشند به خاطر پیشگیری از شیوع ویروس جدید کرونا ممنوع است.
9	یونسکو؛ شیوع کرونا ۳۰۰ میلیون کودک را موقتا از تحصیل محروم کردهاز سوی دیگر بنا به اعلام سازمان آموزشی، علمی و فرهنگی ملل متحد (یونسکو) ۳۰۰ میلیون کودک در سراسر جهان به دلیل شیوع ویروس جدید کرونا و تعطیلی مدارس، موقتا از تحصیل محروم شده اند.
10	یونسکو آمار محرومیت ۳۰۰ میلیون کودک از حضور در مدرسه را «بی سابقه» توصیف کرده است.
11	شمار مبتلایان در آمریکا به ۴۷۰ نفر رسیدمرکز پیشگیری و کنترل بیماری ها در آمریکا روز یکشنبه اعلام کرد که تعداد مبتلایان به ویروس جدید کرونا در این کشور به ۴۷۰ نفر رسیده است.
12	شیوع نوع جدید ویروس کرونا در ایالات متحده تاکنون جان ۱۹ نفر را در این کشور گرفته است.
13	افزایش شمار مبتلایان در ایالت نیویورک باعث شده است که فرماندار این ایالت وضعیت اضطراری اعلام کند.
14	تاکنون موارد ابتلا به ویروس جدید کرونا در دستکم ۳۰ ایالت آمریکا به ثبت رسیده است.
15	برگزاری فرمول یک در بحرین بدون تماشاچیمسئولان برگزاری مسابقات ماشین سواری فرمول یک در بحرین اعلام کردند که این مسابقات به دلیل شیوع نوع جدید ویروس کرونا بین روزهای ۲۰ تا ۲۲ مارس (اول تا سوم فروردین) بدون حضور تماشاچی برگزار خواهد شد.
16	تاکنون ۸۳ مورد ابتلا به ویروس جدید کرونا در بحرین به ثبت رسیده است.
17	اکثر مبتلایان افرادی بودند که از ایران به بحرین سفر کرده بودند.
18	در مجموع بیش از ۲۰۰ مورد ابتلا به نوع جدید ویروس کرونا در کشورهای حاشیه خلیج فارس به ثبت رسیده است.
19	وزیر بهداشت آلمان خواستار جلوگیری از تجمعات با شرکت بیش از هزار نفر شدینس اشپان، وزیر بهداشت آلمان روز یکشنبه خواستار جلوگیری از تجمعات با شرکت بیش از هزار نفر در این کشور شد.
20	این درخواست وزیر بهداشت آلمان در حالی مطرح شد که شیوع ویروس جدید کرونا در این کشور ادامه دارد.
21	شمار مبتلایان به این ویروس در آلمان در روز یکشنبه به ۸۴۷ نفر رسید.
22	احزاب حاضر در دولت ائتلافی آلمان قرار است یکشنبه شب برای مقابله با پیامدهای اقتصادی شیوع ویروس جدید کرونا در این کشور تشکیل جلسه دهند.
23	عکس از آسوشیتدپرس/شمار مبتلایان در بریتانیا به ۲۷۳ نفر رسیدکرونا بریتانیاتعداد مبتلایان به نوع جدید ویروس کرونا در بریتانیا به ۲۷۳ نفر رسید.
24	بنا به اعلام مقامات این کشور طی ۲۴ ساعت گذشته آزمایش کرونای ۶۷ بیمار دیگر مثبت بوده است.
25	اکثر مبتلایان به این ویروس در بریتانیا ساکن انگلستان هستند.
26	با این حال مواردی از ابتلا به نوع ویروس جدید کرونا در ولز، ایرلند شمالی و اسکاتلند نیز ثبت شده است.
27	ایتالیا؛ ۳۶۶ مرگ در اثر کرونا، محدودیت شدید سفرهای داخلیایتالیا اعلام کرد تنها در ۲۴ ساعت گذشته ۱۳۳ تن دیگر در اثر ابتلا به کوید۱۹ در این کشور جان باخته‌اند و با این حساب آمار کل فوتی‌های کرونا تا پایان روز یکشنبه در ایتالیا به ۳۶۶ نفر رسید.
28	مقامات این کشور همچنین اعلام کرده‌اند مقررات محدودیت سفر در این کشور به اجرا در خواهد آمد.
29	دولت ایتالیا همچنین شامگاه یکشنبه از خرید ۲۲ میلیون ماسک بهداشتی برای شهروندانش خبر داد.
30	دولت ایتالیا برای مقابله با شیوع ویروس جدید کرونا یک چهارم جمعیت این کشور در مناطق شمالی را قرنطینه کرد.
31	بنا به تصمیم دولت ایتالیا همچنین تمامی سالن های سینما، تئاتر، کلوب های شبانه و موزه ها در سراسر این کشور تعطیل شدند.
32	تعداد مبتلایان به این ویروس نیز در ایتالیا به بیش از ۵۸۸۳ نفر می‌رسد.
33	به گفته جوزپه کنته، نخست وزیر ایتالیا، قرنطینه مناطق شمالی این کشور حداقل تا روز سوم آوریل (۱۵ فروردین) ادامه خواهد یافت.
34	وی تاکید کرد که کشورش در نهایت در زمینه مقابله با نوع جدید ویروس کرونا موفق خواهد شد.
35	شهر میلان که یک میلیون و ۴۰۰ هزار نفر جمعیت دارد از جمله شهرهایی است که در مناطق تحت قرنطینه قرار دارد.
36	مقامات ایتالیا وضعیت بیمارستان های منطقه لمباردی در شمال این کشور را به دلیل شیوع گسترده ویروس کرونا «بغرنج» توصیف کرده اند.
37	نخست وزیر ایتالیا در مورد تدابیر جدید دولت برای مقابله با شیوع ویروس جدید کرونا گفت: «این تدابیر مشکلاتی را پدید خواهد آورد و نیازمند فداکاری هایی است.
38	اما اکنون باید مسئولانه رفتار کنیم.
39	باید مراقب سلامت خودمان، اطرافیانمان، والدینمان و به ویژه پدربزرگ ها و مادربزرگ ها باشیم زیرا می دانیم که آنها بیشتر از بقیه آسیب پذیر هستند.
40	»ایتالیا از نظر تعداد جان باختگان تاکنون پس از چین بیشترین آسیب را از شیوع نوع جدید ویروس کرونا دیده است.
41	این کشور همچنین از نظر شمار افراد مبتلا به این ویروس نیز پس از چین و کره جنوبی در جایگاه سوم قرار دارد.
42	مقامات ایتالیا پیش از این مدارس و دانشگاه های این کشور را برای مقابله با شیوع ویروس جدید کرونا تعطیل کرده بودند.
43	وینچنزو اسپادافورا، وزیر ورزش این کشور یکشنبه صبح 19 اسفند با انتشار پستی در فیسبوک خواستار تعلیق دیدارهای فوتبال سری آ بدلیل شیوع ویروس کرونا شد.
