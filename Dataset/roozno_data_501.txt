roozno_data###شمار قربانیان کرونا در اروپا به ۲۵۸ تن رسیده است###http://roozno.com//fa/news/417304/شمار-قربانیان-کرونا-در-اروپا-به-۲۵۸-تن-رسیده-است###[]###2020-03-08 13:36:00###۴۱۷۳۰۴###['شمار قربانیان کرونا']
1
1	یوع ویروس کووید ۱۹ همچنان در جهان ادامه دارد و شمار کشورهایی که موارد ابتلای قطعی به این ویروس در آنها گزارش شده به ۱۰۵ کشور رسیده است.
2	تنها در دو روز اخیر کشورهای مولداوی، مالدیو، بلغارستان، پاراگوئه، کلمبیا، واتیکان، پرو، صربستان و توگو نخستین موارد کرونا را در خاک خود گزارش کرده‌اند.
3	برخی از این کشورها گفته‌اند ویروس به نوعی از منشأ ایتالیا به آنها رسیده است.
4	ایتالیا همچنان کانون اصلی شیوع در قاره اروپا محسوب می‌شود و مقام‌های این کشور اعلام کردند بخش‌های پرجمعیت، از جمله ناحیه لومباردی، قرنطینه می‌شود.
5	آندری بابیش، نخست وزیر چک، روز یکشنبه گفت ایتالیا باید سفر شهروندانش به سایر کشورهای اروپایی را نیز ممنوع کند.
6	تعداد مبتلایان به ویروس کرونا در ایتالیا تا شامگاه شنبه به ۵۸۸۳ نفر رسد که از این میان ۲۳۳ نفر جان باخته‌اند.
7	در سایر کشورهای اروپایی نیز حدود سه‌هزار نفر به ویروس کرونای جدید مبتلا شده و از آن میان ۲۵ تن جان باخته‌اند.
8	بیشترین قربانیان در فرانسه (۱۱ نفر) و اسپانیا (۱۰) بوده‌اند.
9	در مجموع کشورهای اروپایی ۱۹۲ بهبودی از این بیماری نیز گزارش شده است.
10	مولداوی و بلغارستان دو کشوری هستند که نخستین موارد ابتلا به کرونا در خاک خود را گزارش کرده‌اند.
11	زن ۴۸ ساله‌ای که نتیجه آزمایش او در مولداوی تایید شده از ایتالیا بازمی‌گشت و در بلغارستان نیز یک مرد ۲۷ ساله و یک زن ۷۵ ساله در دو شهر مختلف به این بیماری مبتلا شده‌اند.
12	شماری از مبتلایان به ویروس کووید ۱۹ در سایر قاره‌ها نیز به نوعی در ایتالیا منشأ دارد.
13	از جمله مالدیو، کشوری جزیره‌ای در اقیانوس هند که مقصد گردشگران فراوان از سراسر جهان است، روز یکشنبه ابتلای قطعی دو نفر را به ویروس کرونای جدید اعلام کرد.
14	این دو نفر از کارمندان یکی از اقامتگاه‌های تفریحی بودند و ویروس را از طریق گردشگران ایتالیایی گرفته‌اند.
15	در حال حاضر برخی مناطق تفریحی در این کشور تعطیل شده و بر برخی دیگر محدودیت‌هایی وضع شده است.
16	آرژانتین در آمریکای لاتین نیز روز شنبه نخستین مرگ بر اثر ابتلا به کووید ۱۹ را اعلام کرد.
17	به گفته وزارت بهداشت آرژانتین، این مرد ۶۴ ساله حدود دو هفته پیش از اروپا بازگشت و آزمایش او ابتلایش به ویروس کرونا را تایید کرد.
18	تا شامگاه شنبه تعداد مبتلایان به کرونای جدید در کشورهای جهان به بیش از ۱۰۶هزار تن رسید که از آن میان مرگ ۳۵۹۴ نفر بر اثر این بیماری تایید شده است.
