tabnak_data###قیمت دلار و یورو در اولین روز از سومین ماه سال/ رفتار بازارساز پس از اظهارات همتی###https://www.tabnak.ir/fa/news/979930/قیمت-دلار-و-یورو-در-اولین-روز-از-سومین-ماه-سال-رفتار-بازارساز-پس-از-اظهارات-همتی###['اقتصادی', 'داخلی']###2020-05-21 18:34:00###۹۷۹۹۳۰###['قیمت دلار', 'قیمت یورو', 'نرخ دلار']
1@@@2
1	بازار ارز در آخرین روز هفته، با ثبات نرخ دلار و یورو در صرافی‌های بانکی همراه شد.
2	در بازار نیمه تعطیل امروز، شاخص ارزی در معاملات آزاد، همچنان به نوسان در میانه کانال هفده هزار تومانی ادامه داد.
3	به گزارش تابناک اقتصادی؛ در معاملات امروز (پنج شنبه یکم خردادماه ۹۹) بازار ارز، شاهد عدم تغییر نرخ از سوی بازارساز بودیم.
4	این در حالی است که در طول این هفته، قیمت دلار توسط بازارساز در جهت از بین بردن آربیتراژ، به طور نسبی افزایش داشت.
5	هرچند شب گذشته رنیس کل بانک مرکزی در اظهاراتی در خصوص بازار ارز با تاکید بر ریسک سرمایه گذاری در این بازار افزود:پیش بینی می‌شود هفته آینده عرضه ارز سال ۹۸ توسط صادر کنندگان اتفاق بیفتد و امیدواریم که این اتفاق بیفتد.
6	نمی‌خواهیم در نرخ دخالت کنیم و نوسانات بازار طبیعی نیست و به خاطر شرایط خاص کشور است و مردم سختی‌های زیادی برای استقلال کشیدند و هزینه داده‌اند.
7	من نه می‌دانم و نه به کسی چیزی درباره نرخ ارز می‌گویم و من همیشه گفته ام نرخ ارز باید نرخ طبیعی بازار باشد.
8	شما هر جا می‌خواهید سرمایه گذاری کنید، ولی در ارز سرمایه گذاری نکنید.
9	می‌خواهید بخرید باید ریسک آن را نیز بپذیرید.
10	در حال حاضر ارتباطات ما با کشور‌ها در حال بهبود است و یک سری از منابع ما آزاد می‌شود و این آزاد شدن می‌تواند تاثیر بگذارد.
11	حال بر اساس آخرین نرخ‌های اعلام شده توسط صرافی‌های بانکی و مجاز سطح کشور، هر اسکناس دلار آمریکا به نرخ ۱۷۲۰۰ تومان از مردم خریداری شد و بدون تغییر نرخ نسبت به روز قبل، به قیمت ۱۷۳۰۰ تومان به متقاضی دریافت دلار فروخته شد.
12	همچنین هر اسکناس یورو در این صرافی ها، به نرخ ۱۸۷۰۰ تومان از مردم خریداری شد و در مقابل، به نرخ ۱۸۸۰۰ تومان به متقاضی دریافت یورو فروخته شد که نسبت به روز چهارشنبه، تغییری نداشت.
13	بانک مرکزی نرخ رسمی ۴۷ ارز را برای امروز اعلام کرد که بر اساس آن نرخ ۲۹ ارز افزایش و ۹ واحد پولی کاهش یافت؛ همچنین نرخ دلار و ۸ ارز دیگر نیز ثابت ماند.
14	بر اساس اعلام بانک مرکزی هر دلار آمریکا برای امروز «پنجشنبه یکم خرداد۹۹» بدون تغییر نسبت به روز قبل ۴۲ هزار ریال قیمت خورد.
15	همچنین هر پوند انگلیس با کاعش۲۵۹ ریالیبه قیمت ۵۱ هزار و ۲۴۱ ریال و هر یورو نیز با افزایش۹۲ ریالیبه قیمت ۴۶ هزار و ۴۱ریال اعلام شد.
16	افزون بر این، هر فرانک سوئیس ۴۳ هزار و ۴۶۰ریال، کرون سوئد ۴ هزار و ۳۷۱ ریال، کرون نروژ ۴ هزار و ۲۲۴ریال، کرون دانمارک ۶ هزار و ۱۷۶ریال، روپیه هند ۵۵۵ریال، درهم امارات متحده عربی ۱۱ هزار و ۴۳۷ ریال، دینار کویت ۱۳۵ هزار و ۹۹۱ریال، یکصد روپیه پاکستان ۲۶ هزار و ۱۷۲ ریال، یکصد ین ژاپن ۳۹هزار و ۲۰ ریال، دلار هنگ کنگ ۵ هزار و ۴۲۰ ریال، ریال عمان ۱۰۹ هزار و ۲۳۴ ریال و دلار کانادا ۳۰ هزار و ۱۳۵ ریالقیمت خورد.
17	از سوی دیگر، نرخ دلار نیوزیلند ۲۵ هزار و ۷۲۲ریال، راند آفریقای جنوبی ۲ هزار و ۳۳۴ریال، لیر ترکیه ۶ هزار و ۱۹۰ریال، روبل روسیه ۵۸۹ریال، ریال قطر ۱۱ هزار و ۵۳۹ ریال، یکصد دینار عراق ۳ هزار و ۵۲۵ریال، لیر سوریه ۸۲ ریال، دلار استرالیا ۲۷ هزار و ۵۵۵ریال، ریال سعودی ۱۱ هزار و ۲۰۱ریال، دینار بحرین ۱۱۱ هزار و ۷۰۴ریال، دلار سنگاپور ۲۹ هزار و ۶۷۹ریال، یکصد تاکای بنگلادش ۴۹ هزار و ۴۴۵ریال، ده روپیه سریلانکا ۲ هزار و ۲۴۸ ریال، کیات میانمار ۳۰ ریال و یکصد روپیه نپال ۳۴ هزار و ۵۲۶ ریال تعیین شد.
18	همچنین، نرخ یکصد درام ارمنستان ۸ هزار و ۶۹۱ ریال، دینار لیبی ۲۹ هزار و ۶۷۲ریال، یوان چین ۵ هزار و ۹۱۲ ریال، یکصد بات تایلند ۱۳۱ هزار و ۹۷۶ ریال، رینگیت مالزی ۹ هزار و ۶۵۵ریال، یک هزار وون کره جنوبی ۳۴ هزار و ۱۳۱ ریال، دینار اردن ۵۹ هزار و ۲۳۹یال، یکصد تنگه قزاقستان ۱۰ هزار و ۱۴۱ریال، لاری گرجستان ۱۳ هزار و ۱۱۸ریال، یک هزار روپیه اندونزی ۲ هزار و ۸۵۴ ریال، افغانی افغانستان ۵۴۸ ریال، روبل جدید بلاروس ۱۷ هزار و ۵۰۰ریال، منات آذربایجان ۲۴ هزار و ۷۵۸ریال، یکصد پزوی فیلیپین ۸۳هزار و ۹۷ریال، سومونی تاجیکستان ۴ هزار و ۹۴ریال، بولیوار جدید ونزوئلا ۴ هزار و ۲۰۶ ریال و منات جدید ترکمنستان ۱۱ هزار و ۹۸۶ریال ارزش‌گذاری شد.
