asriran_1_data###جهش قیمت نفت در واکنش به تصمیم سازمان جهانی بهداشت###https://www.asriran.com/fa/news/711473/جهش-قیمت-نفت-در-واکنش-به-تصمیم-سازمان-جهانی-بهداشت###['بین الملل']###2020-01-31 11:47:00###۷۱۱۴۷۳###['کرونا', 'نفت']
5@@@6@@@7
1	قیمت نفت روز جمعه پس از این که سازمان جهانی بهداشت در واکنش به شیوع ویروس مرگبار در چین، وضعیت اضطراری جهانی اعلام کرد، اما حاضر نشد وضع محدودیت‌های سفر و تجارت را توصیه کند افزایش یافت.
2	به گزارش ایسنا، قیمت‌های نفت از ابتدای هفته جاری تا روز پنج شنبه به دلیل نگرانی سرمایه گذاران و معامله گران از تاثیر منفی شیوع ویروس کرونا در چین روی تقاضا برای نفت و فرآورده‌های نفتی، حدود چهار درصد کاهش داشته و به پایین‌ترین حد در سه ماه گذشته رسیده‌اند.
3	مارگارت یانگ، تحلیلگر بازار در شرکت "سی ام سی مارکتس" در این باره گفت: تصمیم سازمان جهانی بهداشت برای مخالفت با وضع محدودیت‌های سفر و تجارت به چین با وجود وضعیت اضطراری جهانی، اعتماد بازار را تقویت کرد.
4	با این حال تشدید سطح هشدار در سراسر جهان احتمالا تقاضا برای سفر و انرژی را محدود خواهد کرد.
5	بهای معاملات آتی نفت برنت یک دلار و ۱۶ سنت افزایش یافت وبه ۵۹ دلار و ۴۵ سنت در هر بشکه رسید.
6	نفت برنت روز گذشته ۲.
7	۵ درصد ریزش قیمت داشت و از ابتدای هفته جاری تاکنون دو درصد کاهش نشان می‌دهد.
8	بهای معاملات آتی وست تگزاس اینترمدیت آمریکا یک دلار و شش سنت افزایش یافت و به ۵۳ دلار و ۲۰ سنت در هر بشکه رسید.
9	شاخص قیمت نفت آمریکا روز پنج شنبه ۲.
10	۲ درصد کاهش داشت و از ابتدای هفته جاری تاکنون ۱.
11	۸ درصد افت پیدا کرده است.
12	سازمان جهانی بهداشت روز پنج شنبه به دلیل شیوع ویروس کرونا در چین که بیش از ۲۰۰ نفر را به کشتن داده است و به ۱۸ کشور گسترش پیدا کرده است، وضعیت اضطراری سلامت جهانی اعلام کرد.
13	با وجود بهبود قیمت‌ها در روز جمعه، تحلیلگران همچنان محتاط مانده و نسبت به ریسک نزول بیشتر قیمت‌ها در صورت ادامه شیوع آن هشدار دادند.
14	به گفته ادوارد مویا، تحلیلگر ارشد بازار در شرکت OANDA، ریزش ۱۳ درصد قیمت نفت در ژانویه تصحیح خواهد شد، اما با وجود خوش بینی به احتمال مهار شدن این ویروس، قیمت نفت احتمالا آسیب پذیر می‌ماند.
15	دولت ایتالیا تصمیم گرفته است ترافیک هوایی بین ایتالیا و چین را متوقف کند و ایرلاین‌ها از جمله ایرفرانس، امریکن ایرلاینز و بریتیش ایرویز پرواز به شهر‌های چینی را متوقف کرده‌اند.
16	شرکت مشاوره وود مک کنزی به دلیل افت فعالیت حمل‌ونقل بین‌المللی و داخلی چین، برآوردش از تقاضای جهانی برای نفت در سه ماهه نخست سال ۲۰۲۰ را به میزان ۵۰۰ هزار بشکه در روز کاهش داد.
17	قیمت‌ها همچنین از این خبر که عربستان مذاکرات برای جلو انداختن زمان برگزاری نشست اوپک از اوایل مارس به اوایل فوریه را آغاز کرده است، حمایت شدند.
18	منابع آگاه در اوپک پلاس اظهار کردند هیچ تصمیم نهایی درباره تاریخ جدید دیدار رسمی اوپک گرفته نشده است و همه اعضای اوپک هنوز با این تصمیم موافق نیستند.
19	روسیه تمایلی به جلو انداختن زمان نشست به اوایل فوریه ندارد با این حال هنوز معلوم نیست مسکو رسما موضع نهایی خود را اعلام نکرده است.
20	منابع آگاه روسی اظهار کرده‌اند که مسکو ممکن است بخواهد بازار را درباره جلو افتادن زمان نشست مطمئن کند تا از ریزش بیشتر قیمت‌ها جلوگیری کند.
21	مقامات و سرمایه‌گذاران اوپک تلاش می‌کنند آسیب اقتصادی این ویروس و تاثیر منفی آن روی تقاضا برای نفت و فرآورده‌های نفتی را ارزیابی کنند.
22	بر اساس گزارش رویترز، شرکت‌های متعددی در راستای اقدامات احتیاطی و واکنش به شیوع این ویروس مرگبار، سفر کارمندانشان به چین را محدود کرده‌اند.
23	شرکت نفتی آمریکایی شورون از کارمندانش خواسته است سفر‌های کاری غیرضروری به چین را به دلیل شیوع ویروس کرونا به تاخیر بیاندازند.
24	طبق اطلاعیه داخلی شورون، کارمندان این شرکت برای سفر‌هایی که ضروری به نظر می‌رسد باید موافقت مدیریت ارشد شرکت را دریافت کنند.
25	بیشتر بخوانید:
