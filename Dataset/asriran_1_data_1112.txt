asriran_1_data###بازگشت لوکا بوناچیچ به ذوب آهن/ دوازدهمین شغل سرمربی ناموفق در ایران###https://www.asriran.com/fa/news/734990/بازگشت-لوکا-بوناچیچ-به-ذوب-آهن-دوازدهمین-شغل-سرمربی-ناموفق-در-ایران###['ورزشی']###2020-06-27 09:45:00###۷۳۴۹۹۰###['بوناچیچ', 'ذوب آهن']
2
1	بعد از هدایت ناموفق تیم واراژدین، کمتر کسی فکر می‌کرد دوباره بخت مربیگری تیمی در ایران به لوکا بوناچیچ رو کند اماغیرهبه گزارش "ورزش سه"، این انتقال کاملا شبیه به احضار ناگهانی میروسلاو بلاژوویچ کهن سال به فوتبال ایران و دادن هدایت تیم بحران زده می کرمان به اوست؛ اتفاقی که خود بلاژوویچ هم آن را باور نداشت اما در نهایت توانست در روزهای بازنشستگی با یک قرارداد ۸۰۰ هزار دلاری در ایران حضور دوباره ای داشته باشد و پول خوبی به جیب بزند.
2	حالا این لوکا بوناچیچ است که در سن ۶۵ سالگی برای بار دوم هدایت ذوب آهن را در شرایطی برعهده می‌گیرد که این باشگاه اصفهانی پیش از او دو مربی گران قیمت دیگر را نیز در اختیار داشته است؛ علیرضا منصوریان که جای خود را به میودراگ رادولوویچ صرب داد که بعد از دریافت بخشی از دستمزدش به دلیل ترس از ابتلا به کرونا دیگر به ایران بازنگشت.
3	لوکا بوناچیچ البته در ابتدا یک مربی خوش قریحه، جوانگرا و بازیکن ساز به نظر می‌آمد اما بعد از اولین شغلش در فوتبال ایران ( تیم فولاد سال ۲۰۰۳) به مرور زمان از قالب یک مربی نوگرای اروپایی تبدیل به یک مربی مشابه با سایر مربیان شاغل در لیگ ایران شد.
4	او سال های سال است که موفقیت چندانی در فوتبال نداشته اما به طرز عجیبی هنوز در فوتبال ایران به طرز عجیبی مشتری دارد.
5	اگر به ویکی پدیای این مربی کروات مراجعه کنید، خواهید دید که تعداد تیم های درج شده در دوران مربیگری او به قدری بالاست که برای پرینت گرفتن از آن باید صفحه را کوچک کرد!
6	او که در آخرین شغلش در فوتبال ایران در باشگاه گسترش فولاد کار می‌کرد، جای خود را به فیروز کریمی داد که از مربیان هم نسل وی به حساب می‌آید و اتفاقا اولین تیم خود را در سال شروع مربیگری بوناچیچ هدایت کرده است.
7	جالب است بدانید لوکا بوناچیچ به جز قهرمانی در جام حذفی با سپاهان و صعود به فینال لیگ قهرمانان آسیا با همین تیم، هیچ موفقیت قابل ذکر دیگری ندارد که این موفقیت هم مربوط به نزدیک به ۱۵ سال پیش است که در مربیگری یک عمر به شمار می‌آید اما ظاهراً لوکا مربی است که مدیران ایرانی علاقه خاصی به وی دارند.
8	تا آنجا که ایران مهم ترین مقصد مربیگری او محسوب می‌شود.
9	* او از سال 1989 سرمربی است.
10	تعداد کمی از مربیان آن زمان در کار باقی مانده‌اند.
11	*لوکا در اغلب تیمهای مهم کرواسی مربیگری کرده جز دیناموزاگرب.
12	*12 تیم ایرانی در دوره های مختلف از لوکا دعوت به همکاری کرده‌اند و ایران مهمترین شریک تجاری این مربی محسوب می‌شود!*اولین تیم ایرانی لوکا فولاد بوده در سال 2004.
13	او با 17 سال فاصله به ذوب آهن آمده است.
14	*لوکا جمعا 4 بار در دو تیم اصفهانی ذوب آهن و سپاهان مربیگری کرده است.
15	مس کرمان و گسترش هم دوبار او را استخدام کرده اند.
16	*العربی ، الاهلی و الشحانیه سه تیم قطری هستند که لوکا در آنجا سرمربی بوده.
17	* این مربی کروات در دوران مربیگری 37 بار شغل عوض کرده است؛ که این تعداد بیش از سالهای مربیگری اوست.
