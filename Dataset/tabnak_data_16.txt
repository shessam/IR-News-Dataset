tabnak_data###سکانس‌هایی از فیلم آسمان محبوب###https://www.tabnak.ir/fa/news/952801/سکانس‌هایی-از-فیلم-آسمان-محبوب###[]###2020-01-20 15:00:00###۹۵۲۸۰۱###['سکانس طلایی', 'سینما', 'ویدیو', 'مانی حقیقی', 'همایون ارشادی', 'لیلا حاتمی', 'داریوش مهرجویی', 'فریده سپاه\u200cمنصور', 'سینمای ایران']
1@@@2@@@3@@@4@@@5@@@6@@@7@@@8@@@9
1	فیلم سینمایی «آسمان محبوب» به کارگردانی داریوش مهرجویی و نویسندگی وحیده محمدی‌فر و داریوش مهرجویی محصول سال 1388 است.
2	دکتر جوانی به نام شایان در اوج موفقیت کاری و اجتماعی‌اش درمی‌یابد مبتلا به تومور مغزی شده‌است.
3	او تصمیم به خودکشی می‌گیرد اما در آخرین لحظه اتفاقی رخ می‌دهد که باعث می‌شود سر از روستایی دورافتاده درآورد و وقایع غیرمترقبه‌ای برایش رقم بخورد.
4	حضور وی در روستا او را با داستان ها و افرادی در می‌آمیزد که علاوه بر ایجاد حیرت، شادی و آرامش در وی منجر به تغییر کامل جریان زندگی وی در آینده خواهد شد.
5	او با حضور در روستا و پذیرفتن نقش پزشک و معمار در آن محیط کوچک ضمن کسب تجارب جدید، پرده جدیدی از مهربانی انسان ها را در قبال خود به نظاره نشسته و در پایان زندگی خود را مدیون کسانی میشود که تنها چند روز در کنارشان زندگی کرده.
6	وی پس از چندی به دلایلی از روستا خارج می‌شود و در هنگام بازگشت با صحنه عجیبی رو به رو می‌شود که تمام داستان فیلم را به چالش می کشد.
7	علی مصفا، لیلا حاتمی، فریده سپاه‌منصور، مانی حقیقی، همایون ارشادی قربان نجفی، سید امیر سیدی، محمد باقر صفانور، مبینا کریمی و حسین مشتاقی مقابل دوربین فرخ مجیدی بازی کردند.
8	حسین علیزاده موسیقی متن این فیلم را ساخت و حسن حسندوست این اثر را تدوین کرد.
9	سکانس‌هایی از این فیلم سینمایی را در تابناک تماشا می‌کنید.
