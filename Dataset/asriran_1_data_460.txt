asriran_1_data###۵ نکته خوب و امیدبخش درباره کرونا###https://www.asriran.com/fa/news/714783/۵-نکته-خوب-و-امیدبخش-درباره-کرونا###['اجتماعی ']###2020-02-21 00:25:00###۷۱۴۷۸۳###['کرونا', 'ایران', 'قم']
10@@@11
1	کرونا، سرانجام به ایران رسید و طبق اعلام رسمی وزارت بهداشت تا کنون ۲ نفر نیز جان خود را از دست داده اند.
2	مردم نگرانند و حق هم دارند.
3	میزانی از نگرانی البته لازم است تا حساسیت لازم برای مراقبت در برابر این بیماری ایجاد شود ولی دلهره ، تنها به خودمان آسیب می زند.
4	بنابراین در عین تاکید بر نگرانی از وضعیت پیش رو و برخی نقدهای موجود، چند نکته مهم را که می تواند به ما در مواجهه با این بیماری کمک کند و امیدبخش باشد، مرور می کنیم: کرونا الزاما مبتلایان را نمی کشد.
5	آمارهای جهانی چند هفته اخیر نشان می دهد که تنها ۳ درصد مبتلایان فوت می کنند که اکثرشان بیماری های زمینه ای دیگر داشته اند.
6	پس نباید بیش از حد نگران شویم و دیگران را مشوش کنیم.
7	با قاطعیت می توان گفت که کرونا، در کشنده بودن در حد آنفلوانزاست؛ سرعت شیوع آن می تواند بالا باشد ولی قدرت کشندگی است پایین است.
8	یادمان باشد که حتی سرماخوردگی شدید هم گاه کشنده است.
9	بنابراین، مراقبت کنیم ولی وحشت نه!
10	نداشتن دارویی برای درمان کرونا، بدان معنا نیست که مبتلایان خوب نمی شوند.
11	در اکثر موارد، افراد مبتنی بر سیستم دفاعی بدن شان خوب می شوند و حتی ممکن است ندانند که آنچه بدان مبتلا شده بودند کرونا بوده است و تصور کنند که آنفلوآنزا گرفته بودند.
12	راه های کاهش احتمال ابتلا، بسیار ساده است: شستن و ضدعفونی کردن مداوم دست ها، نزدن دست های آلوده به چشم و دهان و بینی، تقویت‌سیستم ایمنی بدن با میوه و سبزی و دارو، حتی المقدور دوری از ازدحام و غیره .
13	هر چند کمبودهایی داریم و مثلا در خصوص کیت تشخیص کرونا نیازمند خارج هستیم و کرونا نیز داروی خاصی ندارد ولی منصفانه باید گفت که شبکه بهداشت ایران در زمره گسترده ترین و کارآمدترین های جهان است.
14	اگر مردم نیز رعایت کنند می توان امیدوار بود کرونا در ایران از کنترل خارج نشود.
15	برای اولین بار میزان بهبودیافتگان از کرونا از مبتلایان جدید در دنیا پیشی گرفته و شیب ابتلا ملایم تر شده است.
16	سازمان بهداشت جهانی هم اعلام کرده که نیازی به افزایش سطح هشدار نیست.
17	این ها خبرهای امیدوار کننده ای است.
18	سالانه بیش از ۲۰ هزار نفر از ما در تصادفات رانندگی کشته می شوند و تعداد بیشتری نیز بر اثر سکته های قلبی و مغزی از دنیا می روند.
19	نکته اینجاست که اکثر این مرگ های زودرس، قابل پیش گیری اند ولی متاسفانه به آنها عادت کرده ایم.
20	در همین چند روز اخیر که ۲ نفر بر اثر کرونا جان داده اند، دهها برابرش را در جاده ها از دست داده ایم.
21	جان آدمی عزیز است و از آن باید مراقبت کرد چه در برابر کرونا و چه در مقابل تصادفات رانندگی که مقایسه مرگباری اش با کرونا، مقایسه فیل و فنجان است.
