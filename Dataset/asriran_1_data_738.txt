asriran_1_data###ایستادن دربرابر قانون‌شکن‌ها در فصل کرونا###https://www.asriran.com/fa/news/719116/ایستادن-دربرابر-قانون‌شکن‌ها-در-فصل-کرونا###['سیاسی']###2020-03-17 11:29:00###۷۱۹۱۱۶###['قم', 'کرونا']
16
1	با مشت‌هایی گره کرده با خشم با دهانی که آلوده به فحش و ناسزا بود درهای حرم حضرت معصومه (س) را در قم شکستند و وارد حرم شدند.
2	روبرو حرم امام رضا(ع) در مشهد ایستادند و هر چه دل‌شان خواست گفتند.
3	از این جنس تندروی‌ها کم ندیدیم.
4	افراط این افراد همیشه به ایران، اسلام و شیعه ضربه زده است.
5	نمونه بارزش، قمه زنی این افراد در روز عاشورا.
6	کافی است نام شیعه را به انگلیسی در گوگل سرچ کنید تا ببیند مردم جهان وقتی نام شیعه را جستجو می‌کنند با چه تصاویری روبرو می‌شوند.
7	ماجرای سفارت عربستان را به یاد دارید؟ به یاد دارید که تندروی برخی در تهران و مشهد چه مشکلات ریز و درشتی برای کشور ایجاد کرد.
8	چه ضربه بزرگی به اقتصاد ایران وارد کرد.
9	چه زائرانی که به خاطر رفتار این افراد از زیارت خانه خدا و مسجد النبی و ائمه بقیع محروم شدند.
10	حتی تماشاگران فوتبال ما هم از دیدن بازی تیم‌های محبوب خود در برابر تیم‌های عربستانی محروم شدند.
11	یادمان نرفته است وقتی پزشکان توصیه کردند که مردم با توجه به شیوع کرونا در حرم‌ها اجتماع نکنند و مقام معظم رهبری،مراجع تقلید و علمای بلاد هم عمل به توصیه پزشکان را واجب دانستند، این افراد فیلم لیس زدن ضریح حضرت معصومه و امام رضا را در فضای مجازی پخش کردند که به سرعت هم جهانی شد.
12	فیلم‌های که حس ناامنی را بین مردم پخش کرد.
13	واقعا این گونه رفتار چگونه می‌شود تحلیل کرد؟ آیا به جز این است که جریانی در ایران به دنبال ایجاد ناامنی فکری در جامعه هستند.
14	گاهی این تندروی باعث می‌شود که ما در مجامع بین‌المللی در جایگاه ضعف قرار بگیریم و کشورمان توسط حکومت‌هایی مثل عربستان سعودی به ناامنی متهم شود و گاهی هم حس ناامنی اجتماعی به خاطر رفتار این افراد به مردم دست می‌دهد.
15	این افراد توهم خود برتری ا قانون را دارند.
16	آنها فکر می‌کنند چون برچسب مذهبی به روی‌شان خورده است می‌توانند هرکاری که می‌خواهد انجام دهند و کسی هم حق ندارد به آنها بگوید بالای چشم‌شان ابرو است.
17	شاید الان در زمانه کرونا، بهترین وقت برای نشان دادن قدرت قانون به این افراد است.
18	باید این جریان نشان داد که همه در برابر قانون برابر هستند.
19	وقتی وزارت بهداشت به عنوان مسئول کرونا در کشور توصیه می‌کند که حرم‌ها تعطیل شود باید این کار انجام شود.
20	وقتی وزارت ارشاد اجازه اکران فیلم یا کنسرتی را می‌دهد باید آنها اجرا شود.
21	احکام قانونی تنها توسط حکم‌های قانونی باطل می‌شود ولا غیر.
22	باید جایی این خیابان‌کشی‌ها و قد علم کردن در برابر قانون تمام شود و چه زمانی بهتر از امروز.
23	زمانی که برخی هم در برابر قانون ایستاده‌اند و هم سلامت جامعه را به خطر انداخته‌اند.
24	بیشتر بخوانید:
