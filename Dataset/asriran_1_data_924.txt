asriran_1_data###در سینمای کرونا زده بالیوود چه می‌گذرد؟/ ازتوقف ساخت فیلم‌ هندی تا آموزش فاصله‌گذاری اجتماعی###https://www.asriran.com/fa/news/723054/در-سینمای-کرونا-زده-بالیوود-چه-می‌گذرد-ازتوقف-ساخت-فیلم‌-هندی-تا-آموزش-فاصله‌گذاری-اجتماعی###['بین الملل']###2020-04-12 14:38:00###۷۲۳۰۵۴###['سینمای هند', 'کرونا', 'آسیب', 'ضرر', 'توقف']
18
1	جهان به دلیل ویروس کرونا متوقف شده و صنعت فیلم‌های هندی نیز سرنوشتی مشابه پیدا کرده است.
2	ساخت بسیاری از فیلم‌ها در میانه راه متوقف شده، سینماها تعطیل‌اند و ستاره‌های فیلم‌های هندی در خاطرات قدیمی سیر می‌کنند.
3	خبرنگار شبکه آسیایی از تاثیر این ویروس بر صنعت سینمای هند می‌گوید.
4	به گزارش عصرایران، آخرین باری که طرفداران سینمای بالیوود در جهان هیجان‌زده شدند به ماه گذشته بازمی‌گردد.
5	آخرین اپیزود از فیلم جدید "سوپر کاپ" به کارگردانی "روهیت شتی" در 24 مارس (5 فروردین) سال جاری به روی پرده سینماها رفت.
6	سازندگان و کارگردانان فیلم اکشن "سوریاونشی" نیز انتظار داشتند سهم بزرگی را از باکس‌آفیس یا گیشه سینما را از آن خود کنند.
7	آنها به همین دلیل فیلم خود را همزمان با تعطیلات مقدس و ملی هند اکران کردند.
8	با تمام برنامه‌ریزی‌های موجود و تلاش تیم تهیه و کاگردانی برای فروش بیشتر در گیشه، هند برای جلوگیری از شیوع بیشتر کرونا در این ایام به قرنطینه 21 روزه رفت ونمایش فیلم اکشن "سوریاونشی"نیز به شکل نامحدودی به تعویق افتاد.
9	"کبیرخان" کارگردان فیلم 83 به عنوان یکی از معروفترین کارگردانان فیلم‌های زندگی‌نامه‌ای ورزشی نیز قصد داشت فیلم جدید خود را در باره قهرمانان هندی مسابقات جهانی "کریکت" در تاریخ 10 آوریل (22 فروردین) اکران کند اما این روزها همه جا تعطیل و سینماها خالی هستند.
10	این فیلم در مورد قهرمانان واقعی کریکت هند و با حضور ستارههایی مانند "رنویر سیک" و "دیپیکا پادوکن" ساخته شده است.
11	"کبیرخان" در مصاحبه با یک کانال "یوتوب" به نام "همراهان فیلم" گفت: شرایط کنونی بسیار ناامید کننده است.
12	او افزود: ما برای نمایش این فیلم به جهانیان بسیار شوق داشتیم اما مسائل پیش آمده به شکل عجیبی همه چیز را تحت تاثیر قرار داد.
13	وی افزود: در حال حاضر زمین متوقف شده و من فکر می‌کنم تماشای یک فیلم در این شرایط به الویت‌های بسیار پائین مردم تبدیل شود.
14	این درحالیست که تنها تماشای فیلم در سالن سینما تحت تاثیر ویروس قرار نگرفته است.
15	"کانگانا رانات" هنرپیشه زن هند در حال بازی بر سر فیلم جدیدش به نام "تالایوی" در ایالت جنوبی "تامیل نادو"ی این کشور بود که محدودیت‌های دولتی و فاصله‌گذاری اجتماعی آغاز شد.
16	او به خبرنگار "پینک‌ویلا" سایت خبری بالیوود گفت: قرار بود به مدت 45 روز در "تامیل نادو" فیلم‌برداری کنیم اما ما اجازه فیلم‌برداری در اجتماع را نیافتیم.
17	فیلم‌برداری را تعطیل کردیم و من به بمبئی برگشتم.
18	ستارگان فیلم به طور ناگهانی برای مدتی طولانی بیکار شده‌اند و پیج‌های خود در فضای مجازی را با بخش‌های ساده از زندگی شخصی‌شان پر می‌کنند.
19	برخی از این ستارگان مانند "دیپکا پادوکان" و "کاترینا کیف" از کارهای عادی و روزمره خود مانند آشپزی، ظرف شستن و مرتب کردن خانه تصویر گرفته و آن را به اشتراک می‌گذارند.
20	"الیا بهات" و "هرتیک روشن" هنرپیشگان دیگر هند نیز شروع به یادگیری مهارت‌های جدید کردند.
21	با این وجود برخی به دلیل "عدم حساسیت" به اوضاع، باانتقادهای شدید مواجه‌اند.
22	"فرح خان" یکی از کارگردانان هند در یک ویدئوی اینستاگرامی چند تن از دوستان معروف خود را تهدید به "آنفالو" کرد.
23	او در این ویدئو گفت: اگر نمایش فیلم‌هایی از ورزش کردن خود در این فضا را متوقف نکنید شما را از دایره دوستان فضای مجازی ام حذف می‌کنم زیرا ما در این شرایط و در میان بیماری جهانی دغدغه‌های فراوانی داریم و شما تنها به فکر وجهه خود هستید.
24	برخی از بازیگران از شبکه‌های اجتماعی برای آموزش فاصله‌گذاری اجتماعی به فالورهای خود استفاده می‌کنند.
25	"کارتیک آریان" فیلمی از خود را در حال شوخی کردن با یکی دیگر از ستاره‌های بالیوود منتشر کرد.
26	او در این فیلم دیالوگ را تغییر داد تا توجه مردم را به ماندن در خانه جلب کند.
27	این فیلم در اینستاگرام بیش 10 میلیون بار مشاهده شد.
28	بسیاری از هنرمندان بالیوود نیز در شرایط موجود به کمک‌های مالی روی آوردند.
29	"اشکای کومار" و "انوشکا شارما" به صندوق ملی نخست‌وزیر مودی کمک مالی کردند تا شرایط میلیون‌ها کارگر روزمزد که به دلیل قرنطینه کار خود را از دست داده‌اند بهبود بخشند.
30	بسیاری از همکاران آنها نیز کمک‌های مالی خود را به صندوق‌های تاسیس شده در انجمن صنفی تولیدکنندگان هند واریز کردند تا بتوانند از کارگران روز مزد صنایع حمایت کنند.
31	با این وجود تولیدکنندگان تغییرات اساسی در نحوه عملکرد آینده بالیوود را پیش‌بینی می‌کنند.
32	"کاران جوهار" یکی از بزگترین تهیه کنندگان بالیوود قصد داشت در ماه جاری فیلم‌برداری فیلم بعدی خود به نام "تخت" را آغاز کند.
33	تیم او کمی قبل مراحل پیش تولید را در اروپا کلید زد.
34	اما او در روزهای اخیر طی مصاحبه‌ای اعلام کرد که از آینده مطمئن نیست.
35	او گفت بخش‌هایی از پیش‌تولید در کاخ‌های مورد نظر تیم کارگردانی در فلورانس ایتالیا استارت خورده و بخشی از پیش‌تولید در کاخ "الحمرای" اسپانیا فیلم‌برداری شده است.
36	اما الان نمی‌دانیم چه اتفاقی می‌افتد و نمی‌دانیم چه کاری باید انجام دهیم.
37	او به عنوان یکی از قدرتمندترین تهیه‌کنندگان سینمای هند دو فیلم آماده اکران و 7 فیلم در مرحله تولید دارد.
38	اینک هر شرکت و استودیویی دارای چنین شرایطی است.
39	ما هنوز نمی‌دانیم زمانی که همه چیز به حالت اولیه درآید چه میزان از مردم به سینماها بازمی گردند و فیلم‌برداری‌ها در چه سطحی ارائه می‌شوند.
40	کارشناسان تجاری می‌گویند با چنین تاخیری فیلم‌ها پس از اکران نیز با ضرر مواجه خواهند شد.
41	اما کبیر خان کارگردان فیلم 83 در این باره خوشبین است و شیب نزولی ملایمی را به مدت 4 ماه برای سینمای پساکرونای هند پیش‌بینی کرده است.
42	با این وجود کارگردانان و ستارگان هند می‌دانند که مشکلات آنها با در مقایسه با مشکلات فقرا به چشم نمی‌آید و کمرنگ است.
43	"ویکی کاشال" بازیگر هندی پس از تماشای اخبار گفت: اخبار کرونا "قلب را به درد می آورد".
44	او افزود که امیدوارم طرفدارن "تا حد ممکن مراقب و مسئول باشند" و حداقل"شادی‌های کمی در زندگی" پیدا کنند.
45	"دیپیکا پادونکون" نیز در نظری مشابه گفت: الان زمان تمرکز روی چیزهای خوشحال کننده و مثبت است.
