tabnak_data###انتقاد نامزدهای دموکرات‌ از ترور شهید سلیمانی؛ بایدن: من بودم دستور حمله نمی‌دادم/ بوته‌جج: این کار، آمریکا را امن‌‌تر نکرد###https://www.tabnak.ir/fa/news/957661/انتقاد-نامزدهای-دموکرات‌-از-ترور-شهید-سلیمانی-بایدن-من-بودم-دستور-حمله-نمی‌دادم-بوته‌جج-این-کار-آمریکا-را-امن‌‌تر-نکرد###[]###2020-02-08 15:24:00###۹۵۷۶۶۱###['آمریکا', 'دموکرات ها', 'مناظره']
1
1	نامزدهای دموکرات انتخابات ریاست جمهوری آمریکا در مناظره خود در ایالت نیوهمپشایر از صدور دستور دونالد ترامپ برای ترور سپهبد قاسم سلیمانی به شدت انتقاد کردند.
2	هفت نامزد دموکرات انتخابات ریاست جمهوری سوم نوامبر ۲۰۲۰ (۱۳ آبان ۱۳۹۹) شامل چهره‌های ارشدی چون «برنی سندرز، پیت بوته‌جج، الیزابت وارن، جو بایدن، امی کلوباچار» سه روز مانده به برگزاری انتخابات مقدماتی نامزدهای این انتخابات در ایالت نیوهمپشایر، در یک مناظره شرکت کردند.
3	در بخشی از این مناظره، مجری از نامزدهای دموکرات درباره حمله تروریستی و غیرقانونی بامداد ۱۳ دی ماه آمریکا در نزدیکی فرودگاه بین‌المللی بغداد که به شهادت سردار سپهبد قاسم سلیمانی انجامید سوال کرد و پرسید، اگر شما بودید دستور این حمله را صادر می‌کردید؟«پیت بوته‌جج» در پاسخ به این سوال گفت: «در وضعیتی که ما با تصمیم رئیس‌جمهور ترامپ (برای صدور فرمان ترور سردار سلیمانی) شاهد بودیم، هیچ شواهدی مبنی بر اینکه این اقدام کشور ما را امن‌تر کرده باشد، وجود ندارد».
4	پیت بوته‌ججاین نامزد دموکرات ادامه داد: «ببینید من در قبال کارزار قتل و هرج و مرجی که ژنرال سلیمانی و افراد وابسته به او بانی آن بودند، احساس بسیار شدیدی دارم اما انگار اینطور است که ما هیچ چیزی از جنگ در عراق (در سال ۲۰۰۳) هیچ چیزی یاد نگرفته‌ایم اینکه حذف کردن یک فرد بد ایده خوبی نیست اگر شما ندانید که چه کاری دارید انجام می‌دهید».
5	بوته‌جج که خود به عنوان سرباز در جنگ آمریکا در افغانستان حضور داشت، گفت: «این رئیس‌جمهور ما را به آستانه یک جنگ (با ایران) برد البته این موضوع به حمله به سلیمانی شروع نشد و با خارج کردن ما از توافق هسته‌ای ایران این موضوع شروع شد؛ توافقی که همین دولت (ترامپ) کارآمدی آن را تایید کرده بود».
6	وی افزود: «(نیروهای نظامی آمریکا) سزاوار داشتن رئیس‌جمهوری هستند که اطلاعات (سازمان‌های اطلاعاتی آمریکا) را بخواند، به وضعیت امنیت بین‌المللی توجه نشان دهد، با متحدانمان مشورت کند و سیاست داخلی آمریکا را از این موضوعات خارج نگه دارد و اگر راهکار جایگزینی وجود داشته باشد، هیچ وقت نظامیانمان را در معرض خطر قرار ندهد».
7	مجری این مناظره دوباره از بوته‌جج سوال کرد: «اگر تیم امنیت ملی شما به شما رجوع کند و به شما فرصت (هدف قرار دادن مقامی مانند سپهبد سلیمانی) را بدهد، آیا شما چنین حمله‌ای را انجام می‌دهید؟»بوته‌جج در جواب گفت: «این موضوع به شرایط بستگی دارد، به اینکه چه راه‌کارهای جایگزینی وجود دارد و اینکه اثرات متفاوت چنین حمله‌ای چه خواهد بود.
8	نکته من هم همین است.
9	این وضعیتی است که باید در آن کل تصویر اطلاعاتی از وضعیت در نظر گرفته شود.
10	این رئیس‌جمهور (ترامپ) به جامعه اطلاعاتی ما اهانت کرده اما آنها برای جمع آوری اطلاعات، جانشان را به دست گرفته‌اند اطلاعاتی که برای تصمیم گیران بسیار مهم و با ارزش هستند.
11	من فکر نمی‌کنم که او حتی این اطلاعات را بخواند.
12	ما شایسته داشتن یک فرمانده کل قوای بهتر هستیم».
13	جو بایدنمجری مناظره نیوهمپشایر، سپس به «جو بایدن» دیگر نامزد مطرح دموکرات‌ها رو کرد و از او که در هشت سال ریاست جمهوری »باراک اوباما» معاون رئیس‌جمهور بود، سوال کرد: «شما اگر فرمانده کل قوا بودید، دستور این حمله (تروریستی علیه سردار سلیمانی) را می‌دادید؟»بایدن اینطور پاسخ داد: «نه (دستور این حمله را نمی‌دادم) و دلیل اینکه دستور آن را نمی‌دادم این است که درباره اینکه یک تهدید قریب‌الوقوع از ناحیه او (سردار سلیمانی) وجود داشت، هیچشواهد و مدارکی در دست نبود».
14	نفر دوم دولت آمریکا در هشت سال ریاست جمهوری اوباما در ادامه گفت: «ببینید چه اتفاقی افتاده است.
15	سیاست "اول آمریکا" او ما را به "آمریکای تنها" تبدیل کرده است.
16	ببین دیوید (مجری مناظره) شما نمی‌توانید در طول عمر خود زمانی را پیدا کنید که در آن ناتو به ایالات متحده آمریکا و ایران در یک سطح برابر بگوید، "هر دوی شما از تنش‌ها بکاهید".
17	ما اکنون تنها هستیم، ما اکنون در این منطقه و جهان تنها هستیم، بدون دوست، بدون حمایت و بدون متحدانمان».
18	وی افزود: ثانیا اینکه، شما دیدید وقتی که ایران به پایگاه عین الاسد در هراق حملات موشکی کرد، چه اتفاقی افتاد.
19	۶۴ نفر از نیروهای قهرمان ما، مجروح شدند.
20	نمی‌دانم اگر پسر من آنجا بود، چه کار می‌کردم من واقعا عصبانی می‌شدم و نمی‌دانستم که چه بکنم.
21	این اتفاقی بود که برایشان افتاد آنها به جراحت شدید مغزی دچار شدند اما رئیس‌جمهور چی گفت؟ گفت که آنها سر درد گرفتند و چیز بدی نبوده، فقط سر درد بوده.
22	این فرد، حتی برای یک روز بیشتر هم شایستگی آن را ندارد که فرمانده کل قوا باشد».
23	مجری مناظره بعد از بایدن، به سراغ «برنی سندرز» قانونگذار شناخته شده آمریکایی رفت و از او پرسید: «سناتور سندرز شما این حمله را ترور یک مقام دولتی خوانده‌اید.
24	اگر شما بودید، این حمله را انجام نمی‌دادید؟»برنی سندرزسندرز گفت: «ببینید خطری که وجود دارد این است.
25	در سراسر جهان رهبران خیلی بدی وجود دارد.
26	کیم جونگ اون در کره شمالی شاید مسئول مرگ صدها هزار نفر از مردم خودش باشد و با سلاح‌های اتمی اش همه آسیا را تهدید می‌کند.
27	شما محمد بن سلمان را دارید که یک قاتل وحشتناک در عربستان سعودی است، کسی که در کمال خونسردی (جمال) خاشقچی را کشت و بدنش را مثله کرد.
28	شما در روسیه، (ولادیمیر) پوتین را دارید که در انجام ترورهای سیاسی علیه دشمنانش دست داشته است.
29	شما در چین شی (جین پینگ) را دارید که یک میلیون مسلمان را به اردوگاه‌ها نگه داشته است اما شما نمی‌توانید بروید و بگویید که چون شماها آدم‌های بدی هستید، ما شما را ترور می‌کنیم.
30	اگر چنین کنید، درها را برای هرج و مرج بین‌المللی باز خواهید کرد».
31	وی ادامه داد: «کاری که ما باید بکنیم و ترامپ آن را متوجه نیست این است که وزارت خارجه‌مان و توانایی‌های دیپلمات‌هایمان را تقویت کنیم نه اینکه فقط توانایی‌ها ارتشمان را تقویت کنیم.
32	کاری که ما باید بکنیم، این است که با قدرت و ثروتمان کشورهای سراسر جهان را متحد کرده و بگوییم، بیایید سر میز نشسته و اختلافاتمان را از طریق صحبت و بحث با رجوع به سازمان ملل حل کنیم نه اینکه دست به جنگ‌های بیشتر بزنیم و میلیاردها دلار دیگر صرف کرده و باعث تلفات انسانی که معلوم نیست چقدر خواهد بود، شویم».
33	«تام استیر» یکی دیگر از نامزدهای حزب دموکرات درباره مواضع دولت ترامپ در قبال افغانستان و ایران اظهارنظر کرد.
34	به گفته او «مجتمع‌های نظامی» در سیاست خارجی دولت‌های مکرر آمریکایی تاثیر گذاشته و سبب شده‌اند که «آمریکا مانند نیروی پلیس در مناطق مختلف جهان» عمل و مداخله کند.
35	وی گفت: «آنچه ما در خاورمیانه شاهد بودیم آن بود که باراک اوباما با استفاده از دیپلماسی، در ازای اقدام ما در برداشتن تحریم‌های خودمان و متحدانمان، ایران رابه رها کردن جاه طلبی‌های هسته‌ای اش سوق داد.
36	وقتی داریم درباره نقشمان در جهان و همچنین نقش فرمانده کل قوا صحبت می‌کنیم، باید این را گفت که ما (در دولت ترامپ) دیپلماسی را رها کرده‌ایم، ما استراتژی نداریم و همچنین متحدانی هم نداریم».
37	«تام استیر» نامزد دموکراتاستیر از مواضع رقبای دموکرات خود در مناظره نیوهمپشایر شدیدا انتقاد کرد و تلویحا آنها را وابسته «مجتمع‌های نظامی آمریکا» خواند.
38	او گفت: «و بزرگ‌ترین مشکلی که ما در سطح بین‌المللی داریم را نادیده گرفته است.
39	مشکلی که به نظر من، تغییرات اقلیمی است و این مشکل با تسلیحات، تانک‌ها و هواپیماهای نظامی حل نخواهد شد و تنها از طریق دیپلماسی، متحدان و تعامل با دیگر کشورها حل خواهد شد.
40	آنچه که ما الان همین جا داریم به آنها گوش می‌دهیم، صحبتی درباره ۲۰ سال اقدام نظامی شکست خورده است و اینکه چطور ما باید به آن ادامه دهیم و هر ساله ۷۰۰ میلیارد دلار در هر سال برای مصارف دفاعینظامی هزینه بکنیم در حالی که هر ساله در سطح فدرال فقط ۷۰ میلیارد دلار برای آموزش و تعلیم و تربیت هزینه می‌کنیم».
