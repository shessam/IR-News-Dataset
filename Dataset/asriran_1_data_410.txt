asriran_1_data###برانکو و دستیارانش چقدر از پرسپولیس طلب دارند؟###https://www.asriran.com/fa/news/713986/برانکو-و-دستیارانش-چقدر-از-پرسپولیس-طلب-دارند###['ورزشی']###2020-02-16 09:26:00###۷۱۳۹۸۶###['برانکو', 'پرسپولیس']
7@@@8
1	مربیان کروات فصل گذشته پرسپولیس به خاطر دریافت نکردن مطالباتشان مبلغ قابل توجهی طلبکار هستند که در صورت عدم توافق و صدور حکم از سوی فیفا، پرسپولیسی‌ها باید علاوه بر این مبالغ جریمه و تاخیر آن را نیز را پرداخت کنند.
2	به گزارش ایسنا، فصل گذشته پس از قهرمانی پرسپولیس در لیگ برتر و همین‌طور جام حذفی، برانکو ایوانکوویچ به همراه دستیارانش ایران را ترک کرد و همان زمان در یک نامه رسمی از مدیران وقت باشگاه خواست تا مطالبات او و دستیارانش را پرداخت کنند.
3	البته پرسپولیسی‌ها نتوانستند در موعد مقرر مطالبات سرمربی کروات خود را بپردازند و او رسما به فیفا شکایت کرد.
4	بر اساس اطلاع دقیق ایسنا، برانکو ایوانکویچ در فصل ۹۸۹۷ قراردادی به مبلغ ۸۰۰ هزار یورو با پرسپولیسی‌ها منعقد کرد که از این مبلغ طی یک فصل همکاری ۵۲۴ هزار و ۱۲۸ یورو دریافت کرد.
5	او هم‌چنین به خاطر قهرمانی پرسپولیس در لیگ برتر و همین طور جام حذفی ۳۴۰ هزار یورو نیز به اصل قرارداد ۸۰۰ هزار یورویی‌اش اضافه شد.
6	با جمیع پرداختی‌ها، برانکو ۶۱۵ هزار و ۸۷۲ یورو از پرسپولیسی‌ها طلب دارد.
7	زلاتکو ایوانکوویچ که به عنوان دستیار اول برانکو در پرسپولیس فعالیت می‌کرد، مبلغ قراردادش ۱۶۰ هزار یورو بود.
8	او هم مانند برادرش به خاطر قهرمانی‌های پرسپولیس در جام حذفی و لیگ برتر ۲۰ هزار یوروی دیگر به قراردادش اضافه شد.
9	زلاتکو ۹۷ هزار و ۸۸۹ یورو از قراردادش را دریافت کرده اما در نهایت با طلب ۸۲ هزار و ۱۱۱ یورویی از پرسپولیسی‌ها جدا شد.
10	ایگور پانادیچ هم که به عنوان مربی دروازه‌بان‌ها چند سالی در پرسپولیس فعالیت می‌کرد بابت فصل ۹۷۹۸ قرارداد ۱۳۰ هزار یورویی منعقد کرده بود.
11	او نیز به خاطر موفقیت‌هایی که پرسپولیس به دست آورد ۱۵ هزار یورو به عنوان آپشن به قراردادش اضافه شد.
12	پانادیچ نیز در نهایت با توجه به دریافتی ۸۱ هزار و ۲۵۲ یورویی که داشت با طلب ۶۳ هزار و ۷۴۸ یورو از جمع پرسپولیسی‌ها جدا شد.
13	مارکو اسکیلینویچ دیگر مربی کروات سرخپوشان در فصل ۹۷۹۸ نیز با قراردادی به مبلغ ۱۰۰ هزار یورو به پرسپولیس آمد و ۱۵ هزار یورو نیز آپشن به این قرارداد اضافه شد.
14	او هم بابت اصل قراردادش ۷۸ هزار و ۸۱۰ یورو دریافت کرده بود و در نهایت هم با طلب ۳۶ هزار و ۱۹۰ یورویی قرارداد خودش با پرسپولیسی‌ها را فسخ کرد.
15	به گزارش ایسنا، بررسی مطالبات مربیان خارجی پرسپولیس در فصل گذشته نشان می‌دهد آنها در مجموع ۷۹۷ هزار و ۹۲۱ یورو از پرسپولیس طلبکار هستند اما با توجه به اینکه حالا دیگر برای دریافت مطالباتشان به فیفا شکایت کرده‌اند قطعا در صورت محکوم شدن پرسپولیسی‌ها به پرداخت مطالبات مربیان کروات مبلغ مذکور مبالغی هم تحت عنوان دیرکرد و همین طور هزینه‌های دادرسی اضافه خواهد شد که اگر این مبالغ را هم در نظر بگیریم پرسپولیسی‌ها احتمالا نزدیک به یک میلیون یورو به عنوان مطالبات به مربیان فصل گذشته خود پرداخت کنند.
