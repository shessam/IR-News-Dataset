tabnak_data###بسته معیشتی کرونا به چه کسانی تعلق می‌گیرد؟###https://www.tabnak.ir/fa/news/965966/بسته-معیشتی-کرونا-به-چه-کسانی-تعلق-می‌گیرد###['اجتماعی', 'اجتماعی']###2020-03-15 11:33:00###۹۶۵۹۶۶###['بسته معیشت', 'ویروس کرونا', 'طرح حمایت معیشت']
1
1	سخنگوی شناسایی مشمولان طرح حمایت معیشتی درباره جزئیات ارائه بسته معیشتی کرونا توضیحاتی داد.
2	حسین میرزایی سخنگوی شناسایی مشمولان طرح حمایت معیشتی درباره جزئیات بسته معیشتی کرونا ، اظهار کرد: رقم بسته معیشتی برای کرونا را سازمان برنامه و بودجه مشخص می‌کند و وظیفه وزارت تعاون، کار و رفاه اجتماعی نیست.
3	میرزایی با بیان اینکه زمان واریز بسته معیشتی کرونا را سازمان برنامه و بودجه مشخص می‌کند، گفت: فقط شناسایی مشمولان این بسته بر عهده وزارت تعاون، کار و رفاه اجتماعی است و جزئیات بیشتری در خصوص آن هنوز اعلام نشده و مقرر شده تا سازمان برنامه و بودجه معیارهای مد نظر برای تعیین افرادی که این بسته به آن‌ها تعلق می‌گیرد را به وزارت رفاه اعلام کند.
4	رضا عوض پور، رئیس امور سلامت و رفاه اجتماعی سازمان برنامه و بودجه در تشریح رقم پرداختی به کسب و کارهای آسیب دیده از ویروس کرونا می گوید: دولت دو بسته حمایتی برای شاغلان فاقد درآمد ثابت در دستور کار دارد یکی بحث خرید اعتباری به گونه‌ای که کارگران ساختمانی و کارگران فصلی و روزمزد و دستفروشان و رانندگان تاکسی و کارگران رستوران‌ها می‌توانند یک تا دو میلیون تومان خرید اعتباری انجام دهند.
5	او افزود: در برآورد اولیه ما حدود سه میلیون خانوار مشمول این طرح شناسایی شده اند و این تسهیلات با کارمزد ۴ درصد است و پس از ثبت نام متقاضیان و استحقاق سنجی افراد، به نوبت پرداخت خواهد شد، در مرحله دوم حدود یک و نیم میلیون خانواری که حتی دارای درآمد متغیر هم نداشتند توسط سازمان هدفمندی یارانه‌ها شناسایی شده اند و در هفته آینده اولین بسته حمایتی را دریافت خواهند کرد.
6	مبالغ دریافتی این افراد برای خانوار یک نفره ۲۰۰ هزار تومان، خانوار دو نفره ۳۰۰ هزار تومان، خانوار سه نفره ۴۰۰ هزار تومان، چهار نفره ۵۰۰ هزار تومان و خانوار پنج نفره یا بیشتر رقم ۶۰۰ هزار تومان خواهد بود.
7	نوبحت افزود: ۳ میلیون نفر کسانی هستند که از درآمد ثابت ندارند و مشمول دریافت ۲۰۰ تا ۶۰۰ هزار تومان در ماه خواهند شد.
8	او ادامه داد: این وام ۱۲ درصد سود دارد که ۸ درصد آن را برنامه و بودجه پرداخت می کند.
9	دریافت وام نیاز به ضامن ندارد و با کارت یارانه قابل پرداخت است.
10	روزهای پایانی اسفند ماه زمان پرداخت بسته حمایتی از افراد آسیب دیده از کرونا است.
11	رئیس سازمان برنامه و بودجه بیان کرد: این رقم ۳۰ ماهه بازگردانده می شود که ۳ ماه تنفس دارد و اقساط آن ماهی ۸۰ هزار تومان است.
