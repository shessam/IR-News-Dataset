asriran_1_data###ماجرای اعتصاب ناکام بازیکنان پرسپولیس!###https://www.asriran.com/fa/news/711929/ماجرای-اعتصاب-ناکام-بازیکنان-پرسپولیس###['ورزشی']###2020-02-03 09:08:00###۷۱۱۹۲۹###['پرسپولیس', 'اعتصاب']
7
1	بازیکنان پرسپولیس علیرغم دستیابی به 9 پیروزی پیاپی و صدرنشینی در لیگ، با عبور از نیم فصل نیز موفق به دریافت مطالبات و پاداش‌های خود نشده‌اند.
2	به گزارش آی اسپورت، موضوعی که طی روزهای اخیر به مساله‌ای برای گلایه آنها در گفتگوها تبدیل شده است و حتی کار به استوری‌های مشترک و گلایه در این زمینه نیز کشید.
3	بازیکنان پرسپولیس که روز گذشته و بعد از پیروزی در آبادان مقابل نفت آبادان نیز حاضر به گفتگو نشده بودند، در شرایطی در تمرین ریکاوری امروز حضور یافتند که پیش از شروع تمرین جلسه‌ای در رختکن برگزار کرده و به دنبال راهکاری برای حل مشکل خود بودند.
4	گلایه‌های بازیکنان نسبت به مشکلات مالی و بی توجهی باشگاه به این موضوع، باعث شد تا آنها در نهایت تصمیم به اعتصاب و عدم حضور در چمن برای تمرین بگیرند.
5	موضوعی که آن را به بزرگترهای تیم و کاپیتان اطلاع دادند.
6	در این رابطه اما یحیی گل محمدی لحظاتی بعد از اینکه از مساله باخبر شد در میان بازیکنان حاضر شد و با اعلام اینکه شرایط آنها را درک می‌کند و شخصا بارها در این خصوص صحبت کرده، خواهان درک شرایط تیم و بازی حساس با استقلال در دربی شد.
7	یحیی از بازیکنان خواست تا در این شرایط تمرکز خود را روی تمرین قرار داده و این موضوع را به او سپرده تا در جلسه با مدیرعامل به دنبال راهکاری برای حل مشکل مالی بازیکنان، دریافت مطالبات قرارداد و پاداش‌های آنها باشد.
8	بازیکنان پرسپولیس با اشاره به شرایط متفاوت رقیب خود پیش از دربی و اینکه آنها با حضور در مرحله‌ای که با پرسپولیس پیش از آن با دستیابی به قهرمانی لیگ و جام حذفی در مرحله گروهی حاضر بوده، 2500 دلار پاداش دریافت کرده‌اند، خواستار پیگیری بیشتر اعضای هیات مدیره و خصوصا مدیرعامل تیم شدند.
9	گل محمدی که دومین هفته هدایت تیم را برعهده داشته، با میانجی‌گری در نهایت بازیکنان را راضی کرد تا از تصمیم خود برای اعتصاب خودداری کرده و قول داد به زودی طی جلسه با مدیران تیم به دنبال حل مشکل آنها پیش از دربی باشد و اینچنین در نهایت بازیکنان در چمن حاضر شدند.
