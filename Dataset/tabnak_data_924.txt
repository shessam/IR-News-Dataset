tabnak_data###ترامپ: مقاماتی را در دولتم می‌خواهم که به کشور وفادار باشند###https://www.tabnak.ir/fa/news/961957/ترامپ-مقاماتی-را-در-دولتم-می‌خواهم-که-به-کشور-وفادار-باشند###[]###2020-02-26 16:02:00###۹۶۱۹۵۷###['ترامپ', 'دولت', 'آمریکا']
1
1	رییس‌جمهور آمریکا در اظهاراتی با اذعان به این‌که تلاش داشته تا برخی مقامات را از دولتش حذف کند تاکید کرد: خواستار کارکردن با کسانی است که «وفادار به کشور» باشند.
2	به گزارش ایسنا، به نقل از پایگاه هیل دونالد ترامپ، رییس جمهور آمریکا در صحبت با خبرنگاران با پرسشی درباره یک گزارش در خصوص برخورد جان مک انتی، رییس پرسنل کاخ سفید با مقام‌هایی که غیروفادار تشخیص می‌دهد، مواجه شد.
3	دونالد ترامپ اظهار کرد: کاخ سفید در دولت خواستار کسانی است که برای کشور خوب باشند هرچند که فکر نمی‌کند چنین افرادی تعدادشان زیاد باشد.
4	رییس جمهور آمریکا اشاره مستقیمی به گزارش‌ها در خصوص یکسری فهرست‌های تهیه شده از سوی کارکنان کاخ سفید و همپیمانان بیرون از سازمان از برخی مقام‌های ضد ترامپ در دولت نکند.
5	رییس جمهور آمریکا در کنفرانسی خبری در شهر دهلی نو به خبرنگاران، گفت: من فکر نمی‌کنم که این یک مشکل بزرگ باشد.
6	من فکر نمی‌کنم در این زمینه افراد خیلی زیادی مطرح باشند.
7	ترامپ در ادامه در مورد یک افشاگر جامعه اطلاعاتی آمریکا که از تعاملات دونالد ترامپ با دولت و رییس جمهور اوکراین شکایت کرده و فرآیند استیضاح‌اش را موجب شد گلایه کرد.
8	دونالد ترامپ مدعی شد این شخص یک شخص جعلی بوده و شکایت او در بردارنده هیچ ارتباطی با متن گفت‌وگوی تلفنی جنجالی ژوییه گذشته او با رییس جمهور اوکراین نداشته است.
9	این ادعا در حالی از سوی دونالد ترامپ مطرح شده که اعلام شده شکایت این افشاگر حاوی جزییات دقیقی از گفت‌وگوی تلفنی ۲۵ ژوییه دونالد ترامپ با ولودیمیر زلنسکی رییس جمهور اوکراین بوده است.
10	ترامپ اظهار کرد: من فکر می‌کنم ما افشاگری داشتیم که قلابی بوده زیرا اگر به خود این افشاگر و گزارش‌اش به عنوان مثال نگاهی انداخته و آن را با متن‌های مربوط به تماس تلفنی مقایسه کنید هیچ ارتباطی بین آنها نمی‌یابید.
11	دونالد ترامپ در عین حال مشخص نکرد که انتظار دارد که این افشاگر که براساس گزارش‌ها برای سازمان سیا کار می‌کند، جزو مقام‌های کنار گذاشته شده از دولت باشد یا خیر.
12	ترامپ تاکید کرد: ما می‌خواهیم کسانی را داشته باشیم که برای کشور ما خوب و وفادار باشند، زیرا آن وضعیت فضاحت‌بار بود.
13	اخیرا اعلام شد که رییس جمهور آمریکا به دنبال برکناری اشخاصی در دولت‌اش است که از نظرش در فرآیند استیضاح ضد او عمل کردند و می‌خواهد به جای آنها افراد وفادار به خود را منصوب کند.
14	چند وقت پیش کاخ سفید اقدام به برکناری آلکساندر ویندمن یک شاهد فرآیند استیضاح و از متخصصان حوزه اوکراین در شورای امنیت ملی آمریکا کرد.
15	همچنین دونالد ترامپ، گردون ساندلند از دیگر شاهدان استیضاح را هم از سمت سفیری آمریکا در اتحادیه اروپا کنار گذاشت.
16	چند روز پیش گزارش شد که رییس جمهور آمریکا، ریچارد گرنل سفیر آمریکا در آلمان و از همپیمان نزدیک‌اش را به عنوان مدیر موقت اطلاعات ملی آمریکا معرفی کرده است.
17	منتقدان این تصمیم دونالد ترامپ گفتند که او صرفا وفادارها را به افراد باتجربه‌تر ترجیه می‌دهد.
