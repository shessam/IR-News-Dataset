asriran_1_data###آقای وزیر! مسئولیت سلامت ورزشکاران و عوامل برگزاری مسابقات با شخص شماست###https://www.asriran.com/fa/news/715151/آقای-وزیر-مسئولیت-سلامت-ورزشکاران-و-عوامل-برگزاری-مسابقات-با-شخص-شماست###['ورزشی']###2020-02-23 12:54:00###۷۱۵۱۵۱###['وزیر ورزش', 'کرونا']
8
1	امیرداود کمالیستاد پیشگیری از گسترش کرونا ویروس در ورزش با تغییر تصمیم خود در کمتر از سه ساعت، اعلام کرد که تمامی مسابقات کشور همچنان در لیگ های مختلف ادامه می‌یابد، اما بدون حضور تماشاگران برگزار خواهد شد!تصمیم حاکمیت ورزش کشور نشان می‌دهند، مسئولان بلندپایه ورزش کشور فاقد هرگونه ادراک کامل پیرامون موضوعی هستند که شرایط امنیتی کشور را به زعم مسئول پدافند غیرعامل در شرایط "زرد" قرار داده است.
2	گویا کسی نیست به آقای سلطانی‌فر یادآور شود که شرایط بحرانی امروز، مساله برف گیلان در زمان استانداری ایشان نیست که بیخیال در تهران بنشینند و چای بنوشند و از دور شاهد مدیریت بحران باشد.
3	امروز ورزش کشور نیازمند اتخاذ یک تصمیم قاطع در تمام سطوح مدیریت ورزش قهرمانی و همگانی است.
4	هر یکنفر ورزشکار یا عوامل برگزاری که با اهمال کاری پیرامون تصمیم برگزاری مسابقات ورزشی آلوده به ویروس کرونا شود و جانش با خطر بیفتد یا ناقل این بیماری شود، بی شک با مسئولیت مستقیم شخص وزیر ورزش همراه خواهد بود.
5	اگر چه بسیاری از مسئولان برگزاری مسابقات خود اذعان داشته‌اند که هیچ گونه شرایطی برای چک پزشکی ورزشکاران و سایر عوامل حاضر در محل مسابقات ندارند، انتشار بیانیه ها و دستورالعمل‌های ضد و نقیض و عدم تعیین تکلیف هر لحظه بر ایجاد ابهام ها می افزاید.
6	تردد تیم های ورزشی ، اقامت در هتل‌ها، برخورد فیزیکی و قرار داشتن در محیط های نامناسب برای جلوگیری از انتشار ویروس زنگ خطر را بلندتر از همیشه به صدا در آورده است.
7	بی جهت نیست کشورهای توسعه یافته مثل ایتالیا بدون تردید کلیه مسابقات را لغو کرده اند.
8	امید است که لااقل یک مقام مسئول در کل حاکمیت ورزش پیدا شود لااقل پیرامون بحث سلامت مصلحت اندیشی نداشته باشد.
