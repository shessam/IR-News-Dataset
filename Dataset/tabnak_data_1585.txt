tabnak_data###پلوودیو از فراز آسمان###https://www.tabnak.ir/fa/news/981353/پلوودیو-از-فراز-آسمان###[]###2020-05-31 12:00:00###۹۸۱۳۵۳###['تابناک 4k', 'ویدیو 4k', 'فیلم', 'Plovdiv', 'پلوودیو', 'ویدیو', '4k', '2k', 'uhd']
1@@@2@@@3@@@4@@@5@@@6@@@7@@@8@@@9@@@10@@@11@@@12@@@13
1	«پلوودیو / Plovdiv / Пловдив» دومین شهر بزرگ بلغارستان است.
2	این شهر مرکز استان پلوودیف در جنوب بلغارستان است و پیشینه‌اش شش هزار ساله دارد.
3	فیلیپو یا فیلیپ دوم از پادشاهان مقدونیه است که پس از فتح منطقه پلودیوِ بلغارستان نام خود را بر این سرزمین گذاشت.
4	در طول تاریخ اقوام مختلفی همچون امپراتوری پارس، یونانیان، اقوام اروپایی سلتی، رومیان، اقوام بلغار، اسلاو، مهاجران روسی برای تصرف منطقه پلوودیو به جنگ های مختلفی پرداختند.
5	پس می‌توان گفت که این شهر در بیشتر جنگ های تاریخی دنیا از جنگ های باستانی اقوام هندو اروپایی، رومیان، جنگ های صلیبی، جنگ جهانی اول و دوم، جنگ های امپراتوری عثمانی تا نبرد استقلال بلغارستان نقش مهمی داشته است.
6	یکی از جالب ترین ویژگی های کشور بلغارستان و شهرهای مختلف آن که توجه گردشگران را به خود جلب می‌کند، معماری ساختمان و بناهای آن می‌باشد.
7	در ساختمان سازی بلغارستان می‌توانید ترکیب زیبایی از سبک های مدرن را در کنار سبک های معماری سنتی و کلاسیک اروپا مشاهده کنید.
8	ولی شهر باستانی پلوودیو را می‌توان از نظر معماری سرآمد دیگر شهرهای بلغارستان دانست.
9	در این شهر ساختمان های به جا مانده از دوران رنسانس، اروپایی کوچک را برای گردشگران و بازدیدکنندگانش تداعی می‌کند.
10	شاید به همین دلیل باشد که بازدید از بناهای قدیمی و معماری آنها جزو برنامه های ثابت تور بلغارستان می‌باشد.
11	دیدار از آمفی تئاترها و ساختمان های زیبای پلوودیو می‌تواند در عین مفرح بودن، آموزنده نیز باشد.
12	مسجد پلوودیو، آمفی تئاتر رومی پلوودیو، موزه قوم نگاری پلوودیو، موزه باستان شناسی پلوودیو، مجسمه یادبود آلیوشا، موزه علوم طبیعی پلوودیو، کلیسای مادر مقدس پلوودیو و باغ تزار سیمون پلوودیو از جمله جاذبه‌های این شهر است.
13	پلوودیو را در قاب 4K می‌بینید.
