tabnak_data###حماس: با برقراری روابط با اسرائیل مخالفیم###https://www.tabnak.ir/fa/news/961777/حماس-با-برقراری-روابط-با-اسرائیل-مخالفیم###[]###2020-02-25 19:23:00###۹۶۱۷۷۷###['حماس', 'اسرائیل', 'فلسطین']
1
1	جنبش مقاومت اسلامی فلسطین (حماس) بار دیگر بر موضع ثابت و روشن خود در مخالفت با برگزاری هرگونه دیدار با رژیم اشغال‌گر تأکید کرد.
2	به گزارش ایسنا، به نقل از سایت المیادین، این جنبش در بیانیه‌ای اعلام کرد، با برقراری هرگونه ارتباط با رژیم صهیونیستی مخالف است؛ چرا که این رژیم غاصب و غیرقانونی است و نیز عادی‌سازی روابط با اسرائیل از سوی هر طرفی که باشد جنایت محسوب می‌شود.
3	در ادامه این بیانیه آمده است، حماس ادعاهای رسانه‌ها درباره برگزاری دیدارها با رژیم صهیونیستی یا رهبران آن را محکوم و همه این اخبار را قاطعانه تکذیب می‌کند.
4	حماس در ادامه اعلام کرد، این ادعای رسانه‌ها باطل و کاملا بی‌اساس بوده و هدف از آن بدنام کردن حماس، مواضع و سران آن است.
5	این جنبش در ادامه بر موضع ثابت و روشن خود در مخالفت با برگزاری هرگونه دیدار با رژیم اشغال‌گر تأکید کرد و از رسانه‌ها خواست در دامی که رسانه‌های اسرائیل پهن می‌کنند گرفتار نشوند.
6	رسانه‌های این رژیم تلاش دارند به عملیات عادی‌سازی روابط که در سطح کشورهای عربی و اسلامی در حال انجام است، مشروعیت بخشیده و طرف‌هایی را که در این عملیات دست دارند ترغیب کنند.
