asriran_1_data###ماجرای خداحافظی اسکوچیچ از بازیکنان در رختکن چیست؟/ دراگان در مسیر استراماچونی و کالدرون؟###https://www.asriran.com/fa/news/710898/ماجرای-خداحافظی-اسکوچیچ-از-بازیکنان-در-رختکن-چیست-دراگان-در-مسیر-استراماچونی-و-کالدرون###['ورزشی']###2020-01-27 11:26:00###۷۱۰۸۹۸###['اسکوچیچ', 'استراماچونی']
4
1	سرمربی تیم فوتبال نفت آبادان ناگهانی بعد از بازی با نفت مسجد سلیمان در رختکن تیم از بازیکنان خداحافظی کرد.
2	به گزارش فارس، روز گذشته بعد از شکست تیم نفت آبادان مقابل نفت مسجد سلیمان دراگان اسکوچیچ بازیکنان را دور خود جمع کرد و بعد از صحبت هایی که مطرح کرد از بازیکنان تیمش خداحافظی کرد.
3	او در صحبت هایش به بازیکنان اعلام کرده است که مشکل خانوادگی دارد و ذهن و قلبش در تیم نیست و دیگر نمی تواند خانواده اش را تنها بگذارد.
4	اسکوچیچ همچنین تاکید کرده که از مدت ها قبل به مدیریت باشگاه اعلام کرده نمی تواند در این تیم بماند و با مدیریت باشگاه و بازیکنان و شهر مشکلی ندارد اما خودش دیگر نمی تواند بماند.
5	سرمربی کروات آبادانی ها که تا این لحظه به صورت رسمی استعفا نکرده به بازیکنان گفته مشکلش شخصی است و از من نپرسید که مشکلم چیست و تاکید کرده قصد مربیگری در هیچ تیم ایرانی ندارد و حتی گفته حاضر است بنویسید و امضا کند که نمی خواهد به تیم دیگری برود و قصد دارد تا پایان فصل استراحت کند.
6	به گزارش فارس، اسکوچیچ در حالی با شروع نیم فصل دوم در رختکن این صحبت ها را با بازیکنان مطرح کرده که در طول تعطیلات نیم فصل اصلا خبری از درخواست او برای جدایی مطرح نبود و این سوال پیش می آید که چرا او تا شروع بازی های نیم فصل صبر کرده و درست بعد از اولین بازی نیم فصل و بعد از شکست در رختکن این صحبت ها را گفته است.
7	صحبت های او در رختکن باعث ناراحتی بازیکنان شده و عده ای از بازیکنان نفت حتی گریه کردند.
8	با این حال قرار است امروز جلسه ای بین اسکوچیچ و عیسی زاده مدیرعامل باشگاه صنعت نفت آبادان برگزار شود تا تکلیف او مشخص شود.
9	آنچه مشخص است بحث اسکوچیچ فقط نمی تواند مسائل شخصی باشد که اگر این طور بود او چرا در تعطیلات نیم فصل تصمیم خود را عملی نکرد؟ به نظر می رسد همانطور که استراماچونی و کالدرون و ویلموتس هر کدام به بهانه های واهی نخواستند در فوتبال ایران کار کنند، اسکوچیچ هم در همان مسیر قدم برداشته اما با شکل متفاوت تر و با بیانی دیگر.
10	اگر اسکوچیچ می خواهد کنار خانواده اش باشد چطور در تعطیلات نیم فصل با باشگاه های استقلال و پرسپولیس مذاکره کرد؟از شب گذشته مباحثی هم مطرح شده که او ناراحتی قلبی دارد که اطرافیان باشگاه نفت آبادان این موضوع را تایید نمی کنند.
11	این سوالاتی است که شاید بهتر باشد باشگاه نفت آبادان به آنها پاسخ دهد.
