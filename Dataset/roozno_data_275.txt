roozno_data###فائزه هاشمی: می‌خواهم رئیس جمهور ایران شوم###http://roozno.com//fa/news/414344/فائزه-هاشمی-می‌خواهم-رئیس-جمهور-ایران-شوم###[]###2020-02-19 10:33:00###۴۱۴۳۴۴###['فائزه هاشمی', 'رئیس جمهورایران']
1
1	فائزه هاشمی درباره انتخاب یک زن به عنوان رئیس جمهور گفت: در سال ۱۴۰۰ پیشنهاد می‌کنم این بار همه ثبت نام کنیم تا به جای یک نفر، ۲۰۰ خانم کاندیدا برای نامزدی ریاست جمهوری داشته باشیم، شاید شورای نگهبان تغییر نظری بدهد.
2	به گزارش روز نو ؛ با فائزه هاشمی، دختر آیت الله هاشمی رفسنجانی درباره مسائل روز کشور گفتگو کرده است.
3	فائزه هاشمی:بخشی از این گفتگو را بخوانید:* هر کشوری برنامه توسعه ای دارد در دوره ریاست جمهوری بابا سند چشم انداز را داشتیم که پیش بینی شد تا سال 1400 به کشور اول منطقه تبدیل شویم.
4	بگذریم که آقای احمدی نژاد گفت ما همین الان اول آسیا و یا جهان هستیم و لذا نیازی به این سند نداریم و آن را کنار گذاشت.
5	* و یا قبل از انقلاب می گفتند «هر ایرانی، یک پیکان» و الان با اتفاقاتی که در جامعه می افتد و شرایطی که وجود دارد با توجه به اظهار نظر آقای روحانی بعد از مسائل پیش آمده در مورد بنزین که گفتند دوربین ها پلاک های خودروها را ثبت می کنند به نظر می رسد سیاست کلان این است: «هر ایرانی یک دوربین، هر ایرانی حداقل یک پرونده قضایی " البته بخشی از این دوربین ها می تواند مفید باشد و در رصد تخلفات رانندگی و کنترل اوباش و حفظ امنیت کشور به کار گرفته شود ولی به هر حال در بیان این دو شعار هم شوخی و هم جدی وجود دارد و امیدوارم شاهد تغییر سیاست ها باشیم.
6	* با حضور حسن روحانی به عنوان کاندیدای ریاست جمهوری شاهد حضور افرادی پای صندوق رای بودیم که حتی پیش از این در انتخابات قبلی شرکت نکرده بودند.
7	این افراد اصلاح طلبان را باور کردند.
8	شعار روحانی بهبود شرایط معیشتی و اقتصادی بود اما بعد از حضور ایشان در کسوت رئیس جمهوری شاهد ریزش این باور شدیم و همه کسانی که رای دادند بیشتر از اصولگرایان، منتقد دولت و اصلاح طلبان شدند.
9	چه اتفاقی برای اصلاح طلبان رخ داد؟ خودشان نخواستند شرایط بهتر شود یا اصولگرایان اجازه ندادند یا برون مرزی اتفاقی رخ داد؟* مردم می گویند اگر قرار است هر کاری توسط اصلاح طلبان انجام شود با مانع روبرو می شود، بگذاریم طیف مقابل بیاید تا ببینیم چه کاری انجام می دهد.
10	به نظر شما اگر دولت در اختیار اصولگرایان باشد وضعیت معیشتی مردم بهتر می شود؟ چون گفته می شود اقتصاد دست آنهاست.
11	* نمی شود این پیش بینی را کرد.
12	در دوره آقای احمدی نژاد، رئیس جمهور، مجلس و غیره.
13	.
14	همه در یک پایگاه فکری قرار داشتند و دیدیم که مملکت چگونه تخریب شد، بگذریم که در دوره دوم ایشان، با هم به اختلاف خوردند، طوری خراب شد که آقای روحانی هم نتوانست کار اساسی بکند و در نهایت ایشان هم مسیر آقای احمدی نژاد را رفت.
15	* تجربه نشان نداده است که با آمدن اصولگراها همه چیز درست می شود.
16	من از یک جنبه دیگر این موضوع را مورد بحث قرار می دهم.
17	وقتی مشکلات را می بینیم، که بخش هایی را توضیح دادم، و گویی در هر دو طیف اصلاح طلبان و اصولگرایان هم اراده ای برای اصلاح و رفع مشکلات و افتادن در مسیر درست وجود ندارد.
18	* خیلی از زنان تلاش کردند یک زن رئیس جمهور شود، یکی از کسانی که به صورت نمادین تلاش زیادی کرد و متاسفانه چند وقت پیش از دنیا رفتند، اعظم طالقانی بود.
19	کسانی بیشتر از ایشان هم تلاش کردند چرا یک زن در ایران نمی تواند رئیس جمهور شود؟* یک زن می تواند رئیس جمهوری ایران شود.
20	قانون اساسی یکی از شرایط رئیس جمهوری را «رجل سیاسی» عنوان کرده .
21	در تعدادی از آیه های قرآن رجل به عنوان بشر استفاده شده ( و نه مرد )، در فرهنگنامه دهخدا یا معین نیز مرد به معنای بشرهم است، همچنین رجل سیاسی اصطلاحی است به معنی چهره شناخته شده سیاسی و نه فقط مرد.
22	* آقای بهشتی در زمان تدوین قانون اساسی به دلیل فضای غالب آن زمان به عمد کلمه «رجل سیاسی» را به جای «مرد» استفاده کرد تا اگر در آینده شرایط مناسب بود و جامعه از تعصب ها خارج شد، قانون مانعی برای رئیس جمهوری یک زن نباشد.
23	* پیشنهاد می کنم این بار همه ثبت نام کنیم تا به جای یک اعظم خانم، 200 خانم کاندیدا برای نامزدی ریاست جمهوری داشته باشیم تا هم یاد اعظم را گرامی بداریم و هم شاید شورای نگهبان تغییر نظری بدهد.
