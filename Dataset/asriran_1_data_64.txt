asriran_1_data###برای گازسوز کردن رایگان خودرو چه باید کرد؟###https://www.asriran.com/fa/news/709342/برای-گازسوز-کردن-رایگان-خودرو-چه-باید-کرد###['اقتصادی']###2020-01-18 11:50:00###۷۰۹۳۴۲###['خودروی گاز سوز', 'گاز سوز کزدن خودرو']
1@@@2
1	معاون مدیر عامل شرکت ملی پخش فرآورده‌های نفتی گفت: متقاضیان برای نام‌نویسی تبدیل خودروهای خود به گازسوز باید به سامانه irngv.
2	ir مراجعه کنند.
3	به گزارش عصر ایران به نقل از ایسنا حمید قاسمی ده چشمه با اشاره به مصوبه شورای اقتصاد به وزارت نفت برای گازسوز کردن یک میلیون و ۴۶۴ هزار خودروی باری و مسافری که فعالیت حمل و نقل را انجام می‌دهند اظهار کرد: از محل صرفه‌جویی حاصله و صادرات این صرفه‌جویی به صورت رایگان این خودروها گازسوز خواهند شد.
4	به گفته وی، برای انجام فرآیند کار لازم است متقاضیان در سامانه irngv.
5	ir ثبت نام کنند که در این شرایط مابقی امور به صورت اتوماتیک انجام می‌شود و زمان اجرا اعلام و سپس متقاضیان می‌توانند برای تبدیل خودروهای خود مراجعه کنند.
6	معاون مدیر عامل شرکت ملی پخش فرآورده‌های نفتی با بیان این‌که در حال حاضر روند ثبت نام آغاز شده است تصریح کرد: قراردادهای مربوطه بین شرکت ملی پخش و بانک‌ها انجام شده و فعالیت‌ها به زیرگروه‌های اجرایی که شامل ۱۴ زیر گروه می‌شود ارجاع داده شده است.
7	قاسمی که در یک برنامه تلویزیونی سخن می‌گفت، افزود: این ۱۴ گروه عمدتا سازندگان مخازن و خودروسازان هستند که در این مرحله عقد قرارداد آن‌ها نیز در حال انجام است و تا دو هفته دیگر این فعالیت وارد مرحله اجرایی می‌شود.
8	وی با بیان این که سامانه مذکور زیر نظر وزارت صمت است که با هدف ثبت نام و ساماندهی مراجعه کنندگان به مراکز تبدیل این سامانه ایجاد شده که متقاضیان و مالکان خودرو بعد از این که ثبت نام کردند اطلاعات فردی و مالکیت آن‌ها به سامانه اعلام می‌شود و سپس سامانه براساس زمان درخواست اولویت بندی می‌کنند و به منظور مراجعه افراد و تبدیل خودرو به متقاضیان پیامک‌های ارسال می‌شود.
9	معاون مدیر عامل شرکت ملی پخش فرآورده‌های نفتی همچنین چندی پیش به ایسنا گفت: اکنون استقبال از مصرف سی ان جی افزایش یافته است و روزانه ۲۴.
10	۳ میلیون مترمکعب مصرف می‌شود، میزان ثبت‌نام‌ها ۵۰ درصد نسبت به هفته گذشته افزایش یافته اما آن چیزی که مدنظر ماست، هنوز اتفاق نیفتاده ولی در کل رشد استقبال خوب بوده است.
11	قاسمی با بیان این‌که در حال حاضر نیز مردم می‌توانند با هزینه خودشان به این مراکز مراجعه کنند، اظهار کرد: مشکلی در این بخش وجود ندارد اما باتوجه به این‌که تجهیز صورت گرفته است، احتمالا دو هفته دیگر قرارداد منعقد می‌شود و ما می‌توانیم به‌صورت رایگان مخازن را برای مراکز مشخص شده، ارسال کنیم تا فرایند کار پیش برود.
12	معاون مدیرعامل شرکت ملی پخش فرآورده‌های نفتی درباره ظرفیت انجام این کار گفت: این مساله به میزان ظرفیت کارگاه‌ها بستگی دارد اما می‌توان گفت که تقریبا در هر شرکت کارخانه مخزن حدودا ۱۵ هزار تبدیل در هر ماه صورت می‌گیرد؛ به عبارت دیگر در هر کدام از هفت کارخانه، امکان تبدیل ۱۵ هزار مخزن وجود دارد و قصد داریم تا این ظرفیت را تا عید به ۳۰ هزار افزایش دهیم.
13	قاسمی همچنین تصریح کرد: این امکان وجود داد که به تمام تقاضاها پاسخ دهیم.
14	وی با اشاره به لیست کارخانه‌های مورد تایید برای تبدیل خودرو بنزینی به گازسوز، گفت: با هفت شرکت در حال مذاکره و بررسی هستیم و قراردهای آن نیز آماده است و قرار شده تا ۲۵۰ مرکز مشخص شده، طی هماهنگی تجهیزات لازم را از این هفت شرکت تامین کنند.
15	به گفته معاون مدیر عامل شرکت ملی پخش فرآورده‌های نفتی، این ۲۵۰ مرکز همان مراکزی هستند که نام و آدرس آن‌ها در شرکت پخش آورده شده اما ممکن است که تعداد آن‌ها نیز افزایش یابد.
16	اکنون نمی‌توان درباره عدد دقیق این جایگاه‌ها اظهارنظر کرد.
