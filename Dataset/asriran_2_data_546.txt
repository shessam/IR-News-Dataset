asriran_2_data###فرماندار رامسر: خدمات نظام و انقلاب در رامسر بی نظیر است###https://www.asriran.com/fa/news/706178/فرماندار-رامسر-خدمات-نظام-و-انقلاب-در-رامسر-بی-نظیر-است###['اجتماعی ']###2019-12-30 13:55:00###۷۰۶۱۷۸###['رامسر']
3
1	فرماندار رامسر گفت: خدمات نظام و انقلاب در سطح استان و شهرستان بی نظیر است و باید به نسل های مختلف این خدمات معرفی شود.
2	به گزارش مهر، محمد آزاد ظهر دوشنبه در جلسه شورای اداری با بیان اینکه خدمات نظام و انقلاب در سطح استان مازندران و شهرستان رامسر بی نظیر است گفت: همراهی و مشارکت مردم و تلاش مسئولان در سال‌های اخیر سبب توسعه و تحقق پروژه‌ها شده است.
3	وی تصریح کرد: از فردای پیروزی انقلاب اسلامی چالش و مشکل در بخش‌های مختلف برای مردم نظام انقلاب و کشور در سطح بین المللی ایجاد شد و هدف از آن براندازی نظام بوده است.
4	نماینده عالی دولت در شهرستان رامسر با بیان اینکه دشمنان پس از ۸ سال با پشتیبانی‌های مختلف نتوانستند یک سانت از کشور ما در دست گیرند خاطر نشان کرد: امروزه سبک و روش دشمنی‌ها تغییر کرده و آخرین حربه دشمن تحریم‌های بدون منطق علیه ملت است.
5	وی با اشاره به اینکه به دنبال هم افزایی باشیم و همه نابسامانی‌ها را به گردن دولت انداختن جفا در حق نظام است گفت: امروز زمان انتقام نیست و زمان انسجام است و باید کشور و ملت را از گردنه سختی که دشمن مشخص کرده عبور دهیم.
6	فرماندار رامسر افزود: با جنگ اقتصادی، رسانه‌ای و سیاسی مواجه هستیم و باید کارهای بزرگ‌تری برای مردم انجام دهیم که به همت نظام و همراهی مسئولان و مدیران کل ستادی و دستگاه‌های اجرایی در شرایط سخت اقتصادی کارهای بزرگی در شهرستان رامسر در حال انجام است که به نام نظام و توانمندی همه مردم نوشته می‌شود.
7	محمد آزاد گفت: پروژه باند جدید فرودگاه رامسر یک پروژه ملی به شدت در حال پیگیری است تا با توسعه آن گام‌های بزرگ در حوزه اقتصاد و گردشگری برداشته شود.
8	فرماندار رامسر درباره بهره برداری از ساختمان جدید واحد دانشگاهی پردیس خودگردان بین الملل تصریح کرد: در این واحد ۶۰۰ دانشجو تحصیل می‌کنند.
