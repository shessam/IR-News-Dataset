roozno_data###رمزگشایی از انصراف ندادن میرسلیم به‌نفع ریاست قالیباف بر مجلس###http://roozno.com//fa/news/429476/رمزگشایی-از-انصراف-ندادن-میرسلیم-به‌نفع-ریاست-قالیباف-بر-مجلس###[]###2020-06-01 13:36:00###۴۲۹۴۷۶###['میرسلیم', 'انصراف ندادن']
1
1	یک عضو حزب موتلفه اسلامی می‌گوید: آقای میرسلیم باور داشته که می‌تواند تحولی درمجلس ایجاد کند و وقتی انسان چنین تشخیصی دهد بر او تکلیف می‌شود که در عرصه حضور پیدا کند.
2	به گزارش روز نو ، کاندیداتوری مصطفی میرسلیم در انتخابات ریاست مجلس یازدهم و آرای پایین او از جمله موضوعات پربحث این روزهاست.
3	عباس سلیمی‌نمین در گفتگو با خبرآنلاین میزان رای مصطفی میرسلیم را رسوایی سیاسی دانست و انگشت اتهام را به سوی حزب موتلفه اسلامی نشانه گرفت و رویکرد آنها در صحنه سیاسی کشور را مورد انتقاد قرار داد و این حزب را سدی جلوی حضور جوانان در عرصه سیاسی و قدرت توصیف کرد.
4	حالا یک عضو حزب موتلفه این اظهارات را ادعا و تهمت می‌داند و می‌گوید که در شورای مرکزی موتلفه تعداد زیادی از جوانان حضور دارند.
5	او همچنین تاکید می‌کند که دلیل کاندیداتوری مصطفی میرسلیم در انتخابات ریاست مجلس، استعداد و احساس تکلیف بوده و باور داشته که می‌تواند در مجلس تحولی ایجاد کند.
6	تهمت‌ها به موتلفه بدترین بداخلاقی استاحمد کریمی اصفهانی در گفتگو با خبرآنلاین، گفت: اینکه ادعا شود آقای میرسلیم اینطور و موتلفه آنطور، فقط ادعاست.
7	آقای میرسلیم هم اکنون یک نماینده در مجلس یازدهم است و موتلفه در مجلس حاکم نیست.
8	وی افزود:آقای میرسلیم در مجلس حضور دارد و اگر درخود استعدادی دید می‌تواند کاندید ریاست یا هر پست دیگری شود و پاسخگو باشد.
9	اما این تهمت‌ها که گفته می‌شود آقای میرسلیم جوان‌ها را کنار زدکه خودش بیاید،بدترین بداخلاقی‌هاست.
10	کریمی اصفهانی تاکید کرد: در شورای مرکزی حزب موتلفه اسلامی بیشترین تعداد جوانان حضور دارد و اگر اعتقاد به حضور جوانان نبود، چنین شورای مرکزی شکل نمی‌گرفت.
11	گزینش‌های‌ حزب هم طوری‌ست که جوانان حضور پررنگ‌تری داشته باشند، بنابرین این تهمت‌ها زمانی زده می‌شود که افراد نمی‌خواهند واقعیت‌ها را ببینند.
12	کاندیداتوری میرسلیم برای انتخابات ریاست مجلس چه ربطی به موتلفه دارد؟این فعال سیاسی اصولگرا خاطر نشان کرد: آقای میرسلیم هم در خود استعدادی دیده و آمده و کاندید شده و این مجلس است که باید تصمیم بگیرد به چه کسی رای دهد؛ این موضوع چه ارتباطی به حزب موتلفه دارد؟ از سویی واقعا می‌خواهند بگویند هیئت رئیسه انتخاب‌شده، خیلی جوان‌تر هستند و جوان‌ترها آمدند؟میرسلیم کاندیدای شورای ائتلاف بود نه موتلفهوی تاکید کرد: آقای میرسلیم در لیست انتخاباتی مجلس کاندیدای شورای ائتلاف بود نه کاندیدای حزب موتلفه؛ اگر هم در مجلس رای می‌آورد و رئیس می‌شد حتما همه تشکل‌ها ادعا می‌کردند که آقای میرسلیم کاندیدای ما بوده است، اما حالا که رای نیاورده اینطور حرف می‌زنند.
13	این عضو حزب موتلفه اسلامی درخصوص دلیل رای پایین مصطفی میرسلیم در انتخابات ریاست مجلس، گفت: نمایندگان خواست خود را در رئیس فعلی دیدند و حتما خواست‌شان در شرایط ریاست آقای میرسلیم تامین نمی‌شده چون ایشان فردی ارزشی است و شاید خیلی چیزها برایشان قابل قبول نباشد.
14	ما هم نمی‌توانیم بگوییم نمایندگان چرا به فرد دیگری رای دادند.
15	رای‌ نمایندگان از نظر خودشان صحیح بوده و حالا هم باید مورد قبول ما باشد.
16	میرسلیم انصراف نداد تا در آینده مشخض شود نتیجه رأی دادن یا ندادن چیستکریمی‌اصفهانی درباره دلیل عدم کناره‌گیری میرسلیم از انتخابات ریاست مجلس با وجود اینکه رای بالای محمدباقر قالیباف مشخص شده بود، اظهار کرد: ایشان ماندند چون در آینده مشخص شود و همه بدانند که نتیجه رای ندادن یا رای دادن به هرکس چه خواهد بود.
17	این موضوع قابل توجهی است که افراد روی آرای خود تامل کنند که اگر به آقای میرسلیم رای می‌دادند چه منفعت‌ها یا ضررهایی داشت و حالا با رای به آقای قالیباف چه خواهد شد.
18	میرسلیم باور داشته که‌ می‌تواند در مجلس تحولی ایجاد کنداین عضو جبهه پیروان خط امان و رهبری یادآور شد: خیلی مواقع افراد در عرصه حاضر شدند با اینکه رای پایینی داشتند اما آثار آن در مجلس مانده است.
19	هیچ ایرادی وارد نیست که چرا آقای میرسلیم کاندیدا شده است، ایشان باور داشته که می‌تواند تحولی ایجاد کند و وقتی انسان چنین تشخیصی دهد بر او تکلیف می‌شود که درعرصه حضور پیدا کند.
20	وی افزود: آقای میرسلیم هم فردی ارزشی و متدین است و بر خود تکلیف دیده که فارغ از این موضوع که رای می‌آورد یا خیر کاندیدا شود؛ سیاسی‌کاری هم نکرده است.
21	ما هم برای این مجلس دعا می‌کنیم و برایشان آروزی موفقیت داریم.
