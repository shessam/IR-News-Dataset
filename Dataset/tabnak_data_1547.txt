tabnak_data###همدلی و مسوولیت اجتماعی کروز###https://www.tabnak.ir/fa/news/981458/همدلی-و-مسوولیت-اجتماعی-کروز###['اقتصادی', 'داخلی']###2020-05-30 14:44:00###۹۸۱۴۵۸###['ویروس کرونا', 'ستاد مبارزه با کرونا', 'پروتکل های بهداشتی']
1@@@2@@@3
1	سازمان‌ها یکی از اجزای مهم و بنیادین پیکره اجتماعی بشر امروزی هستند و در رسیدن به یک پیکره متعادل و متناسب جهانی، نقش‌ها و وظایفی چند سویه دارند.
2	بنگاه های اقتصادی برای ایفای تعهدات‌ خود در حوزۀ مسوولیت اجتماعی، ارزش‌های خویش را ابراز و اطمینان حاصل می‌کنند که این تعهدات در سراسر سازمان جاری شوند.
3	به این ترتیب، مسوولیت‌پذیری اجتماعی برای آنان مزایای دوجانبه‌ای خواهد داشت؛ به طوری که هم سازمان از رویکرد اخلاقی‌تر و منسجم‌تری نفع می‌برد و هم جامعه نظر و برداشت بهتری از عملکرد و نقاط قوت سازمان خواهد داشت.
4	شرکت صنایع تولیدی کروز به عنوان بزرگترین شرکت قطعه سازی کشور همواره طی اقدامات انسان دوستانه ضمن آن که به سود، رشد و بقای خود می‌اندیشد، به سلامت و منافع جوامع، محیط‌ زیست و اصلیت خود که برگرفته از نقش و جایگاه اجتماعی آنهاست، توجه دارد تا شرایط بسیار مناسبی برای حرکت جامعه به سمت توسعه ایجاد شود.
5	این قطعه ساز با وجود کمبود نقدیندگی، عدم وصول مطالبات خود توسط خودروسازان، تورم و هزاران مشکلات دیگر اقتصادی هیچگاه از کمک به همنوعان خود دست نکشیده و همواره دست یاری به هموطنان خود داده است.
6	شرکت کروز در جایگاه یک مجموعه تولیدی پیشرو، همواره در توسعۀ کسب و کار به مسوولیت‌های اجتماعی‌ خود توجه ویژه داشته‌ و در این راستا گام های مهمی برداشته است.
7	از نمونه بارز آن می توان به اشتغالزایی برای ۱۲هزار نیروی انسانی به صورت مستقیم و بیش از ۶۰هزار نفر به صورت غیر مستقیم اشاره کرد که بومی سازی حدود ۳۰۰۰ قطعه مورد استفاده در یونیت های متفاوت مجموعه، حاصل همکاری آن با بیش از ۳۰۰ مجموعه ی قطعه ساز است.
8	کروز به عنوان بزرگترین قطعه ساز کشور در ۱۵ دسته محصول، حدود ۳۰ درصد از نیاز مورد نیاز صنعت خودروسازی کشور را تامین می کند که سبب اشتغالزایی برای بیش از ۷۰هزار سرمایه انسانی در شرایط نا به سامان بیکاری حال شده است و از این طریق امرار معاش می کنند.
9	علاوه بر آن با توجه به دغدغه بیکاری به خصوص برای قشر ضعیف جامعه، در همکاری با کمیته امداد امام خمینی حدود ۳۰۰۰ نفر سرپرست خانوار را جذب خود کرده و نکته حائز اهمیت اینکه ۷۰ درصد از نیروی انسانی شاغل در کروز را بانوان تشکیل داده اند که این شرایط نقش مهمی برای ممانعت از آسیب های اجتماعی ایفا می کند.
10	شرکت کروز همواره در پی وقوع بلایای طبیعی و صدمه بارز به جامعه، به کمک آن ها شتافته است.
11	برای مثال اقدام آخر آن در پی وقوع سیل در استان سیستان و بلوچستان بود که خسارات سهمگینی به هموطنان این استان وارد شد و کروز با کمک مدیران ارشد و پرسنل خود طی اقدامی انسان دوستانه و توجه به مبحث مسوولیت‌ های اجتماعی، اقلام متفاوت کالاهای ضروری برای حمایت از سیل زدگان این استان ارسال کردند.
12	کروز در سال گذشته زمینه آزادی ۲۰ نفر از محکومین مالی و زندانیان جرایم غیر عمد، با کمک ۱۴۰ میلیون تومانی خود فراهم کرد و محکومین آزاد شده از خانواده‌هایی بودند که در جریان سیل اخیر استان سیستان و بلوچستان منازلشان آسیب دیده بود.
13	حمایت از فرزندان محصل خانواده های بی سرپرست و بد سرپرست و همکاری در عرصه خدمات رسانی به هموطنان آسیب دیده اجتماعی از فعالیت های اجتماعی دیگر کروز در این زمینه است.
14	در پی شیوع ویروس منحوس کرونا در سطح کشور، کروز در اقدامی انسان دوستانه کمک های معیشتی تهیه و برای محرومین سطح کشور ارسال کرد.
15	همچنین این بنگاه اقتصادی در حال آماده سازی کمک های بهداشتی شامل ماسک، دستکش، کرم، مایع ضدعفونی کننده و غیره.
16	جهت ارسال به بهزیستی استان سیستان و بلوچستان که در پی وقوع سیل اخیر صدمات بسیار سهمگینی متحمل شده، است.
17	شرکت صنایع تولیدی کروز همچنین از ابتدای شیوع کرونا، با تشکیل ستاد مبارزه با این ویروس به منظور بررسی الزامات بهداشتی و برنامه ریزی برای تامین منابع در مجموعه خود تمهیداتی اندیشید که در شروع کار در سال جاری جهت اطمینان از سلامتی پرسنل خود، طی پرسشنامه ای غربالگری اولیه را انجام داد و در قدم بعدی اقدام به انجام تست تشخیص خون و ویروس کرونا کرد، در این بین افراد مشکوک به مراکز درمانی ارجاع داده شدند و ضمن پرداخت حقوق آنان در ایام قرنطینه، به تدریج با ارائه گواهی سلامت اجازه حضور در محیط کار پیدا کردند.
18	این شرکت روزانه ضمن تب سنجی پرسنل و ثبت آن، وسایل بهداشتی اعم از ماسک، دستکش، ویتامین D و زینک بین همه کارکنان توزیع می کند.
19	همچنین ضمن توزیع شیلد صورت ساخته شده توسط بخش تکنولوژی تولید این مجموعه بین کارکنان متقاضی، حوضچه ضدعفونی در ورودی همه سالن های تولیدی و واحدهای اداری ایجاد کرده و محلول ضدعفونی دست در دسترس کلیه پرسنل قرار داده است.
