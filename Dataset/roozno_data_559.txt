roozno_data###جنگ قیمتی در بازار؛ روسیه و عربستان برای چه مدت توان تحمل نفت ۳۰ دلاری را دارند؟###http://roozno.com//fa/news/417780/جنگ-قیمتی-در-بازار-روسیه-و-عربستان-برای-چه-مدت-توان-تحمل-نفت-۳۰-دلاری-را-دارند###[]###2020-03-11 10:43:00###۴۱۷۷۸۰###['جنگ قیمتی', 'روسیه و عربستان']
1@@@2
1	شرکت نفت عربستان (آرامکو) روز سه‌شنبه اعلام کرد که تولید روزانه خود را با ثبت رکوردی تازه، از ماه آینده به ۱۲.
2	۳ میلیون بشکه خواهد رساند.
3	به گزارش روز نو :عربستان که در حال حاضر با تولید ۹.
4	۸ میلیون بشکه در روز حدود ۳۶ درصد تولید اوپک(سازمان کشورهای تولید کننده نفت) را در اختیار دارد، ۲.
5	۵ میلیون بشکه به تولید خود اضافه می‌کند.
6	در صورت تحقق این ادعای آرامکو، عرضه نفت عربستان در مقایسه با ماه گذشته روزانه ۲۵ درصد افزایش خواهد یافت.
7	عرضه‌ای که به باور کارشناسان فراتر از ظرفیت تولید پایدار رهبر اوپک است.
8	بر این اساس، این فرضیه از سوی برخی تحلیلگران بازار نفت مطرح شده که عربستان برای حفظ سهم بازار خود در جریان جنگ قیمتی با روسیه از ذخایر استراتژیک خود نیز استفاده خواهد کرد.
9	جنگ قیمتی در بازار؛ روسیه و عربستان برای چه مدت توان تحمل نفت ۳۰ دلاری را دارند؟در مقابل الکساندر نواک، وزیر انرژی روسیه اعلام کرد که صنعت نفت کشور دارای ظرفیت خالی ۵۰۰ هزار بشکه‌ای است و با بهره برداری از آن می‌تواند نصاب جدید تولید ۱۱.
10	۸ میلیون بشکه در روز را به نمایش بگذارد.
11	همزمان وزارت دارایی روسیه اعلام کرده که با اتکاء به ذخایر ارزی ۱۵۰ میلیارد دلاری قادر خواهد بود بین ۶ تا ۱۰ سال با فروش نفت ۲۵ تا ۳۰ دلاری مانع رکود اقتصادی و تضعیف روبل شود.
12	اما بررسی بانک تجارت ابوظبی نشان می‌دهد که عربستان سعودی برای حفظ سطح فعلی هزینه‌های دولت خود در صورتی که قیمت جهانی نفت ۳۵ دلاری باقی بماند با کسری بودجه ۱۵ درصدی مواجه خواهد شد.
13	همچنین ذخایر خالص خارجی این کشور نیز تنها برای ۵ سال کفاف حفظ وضع موجود را خواهد داد و پس از آن، این کشور ناگزیر خواهد بود از سایر ذخایر خود استفاده کند.
14	در پی قدرت‌نمایی تمام عیار عربستان و روسیه سایر تولیدکنندگان عمده نفت نیز وارد میدان جنگ شدند.
15	عراق، دومین تولیدکننده اوپک نیز اعلام کرد که از ماه آتی ۳۵۰ هزار بشکه به تولید خود خواهد افزود.
16	همچنین نیجریه هم از امادگی خود برای بالا بردن ۱۰۰ هزار بشکه‌ای تولید خود خبر داد.
17	بدین ترتیب عرضه نفت از ماه آوریل روزانه بیش از ۳ میلیون و ۴۵۰ هزار بشکه افزایش خواهد یافت.
18	این در حالی است که آژانس بين‌المللي انرژي نیز پیش بینی کرده که تحت تاثیر رکود حاصل از شیوع ویروس کرونا، تقاضا براي نفت در سال ٢٠٢٠ به طور متوسط روزانه ۹۰ هزار بشکه در مقایسه با سال گذشته کاهش خواهد یافت.
19	بر همین اساس، با شروع معاملات روز دوشنبه بازار جهانی نفت، قیمت طلای سیاه بزرگترين سقوط روزانه خود را در ٢٩ سال گذشته تجربه کرد و قیمت هر بشکه نفت برنت با ۳۱ درصد کاهش به کمتر از ۳۲ دلار رسید.
20	نرخی که از فوریه سال ۲۰۱۶ بی‌سابقه بود.
21	البته این نرخ در پایان معاملات روز دوشنبه بازار جهانی نفت به ۳۴ دلار رسید و با آغاز خرید و فروش‌های روز سه‌شنبه تا نزدیکی ۳۷ دلار افزایش یافت.
22	با این وجود برخی کارشناسان معتقدند جنگ قیمتی در بازار جهانی نفت، بهای هر بشکه نفت پایه برنت را می‌تواند تا ۲۰ دلار پایین بکشد.
