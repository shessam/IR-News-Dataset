roozno_data###نیویورک تایمز: ۱۵۰ عضو خاندان سعودی به ویروس کرونا مبتلا شده‌اند / ملک سلمان و محمد بن سلمان به یک کاخ جزیره‌ای در در دریای سرخ نقل مکان کرده اند / بیمارستان سلطنتی ۵۰۰ تخت را برای بیماران احتمالی آماده کرده###http://roozno.com//fa/news/421204/نیویورک-تایمز-۱۵۰-عضو-خاندان-سعودی-به-ویروس-کرونا-مبتلا-شده‌اند-ملک-سلمان-و-محمد-بن-سلمان-به-یک-کاخ-جزیره‌ای-در-در-دریای-سرخ-نقل-مکان-کرده-اند-بیمارستان-سلطنتی-۵۰۰-تخت-را-برای-بیماران-احتمالی-آماده-کرده###[]###2020-04-09 15:00:00###۴۲۱۲۰۴###['خاندان سعودی', 'ویروس کرونا']
1
1	با گذشت شش هفته از تایید اولین مورد ابتلای ویروس کرونا در عربستان سعودی، هم اکنون گزارشهایی از نفوذ و هجوم کرونا به قلب خانواده سلطنتی آل سعود بدست آمده است.
2	به گزارش روز نو :طبق پیام هشدار آمیز ارسال شده توسط مقامات بیمارستان عربستان که بدست روزنامه نیویورک تایمز رسیده است، شاهزاده ارشد عربستان که فرماندار ریاض نیز است به علت ابتلا به ویروس کرونا در مراقبت‌های ویژه قرار دارد.
3	دهها تن دیگر از اعضای خانواده سلطنتی نیز بیمار شده‌اند و پزشکان بیمارستان‌های ویژه که اعضای خاندان آل سعود را معالجه می‌کنند در حال آماده‌سازی ۵۰۰ تختخواب برای احتمال افزایش شمار خاندان سلطنتی آل سعود مبتلا به ویروس کرونا هستند.
4	اپراتور بیمارستان تخصصی ملک فیصل در پیامی هشدار آمیز نوشت: دستورالعمل‌ها برای بخش‌های وی آی پی در سراسر کشور آماده هستند.
5	در ادامه این پیام هشدار آمیز آمده است که همه بیماران مزمن باید از بیمارستان‌ها خارج شوند و تنها بیماران با وضعیت فوری پذیرش شوند زیرا ما تعداد موارد خاص و بحرانی مشخص نیست.
6	در این پیام همچنین آمده است که حتی کارکنان پزشکی مبتلا شده باید در بیمارستان‌های سطح پایین‌تر معالجه شوند تا تخت خواب برای شاهزادگان آل سعود محیا باشد.
7	براساس گزارش نیویورک تایمز هم اکنون حدود ۱۵۰ تن از اعضای خاندان سلطنتی آل سعود به ویروس کرونا مبتلا شده‌اند.
8	همچنین گفته می‌شود ملک سلمان پادشاه ۸۴ ساله عربستان برای حفظ ایمنی خود به یک کاخ جزیره‌ای در نزدیکی شهر جده در دریای سرخ نقل مکان کرده است، در حالی که محمد بن سلمان ولیعهد ۳۴ ساله عربستان در همان کاخ از راه دور با وزرا در تماس است.
9	طبق آخرین اخبار منتشر شده تا کنون شمار سه هزار و ۱۲۲ نفر در عربستان مبتلا به بیماری کووید ۱۹ شده که از میان ۴۱ نفر جان خود را از دست داده و ۶۳۱ نفر بهبود یافته اند.
10	وزارت بهداشت عربستان روز چهارشنبه اعلام کرد: ۱۳۷ مورد ابتلای جدید در عربستان ثبت شد که شمار کل مبتلایان به کرونا را به دو هزار و ۹۳۲ نفر میرساند.
