roozno_data###هشدار نماینده رشت به مسافران: کاری نکنید مردمِ عصبانی، آتش به اختیار مانع ورودتان شوند /پلیس باید جریمه سنگین برای مسافرت‌های غیرضرور اعمال کند###http://roozno.com//fa/news/418254/هشدار-نماینده-رشت-به-مسافران-کاری-نکنید-مردمِ-عصبانی-آتش-به-اختیار-مانع-ورودتان-شوند-پلیس-باید-جریمه-سنگین-برای-مسافرت‌های-غیرضرور-اعمال-کند###[]###2020-03-14 10:53:00###۴۱۸۲۵۴###['نماینده رشت', 'هشدار']
1
1	یک عضو فراکسیون امید مجلس شورای اسلامی تاکید کرد که بهترین راه مقابله با کرونا در شرایط کنونی پیشگیری است که با ماندن در خانه انجام می شود.
2	به گزارش روز نو :شهاب الدین بیمقدار، با اشاره به ضرورت توجه مردم به دستورالعمل های ستاد مقابله با کرونا، گفت: یکی از مشکلات اصلی در مسیر مقابله با کرونا افرادی بوده که به توصیه ها و دستورالعمل های پزشکان و متخصصان توجه ندارند.
3	خرید شب عید کار واجبی نیست.
4	مردم نباید رفت و آمرهای غیر ضروری داشته باشند.
5	وی در ادامه اظهار کرد: بهترین راه مقابله با کرونا در شرایط کنونی پیشگیری است که با ماندن در خانه انجام می شود.
6	مردم باید در شهرهای خود و در خانه هایشان بمانند و رفت و آمدها را به حداقل برسانند.
7	نماینده مردم تبریز در مجلس تصریح کرد: یکی از کارهای موثر محدودیت سفر از مبدا است.
8	باید پلیس راهنمایی و رانندگی در خروجی های شهر های آلوده مستقر شده و با جریمه های سنگین مانع سفرهای غیر ضروری شود.
9	با فرمایش رهبری نیز تکلیف روشن شد و اکنون رئیس جمهور و کل دولت در عرصه مقابله با کرونا حضور دارند.
10	هیچ انسانی مهر تایید بر تحریم‌های ظالمانه حوزه درمان و بهداشت نمی‌زندپروانه مافی نماینده تهران نیز، با اشاره به ضرورت مداخله جهانی برای کنار رفتن تحریم های حوزه درمانی و بهداشتی بیان کرد: بدیهی است در شرایطی که این بیماری به بیش از ۱۰۰ کشور نفوذ کرده و حدود ۱۰۰ هزار نفر در کل جهان درگیر این بیماری هستند یک پاندمی در حال روی دادن است.
11	این همه‌گیری جهانی بسیاری از قواعد و مسائل را تحت تاثیر قرار داده و قطعا خیلی از مسائل باید کنار رود.
12	بنابر گزارش ایسنا، وی اظهار کرد: در شرایطی که کشورها درگیر مقابله با این ویروس هستند وجود تحریم ها به ویژه در حوزه درمان و بهداشت ظالمانه ترین مسئله است و دنیا قطعا باید نسبت به آن معترض شود.
13	بشریت نسبت به این تحریم ها که هم از نظر مبادلات مالی برای تامین دارو و هم از بعد ورود برخی از دارو ها به کشور تاثیر گذار بوده، معترض است.
14	نماینده مردم تهران در مجلس تاکید کرد: هیچ انسانی در هیچ کجای دنیا مهر تایید بر این اقدام ظالمانه نمی زند.
15	رایزنی ها و نامه نگاری ها از سوی قوای مقننه، مجریه و قضاییه به اجلاسیه ها، نشست ها، مجامع بین المللی و مجامع حقوقی می تواند در کنار رفتن تحریم ها در شرایط کنونی موثر بوده و ذهن جهانیان را نسبت به این ظلم بیدار کند.
16	تحریم ها اگر در شرایط کنونی ادامه یابد تهدیدی برای جان و سلامت بشریت است.
17	آمریکا با ممانعت ارسال دارو به ایران نشان داد انسانیت برایش اهمیتی نداردسید حسین نقوی‌حسینی،هم درباره تحریم دارو و تجهیزات پزشکی ایران از سوی آمریکایی‌ها و جنایت جنگی محسوب شدن این اقدام بشری گفت: ویروس کرونا تهدیدی جدی برای جامعه بشری محسوب شده و مرز، کشور، منطقه، قوم و مذهب نمی‌شناسد.
18	بنابر گزارش فارس، نقوی‌حسینی گفت: متاسفانه دولتمردان آمریکایی در تامین تجهیزات بهداشتی و درمانی که برای مقابله با ویروس کرونا به کار گرفته می‌شود بخشی از رفتار ناقض حقوق بشری آنها محسوب شده و جنایت جنگی علیه ملت بزرگ ایران است.
19	وی افزود: کورس آمریکایی‌ها در ممانعت از ارسال دارو به ایران به صدا درآمده و نشان دادند که بشریت و انسانیت برای آنها از اهمیتی برخوردار نیست و اقدامات خصمانه آنها به عرصه بین‌الملل ثابت کرد که ملت‌ها و سلامت آنها به هیچ وجه از اهمیتی برخوردار نیست.
20	سخنگوی کمیسیون امنیت ملی مجلس گفت: جامعه جهانی با فشار و ممانعت آمریکایی‌ها در عدم ارسال دارو به جمهوری اسلامی متوجه این اقدام خصمانه ایالات متحده شد چرا که آمریکایی‌ها همچنان بر طبل تحریم‌های بیشتر برای ایجاد محدودیت بیشتر بر جمهوری اسلامی ایران می‌کوبند.
21	مردم با سفر به گیلان داوطلبانه به استقبال کرونا می‌روندغلامعلی جعفرزاده ایمن آبادی، هم با انتقاد از حرکت سیل جمعیت مسافران به سمت استان گیلان، گفت: مسافران به این مهم توجه کنند که کاهش مراجعه به بیمارستان‌های گیلان بیانگر کنترل ویروس کرونا نیست، بلکه به این دلیل است که مردم در پی آلودگی بیمارستان‌ها و افزایش میزان مرگ و میز در آنها به این مراکز مراجعه نمی‌کنند، چرا که اعتماد خود را از دست داده‌اند.
22	بنابر گزارش خانه ملت، نماینده مردم رشت در مجلس شورای اسلامی، ادامه داد: آمار ابتلا به کرونا هنوز بالا است و عدم مراجعه مردم به بیمارستان‌ها به دنبال خودقرنطینگی باعث نبود اطلاعات آماری دقیق در این زمینه شده است.
23	عضو مجمع نمایندگان استان گیلان در مجلس شورای اسلامی، با یادآوری اینکه اخبار امروز نشان‌دهنده ترافیک سنگین در جاده گیلان به ویژه رودبار و منجیل است، تاکید کرد: ما از مسافران تقاضا داریم کاری نکنند که مردم گیلان آتش به اختیار مانع ورودشان به این منطقه شوند، چرا که آنها عصبانی هستند از اینکه سیل جمعیت مسافران مانع از مهار این بیماری در گیلان می‌شود.
