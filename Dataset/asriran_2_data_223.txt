asriran_2_data###سفرهای مشکوک نظامیان آمریکایی به اسراییل/ نتانیاهو درباره ایران چه سر دارد؟###https://www.asriran.com/fa/news/700599/سفرهای-مشکوک-نظامیان-آمریکایی-به-اسراییل-نتانیاهو-درباره-ایران-چه-سر-دارد###['سیاست خارجی']###2019-11-27 18:34:00###۷۰۰۵۹۹###['رییس ستاد مشترک ارتش آمریکا', 'نتانیاهو']
11
1	وب سایت روزنامه چیگرای اسراییل با انتشار گزارشی درباره سفرهای سریالی اخیر برخی فرماندهان ارشد نظامی آمریکا به منطقه، تعدد این سفرها را مورد گمانه زنی قرار داده و نگرانی‌های دو طرفه آمریکا و اسراییل از یکدیگر درباره تاکتیک‌های متفاوت دو کشور در برخورد با ایران را مورد توجه قرار داده است.
2	به گزارش هاآرتص در مطلبی به قلم " عاموس هارل" تحلیلگر خود، نوشته است:اسرائیل در هفته‌های اخیر میزبان یک سری از مقامات ارشد دفاعی ایالات متحده آمریکا بوده است.
3	اوج این سفرها دیدار روز یکشنبه (همین هفته) ژنرال رئیس ستاد مشترک ارتش آمریکا از اسراییل بود.
4	هر دو کشور در اعلام خبر این سفرهای سریالی مواظب بودند تاكید كنند كه روابط نظامی عمیق دو کشور انگیزه این سفرهاست و دو کشور متحد نزدیک‌ترین روابط را تجربه می‌کنند.
5	اما دو ملاحظه دیگر که عموما درباره آنها صحبت نمی‌شود نیز بی‌ارتباط با این سفرها نیستند: افزایش نگرانی اسرائیل از خروج نیروهای نظامی آمریكا از سوریه و در مقابل نگرانی آمریكا از اقدام احتمالی یک جانبه نظامی اسراییل علیه ایران.
6	نگرانی اسرائیل ناشی از اقدامات اخیر دولت ترامپ است: از پاسخ دادن به حملات ایرانیان در خلیج فارس خودداری کرد، از پاسخ به حمله به تأسیسات نفتی عربستان طفره رفت و در برابر سرنگون کردن پهپاد گران‌قیمت آمریکایی از سوی ایران هیچ اقدامی انجام نداد ودر نهایت هم پس از همه این اتفاقات ترامپ اعلام کرد نیروهای آمریکایی از سوریه خارج می‌شوند.
7	از نظر اسراییل خروج نیروهای آمریکایی از سوریه فضای مانور ایران را در منطقه فراخ‌تر می کند و تل‌آویو از این مساله وحشت دارد.
8	در مقابل، آمریکایی‌ها ظاهراً نگران تصمیماتی هستند که اسرائیل در آینده ممکن است اتخاذ کند.
9	مقامات ارشد اسرائیلی در ماه‌های گذشته درباره خطرات ناشی از تلاش ایران برای باز کردن جبهه‌ای جدید علیه اسراییل در جنوب سوریه، قاچاق سلاح‌های پیشرفته به حزب الله لبنان و تقویت حضور نظامی ایران در عراق و یمن، بی‌وقفه صحبت می‌کنند.
10	افزایش تنش نظامی بین اسرائیل و ایران می‌تواند آمریکایی‌ها را به یک جنگ منطقه‌ای سوق دهد، که بنا بر اظهارات عمومی مقامات آمریکا دولت ترامپ از چنین جنگی گریزان است.
11	فضای موجود و سفرهای سریالی مقامات امنیتی و نظامی آمریکا به اسراییل بسیار شبیه به شرایط تابستان سال 2011 و افزایش سفرهای مقامات پنتاگون در آن مقطع به اسراییل است.
12	در آن مقطع (تابستان 2011) آن طور که بعدها افشا شد، اسرائیل قصد داشت به تنهایی در آن سال نخست وزیر "بنیامین نتانیاهو" و وزیر دفاع وقت او "ایهود باراک" طرفدار چنین حمله‌ای بودند و ژنرال‌های آمریکایی یکی پس از دیگری به اسراییل رفتند تا مانع چنین امری شوند و موضع همتایان اسراییلی خود را که اتفاقا آنها هم مخالف حمله به ایران بودند، در برابر تصمیم نتانیاهو و باراک، تقویت کنند.
13	(و چنین هم شد.
14	)با وجودی که به نظر می‌رسد در حال حاضرهیچ طرح حمله‌ای علیه ایران در دستور کار اسراییل نیست؛( زیرا ایران هنوز به طور اصولی به توافق هسته‌ای (برجام) متعهد است و کاهش تعهدات اخیر این کشور از برجام هم هنوز از خط غیرقابل تحمل اسرائیل عبور نکرده است.
15	) اما اظهارات اخیر مقامات اسرائیلی در مورد ایران غیر منتظره و تهاجمی بوده است.
16	روز یکشنبه، نتانیاهو و وزیر دفاع او " نفتالی بنت" ، از مرزهای سوریه و لبنان بازدید کردند.
17	نتانیاهو در جریان این بازدید اعلام كرد كه اسرائیل برای خنثی كردن قاچاق اسلحه از ایران به سوریه و مسدود كردن تلاش‌های تهران برای "تبدیل عراق و یمن به پایگاه‌های پرتاب موشك به اسراییل" فردای آن روز هم، در مراسم یادبود رسمی برای سربازانی که در جنگ سینا در سال 1956 کشته شدند ، "نفتالی بنت" گفت: "برای دشمنان ما روشن است که ما به هرگونه تلاش برای نابودی‌مان پاسخ خواهیم داد.
18	پاسخ ما بسیار دقیق و بسیار دردناک خواهد بود.
19	مخاطب این سخنان من تنها افرادی که از جبهه جنوب (غزه) زندگی اسراییلی‌ها را تهدید می‌کنند، نیست بلکه خطاب به جبهه شمال (حزب الله لبنان) هم هست.
20	"مقامات ارشد اسرائیل همچنین در روزهای گذشته به مشکلات داخلی که حکومت ایران با آن روبرو است اشاره کرده‌اند موج عظیمی از اعتراضات در عراق و لبنان که حالت جنبشی ضد ایرانی گرفته است، و اعتراضات شدید هفته گذشته در ایران در پاسخ به افزایش قیمت بنزین.
21	با وجودی که هشدارها درباره اقدامات احتمالی ایران علیه اسرائیل، یک زنگ خطر اشتباه نیست، اما نمی‌توان انگیزه‌های داخلی دولت نتانیاهو از تمرکز بر روی موضوع تهدیدهای ایران و بزرگ کردن این مساله را هم از نظر پنهان کرد.
22	در وهله نخست این مشکلات داخلی نتانیاهو از جمله موضوع صدور کیفرخواست علیه او به اتهام فساد و نیز بن‌بست سیاسی کم‌سابقه اسراییل بر سر تشکیل دولت ائتلافی است.
23	هفته گذشته شخصی که در سالهای اخیر در مورد "کارزار جنگ‌ها" تحقیق کرده است، تاکید کرد که احتمال وقوع جنگ بین اسراییل و ایران تا میزان 80 به 20 به اقدامات طرف اسراییلی بستگی دارد.
24	به عبارت دیگر این اسرائیل است که به میزان زیادی تعیین‌کننده آغاز یک درگیری نظامی احتمالی با ایران خواهد بود.
25	این وضعیت هشداری به همه نهادهای نظارتی اسراییل از جمله کمیته امور خارجه پارلمان اسراییل، دادستان کل و رسانه‌های اسراییلی است.
