tabnak_data###موافقت پارلمان ترکیه با تمدید استقرار نیرو در خلیج عدن###https://www.tabnak.ir/fa/news/957137/موافقت-پارلمان-ترکیه-با-تمدید-استقرار-نیرو-در-خلیج-عدن###[]###2020-02-06 03:57:00###۹۵۷۱۳۷###['ترکیه', 'پارلمان', 'خلیج عدن']
1
1	پارلمان ترکیه با تمدید ماموریت نیروی دریایی این کشور در خلیج عدن، آب‌های سرزمینی سومالی، دریای عرب و مناطق مجاور آن به مدت یک سال دیگر موافقت کرد.
2	به گزارش ایسنا به نقل از سایت النشره، پارلمان ترکیه مجوز ادامه ماموریت برون‌مرزی نیروهای ارتش این کشور تا یک سال دیگر را تمدید کرد.
3	ریاست جمهوری ترکیه روز دوشنبه با تقدیم پیشنهادی به پارلمان خواستار تمدید استقرار نیروهای ترکیه در خلیج عدن، سومالی و دریای عرب تا ۱۰ فوریه ۲۰۲۱ شد.
4	پارلمان نیز پس از بررسی مجوز تمدید استقرار نیروها این طرح را تصویب کرد.
5	از اولین مرتبه‌ای که پارلمان این استقرار را در سال ۲۰۰۸ تایید کرد، طرح استقرار ۱۲ مرتبه تمدید شده است.
6	خلیج عدن در نزدیکی یمن و تنگه باب المندب که چهارمین نقطه بزرگ برای ترانزیت نفت است، یک مسیر انرژی استراتژیک برای نفت خام خاورمیانه است.
