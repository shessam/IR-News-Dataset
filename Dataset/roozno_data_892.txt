roozno_data###سامانه سجا آماده دریافت شکایت مردم / طرح فاصله گذاری اجتماعی لازم الاجرا است###http://roozno.com//fa/news/421210/سامانه-سجا-آماده-دریافت-شکایت-مردم-طرح-فاصله-گذاری-اجتماعی-لازم-الاجرا-است###[]###2020-04-09 17:00:00###۴۲۱۲۱۰###['سامانه سجا', 'شکایت مردم']
1@@@2@@@3
1	اجرای طرح فاصله گذاری اجتماعی در بستر جامعه دیده نمی شود.
2	به نظر می رسد موارد پروتکل های این طرح برای این از سوی مردم و سازمان هایی که باید مجری آن باشد مورد توجه قرار نگرفته است که قابلیت اجرا ندارند .
3	مثل اینکه فاصله یک متر و نیم در اتوبوس ها و مترو رعایت شود.
4	به گزارش روز نو ، با وجود آنکه طرح فاصله گذاری اجتماعی از 3 فروردین ماه آغاز شد ولی تا به امروز جز بسته بودن ادارات و مراکز اقتصادی خصوصی آنهم تنها در تعطیلات نوروز، هیچ کدام از تاکیدات این طرح به مرحله اجرا نرسیده است.
5	حقیقت این است که اجرا نشدن این طرح از آنجا مورد بی توجهی است که قابلیت اجرا ندارد .
6	سخنگوی ستاد ملی مبارزه با کروناویروس در خصوص اینکه چرا طرح فاصله گذاری اجتماعی ناموفق بود تاکید داشت که اگر مردم شاهد اجرایی نشدن هر کدام از بند های این طرح هستند می توانند شکایت کنند و هویت آنها نامشخص می ماند و رسیدگی به سرعت صورت می گیرد.
7	این سخن درحالی مطرح می شود که اجرایی نبودن موارد طرح در بستر مثلا حمل و نقل عمومی واقعا نیازی به شکایت مردمی ندارد با یک رصد ساده می توان به غیر قابل اجرا بودن آن رسید.
8	اتوبوس هادر اوایل صبح نخستین روز کاری ادارات و شرکت ها بود که در کنار شلوغی خیابان ها تعداد زیاد مسافران اتوبوس به چشم خورد که بعد از آن مسئولان شهری اظهار کردند که فاصله حرکت اتوبوس‌ها را کاهش داده و اتوبوس‌های بیشتری را به برخی مسیرهای پرمسافر اعزام می کنند اما در عمل باز چیزی از بار شلوغی اتوبوس ها کم نشد.
9	البته از زمان بروز کرونا در تهران حدود ۶۰ تا ۷۰ درصد نسبت به مدت مشابه سال قبل ازتعداد مسافران اتوبوس کاهش یافته است که در روزهای ابتدایی کاری دوباره این پیک را شاهد بودیم.
10	متروبعد از اتوبوس ها تصویری که در شبکه‌های اجتماعی دست‌به‌دست شد، تصویری از وضعیت متروی تهران بود که فاصله‌ی استانداردی میان مسافران مترو دیده نمی شد و البته چنین مکانی از بهترین مکان‌های جهان برای جولان ویروسی همچون ویروس کرونا است.
11	هر اندازه هم که درصدی از جامعه خود را در قرنطینه نگاه دارند و بیرون نیایند، وجود چنین صحنه‌هایی در کشور موجب می‌شود که تلاش آن‌ها بی فایده باشد.
12	بانک هادر پی شیوع ویروس کرونا در کشور و با تصمیم شورای هماهنگی بانک ها، ساعت کاری بانک ها کاهش یافت که همین امر موجب ازدحام جمعیت در برخی شعب بانکی شده است.
13	شلوغی بانک ها درحالی است که بانک مرکزی سعی کرده با افزایش مبلغ کارت به کارت از طریق دستگاه خودپرداز و تلفن همراه، تمدید خودکار کارت های بانکی، افزایش سقف برداشت نقدی از دستگاه های خودپرداز و افزایش اعتبار خطای رمز دوم (پویا) تا پنج بار از حجم مراجعات مردم به بانک ها کم کند.
14	حضور در فضای پر ازدحام شعب بانکی درحالی است که امکانات بهداشتی برای ضدعفونی بخصوص برای مشتریان بانکی مهیا نیست و احتمال بیماری در این فضا زیاد است.
15	همین امر محیط پراسترسی را برای بانکی ها و مشتریان شان فراهم کرده است.
16	مردم شکایت کنند، رسیدگی می کنیمکیانوش جهانپور سخنگوی ستاد ملی مقابله با کرونا در گفت‌وگو با خبرنگار اجتماعی رکنا، درباره این موضوع که دقیقا کجا پروتکل های شما اجرایی می شود پاسخ داد: پروتکل های ما که تصویب و ابلاغ شده باید اجرا شود و افراد می‌توانند با مراجعه به سایت ما هرکدام از این پروتکل ها را برای مطالعه یا دانستن دریافت کنند.
17	البته همیشه همه قوانین و پروتکل ها کامل اجرا نمی‌شود که آنهایی که اجرا نمی‌کنند متخلف هستند و تحت پیگرد قرار می‌گیرندوی ادامه داد: مردم می توانند در هر سازمان و نهادی که تخلف صورت می گیرد با حضور در سامانه سجا تخلف را ثبت کنند.
18	این سامانه با مشارکت وزارت بهداشت و قوه قضاییه راه اندازی شده و به مرحله عملیاتی رسیده است.
19	جهانپور تاکید کرد: افراد به عنوان یک شهروند مسئول موارد تخطی را در سامانه سجا خبر بدهند تا قوه قضاییه از طریق دادگستری ها و دادسراها و دادستان ها به عنوان پیگیر حقوق عامه موضوع را در هر نقطه از کشور بر اساس جغرافیا برخورد خواهند کرد.
20	سخنگوی ستاد ملی مقابله با کرونا در پایان گفت: مشخصات افراد در این سامانه محفوظ خواهند ماند و اطلاعات در اختیار هیچکس قرار نخواهد گرفت.
