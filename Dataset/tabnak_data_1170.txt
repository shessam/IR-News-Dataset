tabnak_data###احتمال برگزاری نشست کمیته قانون اساسی سوریه پیش از پایان مارس###https://www.tabnak.ir/fa/news/965023/احتمال-برگزاری-نشست-کمیته-قانون-اساسی-سوریه-پیش-از-پایان-مارس###[]###2020-03-10 21:43:00###۹۶۵۰۲۳###['سوریه', 'کمیته قانون اساسی', 'روسیه']
1
1	منابع دیپلماتیک سوری از احتمال برگزاری نشست کمیته تدوین قانون اساسی سوریه پیش از پایان مارس در ژنو خبر دادند.
2	به گزارش ایسنا، چند منبع دیپلماتیک سوری که نخواستند نامشان فاش شود در گفت‌وگو با روزنامه الوطن اعلام کردند، تلاش‌های بین‌المللی برای برگزاری یک دور دیگر از نشست‌های کمیته تدوین قانون اساسی سوریه پیش از پایان مارس جاری وجود دارد.
3	این منابع افزودند: سازمان ملل پیشنهاد داده است که این نشست ۲۲ مارس (سوم فروردین) و به مدت یک هفته برگزار شود.
4	این منابع درباره دستور کار کمیته قانون اساسی سوریه در این نشست نیز عنوان کردند: تیم سازمان ملل و گی‌یر پدرسن، فرستاده ویژه این سازمان به سوریه درحال تهیه دستور کار این نشست هستند و به همین منظور تیم دولت سوریه پیشنهاداتش را از دو هفته قبل ارائه کرده اما پدرسن همچنان منتظر پاسخ تیم اپوزیسیون در این باره است.
5	طبق گفته منابع مذکور، اگر توافقی درباره دستور کار این نشست حاصل نشود، امکان برگزاری نشست و دادن فرصت توافق به تیم دولت و اپوزیسیون سوریه درباره دستور کار در ژنو وجود دارد.
6	جلسه اول کمیته مرکزی تدوین قانون اساسی سوریه ۱۳ تا ۱۷ آبان برگزار شد و سه هیأت شرکت کننده، هر کدام از میان خود ۱۵ نماینده را در قالب هیأت کوچک‌تر برای بررسی قانون اساسی جدید یا اصلاح قانون اساسی فعلی انتخاب کردند.
7	این کمیته شامل ۱۵۰ عضو است که ۵۰ عضو آن از دولت سوریه، ۵۰ عضو حامی اپوزیسیون و ۵۰ عضو دیگر نیز از جامعه مدنیهستند.
8	آخرین نشست کمیته قانون اساسی سوریه چهارم آذر ماه در ژنو برگزار شد وهیأت دولت سوریه در اعتراض به مواضع دیگر طرف‌ها از مقر مذاکرات خارج شد.
9	این اقدام پس از آن صورت گرفت که پیشنهاد این هیات در خصوص دستور کار این نشست بدون پاسخ ماند.
