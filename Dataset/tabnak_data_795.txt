tabnak_data###قیمت سکه امروز شنبه 3 اسفند 98/ نظرسنجی هفتگی کیتکونیوز###https://www.tabnak.ir/fa/news/961019/قیمت-سکه-امروز-شنبه-3-اسفند-98-نظرسنجی-هفتگی-کیتکونیوز###['اقتصادی', 'داخلی']###2020-02-22 19:55:00###۹۶۱۰۱۹###['قیمت سکه', 'سکه و طلا', 'سکه تمام بهار آزادی']
1
1	امروز (شنبه) سومین روز از آخرین ماه سال، هر قطعه سکه تمام بهار آزادی طرح جدید در بازار آزاد تهران به پنج میلیون و ۶۳۶ هزار تومان رسید.
2	به گزارش تابناک اقتصادی؛ بر این اساس، هر قطعه سکه تمام بهار آزادی طرح جدید امروز پنج میلیون و ۶۳۶ هزار تومان و هر قطعه سکه تمام بهار آزادی طرح قدیم پنج میلیون و ۵۵۹ هزار تومان فروخته شد.
3	همچنین نیم سکه نیز دومیلیون و ۹۰۰ هزار تومان، ربع سکه یک میلیون و ۷۷۰ هزار تومان و هر قطعه سکه گرمی ۹۶۵ هزار تومان داد و ستد شد.
4	هر گرم طلای خام ۱۸ عیار ۵۸۳ هزار و ۲۰۰ تومان و هر مثقال طلا نیز ۲ میلیون و ۵۲۲ هزار تومان به فروش رسید ونرخ اونس طلا نیز به یک هزار و ۶۴۳ دلار رسید.
5	طلا روند صعودی پرقدرتی داشته و باعث شده کارشناسان وال استریت و سرمایه‌گذاران در نظرسنجی هفتگی افزایش بیشتر قیمت این فلز ارزشمند در معاملات هفته جاری را پیش‌بینی کنند.
6	طلا روز جمعه تحت تاثیر ادامه شیوع ویروس کرونا در سراسر جهان و نگرانی‌ها نسبت به آسیب دیدن رشد اقتصادی، به بالاترین حد در هفت سال گذشته صعود کرد.
7	برخی از ناظران به انتظارات برای تداوم سیاست پولی تسهیلی در آمریکا و کشورهای دیگر اشاره کردند.
8	به گفته چارلی ندوس، استراتژیست ارشد بازار در گروه لاسال فیوچرز در این باره به کیتکونیوز گفت: بسیاری از فعالان بازارها سرشان را زیر برف کرده و نگران نبودند اما در روزهای پایانی ریسک گریزی دوباره زنده شد و طلا اوج گرفت.
9	به نظر می‌رسد این اپیدمی وخیم‌تر می‌شود به طوری که افزایش موارد ابتلا به آن در کره جنوبی و ژاپن مشاهده شده است.
10	صحبت زیادی درباره آسیب دیدن اقتصاد به خصوص بخش سفر و گردشگری وجود دارد.
11	بانک آمریکایی گلدمن ساکس در یادداشتی پیش بینی کرده است اگر ویروس کرونا تا سه ماهه دوم امسال مهار نشود، هر اونس طلا ممکن است تا مرز ۱۸۵۰ دلار صعود کند.
12	در نظرسنجی کیتکونیوز از کارشناسان وال استریت، ۱۵ نفر شرکت کردند که از میان آنها ۱۴ نفر معادل ۹۳ درصد افزایش قیمت و تنها یک نفر معادل هفت درصد کاهش قیمت طلا را پیش بینی کرد در حالی که هیچ کس نظر خنثی نداشت.
13	در نظرسنجی آنلاین کیتکونیوز، ۱۱۲۱ نفر شرکت کردند که از میان آنها ۸۲۰ نفر معادل ۷۳ درصد افزایش قیمت و ۱۹۲ نفر معادل ۱۷ درصد کاهش قیمت طلا را پیش‌بینی کردند و ۱۰۹ نفر معادل ۱۰ درصد نظری نداشتند.
14	در نظرسنجی هفته پیش ۶۵ درصد از کارشناسان وال استریت و سرمایه‌گذاران به افزایش قیمت طلا خوش بین بودند.
15	در بازار معاملات آتی آمریکا روز جمعه هر اونس طلا ۲۸ دلار و ۳۰ سنت معادل ۱.
16	۸ درصد افزایش پیدا کرد و در ۱۶۴۸ دلار و ۸۰ سنت بسته شد.
17	این فلز برای کل هفته ۳.
18	۹ درصد افزایش قیمت نشان داد که بزرگترین رشد هفتگی در هشت ماه اخیر بود.
19	کوین گریدی، رییس شرکت فونیکس فیوچرز اظهار کرد:‌ من به افزایش قیمت طلا در هفته جاری خوش بین هستم.
20	رشد قیمت طلا به خصوص در برابر رشد دلار آمریکا قابل ملاحظه بوده است.
21	آمار ویروس کرونا که از چین منتشر می شود، وخیمتر می‌شود و تا زمانی که اوضاع تغییر نکند، طلا همچنان خریدار خواهد داشت.
22	به گزارش ایسنا، فیلیپ فلاین، تحلیلگر ارشد بازار در گروه پرایس فیوچرز اظهار کرد طلا در وضعیت صعود انفجاری است و وی منتظر افزایش بیشتر قیمت این فلز زرد است.
23	طلا با اقدامات محرک اقتصادی چین پشتیبانی شده است و ویروس کرونا باعث وحشت واقعی و تقاضای قوی برای خرید طلا شده است.
24	افشین نوابی، مدیر بازرگانی شرکت ام کی است اظهار کرد طلا آماده صعود به ۱۶۵۰ و ۱۶۷۵ دلار است.
25	جیم ویکاف، تحلیلگر فنی کیتکو اظهار کرد که نمودار فنی بازار طلا هفته گذشته مثبت شد و تاثیر ویروس کرونا بر اقتصاد جهانی وخیم‌تر دیده می‌شود.
