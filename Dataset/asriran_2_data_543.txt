asriran_2_data###مصباح یزدی: امید داشتن به دشمنان و پیشنهاد مذاکره در خفا احمقانه است###https://www.asriran.com/fa/news/706163/مصباح-یزدی-امید-داشتن-به-دشمنان-و-پیشنهاد-مذاکره-در-خفا-احمقانه-است###['سیاسی']###2019-12-30 12:47:00###۷۰۶۱۶۳###['مصباح یزدی', 'مذاکره', '9 دی']
8
1	رئیس موسسه آموزشی پژوهشی امام خمینی(ره) بیان کرد: امید داشتن به دشمنان و پیشنهاد مذاکره به آنان در خفا اقدامی احمقانه است.
2	به گزارش ایسنا، آیت الله محمدتقی مصباح یزدی امروز 9 دی ماه در تجمع مردم قم در مدرسه فیضیه به مناسبت سالروز حماسه 9 دی 88 گفت: دشمنان از ابتدای انقلاب تا کنون به دنبال ایجاد ناآرامی در کشور هستند.
3	وی افزود: آشوب آفرینی یکی از حربه های دشمنان علیه انقلاب است.
4	در این مسیر باید به خدا تکیه کنیم زیرا کار ما در ید توانای خداوند متعال است و به همین دلیل اگر در مقابل آمریکا هم ایستاده ایم نباید به خود غره شویم زیرا این مساله مطابق با آموزه های دینی ما نیست.
5	رئیس موسسه آموزشی پژوهشی امام خمینی(ره) گفت: باید بدانیم در هر شرایط و با وجود مشکلات و دشمنان توکل به خداوند است که ما را در مقابل مشکلات و امتحانات الهی سربلند می کند.
6	وی با ذکر این مطلب که نباید هیچگاه به کمک دشمنان چشم بدوزیم، تصریح کرد: چشم دوختن به دست دشمنان اشتباه است زیرا آنها با همه قدرتشان به دنبال نابودی ما هستند.
7	امید داشتن به دشمنان و پیشنهاد مذاکره به آنان در خفا اقدامی احمقانه است.
8	مصباح یزدی با ذکر این مطلب که ما هیچ پیام خاضعانه ای برای دشمنان نخواهیم داشت، بیان کرد: اگر در جامعه یا در بین مسؤولان چنین روحیه‌ای وجود داشت باشد کفران نعمت الهی است.
9	وی گفت: در ایران اسلامی پس از 1400 سال حکومتی شکل گرفته که در آن ارزش های اسلامی حاکم است، امروز خداوند نعمتی را در اختیار ما قرار داده که به هیچ قومی در طول 1400 سال اعطا نشده است.
10	وی با ذکر این مطلب که مصباح یزدی ادامه داد: هیچ کشوری در دنیا وجود ندارد که کسی بر آن حکومت کند که مور د قبول امام عصر(عج) است و چه نعمتی بالاتر از این می خواهیم و البته شیطان به دنبال این است که ما این نعمت را فراموش کنیم.
11	مصباح یزدی گفت: دشمنان به دنبال آن هستند که از طریق فضای مجازی ما را از ولایت فقیه غافل کنند.
12	مشکلات همیشه وجود داشته است حتی وقتی رسول خدا هدایت جامعه اسلامی را عهده دار بودند مردم با مشکلات مالی فراوانی روبه رو بودند.
13	وی با ذکر این مطلب که در عاشورا نیز بدترین اتفاقات برای مسلمان رخ داد ولی آیا می توان رهبر دینی را مقصر آن اتفاقات دانست؟ افزود: قطعا همه این سختی‌ها زمینه‌ای برای ظهور امام عصر(عج) است.
14	مصباح یزدی حفظ نظام اسلامی را وظیفه ویژه روحانیت دانست وگفت: ضمن دفاع از کیان نظام اسلامی،وظیفه دیگر این است کسانی باید مسؤول پست های حکومتی باشند که بتوانند به وظیفه خود به درستی عمل کنند.
15	رئیس موسسه آموزشی پژوهشی امام خمینی با اشاره به اینکه کار برای خدا و نه برای تامین منافع شخصی و حزبی از مهمترین افرادی است که باید عده دار مسؤولیت ها شوند، یادآور شد: راه پیروزی کشور قطع امید از دشمنان است.
16	وی در پایان گفت: شناخت وظایف اسلامی خود، بصیرت و کار برای خدا و نه برای منافع شخصی و حزبی سه ویژگی مهم افرادی است که باید مناصب و پست ها را در اختیار بگیرند.
