roozno_data###برگ تازه‌ی پرونده قالیباف###http://roozno.com//fa/news/414484/برگ-تازه‌ی-پرونده-قالیباف###[]###2020-02-20 10:13:00###۴۱۴۴۸۴###['پرونده قالیباف', 'برگ تازه']
1@@@2@@@3
1	عضو شورای‌شهر تهران از تخلفات تازه صندوق بازنشستگی شهردا‌ر پیشین تهران پرده‌برداری کرد.
2	معصومه رضایی: صندوق بازنشستگی شهرداری تهران یکی از سازمان‌هایی است که در سال‌های گذشته اعضای شورای شهر، مسئولان آن را به تخلفات گسترده در دوران شهرداری محمدباقر قالیباف متهم کرده‌اند.
3	سال گذشته رحمت‌الله حافظی، عضو سابق شورای شهر از ناپدید شدن ۲۸ میلیارد تومان پول از این صندوق خبر داد و حالا رئیس کمیته بودجه و نظارت شورا از تخلفات دیگری در دوران مدیریت قالیباف در صندوق بازنشستگی شهرداری تهران خبر داده است.
4	تلاش برای در قدرت ماندنبه گزارش روز نو :سخن گفتن اعضای شورای شهر از تخلفات محمدباقر قالیباف ظاهرا تمامی ندارد.
5	با این حال او دوست دارد همیشه در قدرت باشد.
6	این روزها با نامزدی انتخابات مجلس بیشتر خود را رسانه‌ای کرده است.
7	از یکی دو ماه پیش که خبر کاندیدا شدنش در مجلس پر رنگ شد، حضورش در برنامه‌ای تلویزیونی پیدا شد و درباره اتهاماتی که به او در شورای شهر تهران زده می‌شود با خیال راحت به همه انتقادها پاسخ داد.
8	عده‌ای پس از پخش برنامه تلویزیونی قالیباف را به تخلف متهم کردند زیرا زمزمه‌های آمدن او به کارزار انتخاباتی بود و صداوسیما فرصتی ۹۰ دقیقه‌ای در اختیارش قرار داد تا بدون دغدغه به اتهاماتی که شورای شهر تهران به او وارد کرده پاسخ دهد.
9	البته جواب‌های شهردار پیشین تهران بدون سند و مدرک مشخصی بود و فقط در حد حرف باقی ماند.
10	اتهامات قالیبافاتهامات قالیباف کم نبوده است؛ از در اختیار گذاشتن املاک نجومی به عده‌ای خاص، تا بدهی ۶۹ هزار میلیارد تومانی شهرداری تهران، که البته قالیباف زیر بار هیچ کدام نرفته است.
11	حالا اما اتهام دیگری پیش روی قالیباف قرار گرفته است؛ تخلفات مالی و قراردادی در صندوق بازنشستگی در طول سال ۹۳.
12	روز گذشته، ۲۹ بهمن ماه و در صد و نود و نهمین جلسه شورای شهر تهران، مجید فراهانی، رئیس کمیته بودجه و نظارت مالی شورا از تخلفات مالی و قراردادی صندوق بازنشستگی شهرداری تهران در سال ۹۳ طبق گزارش حسابرس شورا خبر داد.
13	فراهانی، با اشاره به بند ج ماده ۴۴ آیین‌نامه مالی شهرداری‌ها و بند۳۰ ماده ۸۰ قانون شوراهای اسلامی کشور گفته است: «موارد متعددی از نقض و تخلف سازمان بازنشستگی در این گزارش وجود دارد.
14	‌رسیدگی نهایی و ممیزی حساب شهرداری‌ها به وسیله شورای اسلامی شهر از طریق بررسی گزارش‌های مالی و گزارش حسابرسان مذکور و اعلام موارد نقض و تخلف به شهردار و پیگیری‌های لازم بر اساس مقررات قانونی انجام می‌گیرد.
15	» او در مورد گزارش حسابرس شورا برای سال ۹۳ گفته است: «در ارزیابی کلی صورت‌های مالی و گزارش حسابرس منتخب شورا درباره این سازمان، عدم رعایت شفافیت در صورت‌های مالی و قراردادهای سازمان بازنشستگی شهرداری تهران در سال ۹۳ و همچنین مباحث مالیاتی مشاهده شده که مربوط به شهرداری است و یکی از چالش‌های این صندوق است.
16	همچنین عدم پایبندی به رعایت اساسنامه هم در این سازمان مشهود است.
17	از طرف دیگر صندوق بازنشستگی شهرداری تهران مصوبات و الزامات قانونی مصوب شورای اسلامی شهر تهران را در سال ۹۳ در موارد متعدد رعایت نکرده است.
18	»فراهانی با اشاره به مصادیقی از تخلفات سازمان بازنشستگی شهرداری تهران، گفته است: «تخلفات گسترده مالی وجود دارد که از آن میان می‌توان به عدم تعیین ارزش منصفانه دارائی‌های خالص، عدم محاسبه استاندارد سرقفلی ناشی از تحصیل شرکت‌های فرعی و سهم اقلیت می‌توان اشاره کرد.
19	»یکی از مواردی که فراهانی روز گذشته با عنوان تخلفات صندوق بازنشستگی شهرداری تهران در سال ۹۳ با عنوان تخلفات صندوق بازنشستگی شهرداری تهران از آن نام برده است پروژه‌ای با نام گلابدره است که مجتمعی تجاری، فرهنگی در خیابان دربند است.
20	پروژه گلابدره در زمینی به مساحت ۵۸۷۹ متر مربع و به صورت مجموعه‌ای از واحدهای تجاری، تفریحی و فرهنگی به ارزش اولیه ۴۳۲ میلیارد ریال در حال ساخت است.
21	بر اساس اطلاعات موجود این پروژه از سال ۹۰ تاکنون هنوز تکمیل نشده است و پیمانکارهای مختلفی به خود دیده است.
22	فراهانی درباره تخلفات این پروژه گفته است: «قرارداد پروژه گلابدره که قرارداد اولیه مشارکت با سازمان سرمایه‌گذاری و مشارکت‌های مردمی شهرداری تهران در پروژه گلابدره منعقد و در سال ۱۳۹۱ سهم مشارکتی سازمان سرمایه‌گذاری به سازمان صندوق بازنشستگی واگذار شده است.
23	اما در این باب مستندات قانونی ارائه نشده است.
24	همچنین حق بهره‌برداری از هتل شهر، تسهیلات و وام‌های اعطایی که پرداخت شده غیر‌قانونی بوده، عدم رعایت استانداردهای حسابرسی، مالیات عملکرد موسسه هادیان شهر که پرداخت نشده است، عدم رعایت ماده ۱۶ دستورالعمل اجرایی بودجه ۹۳ اجرا نشده، از آن میان است.
25	»رئیس کمیته بودجه و نظارت مالی شورای شهر تهران درمورد سهام شرکت ثبتی در عمان هم اظهار کرد: «سهام شرکت ربوع العاصمه الدولیه ثبت شده در کشور عمان، در سال ۱۳۹۱ به مبلغ ۶/۱ میلیارد ریال از شرکت سرمایه‌گذاری آتیه شهر خریداری شده است.
26	در سال ۱۳۹۳ سهام مذکور در شرایطی به شرکت گروه سرمایه‌گذاری و مدیریت مالی میلاد شهر به همان مبلغ واگذار شده است که مجوز هیئت مدیره سازمان، واگذاری سهام در قبال شرکت سازمان در افزایش سرمایه شرکت سرمایه‌گذاری و مدیریت مالی شهر بوده است.
27	به موجب بررسی‌ها شرکت میلاد شهر افزایش سهام نداده است و سهام را متعاقبا به مبلغ ۳ میلیارد ریال به شرکت تعاونی تولیدی و توزیعی کارکنان شهرداری تهران فروخته است.
28	همه اینها از مسائل غیر‌شفاف مالی است که نشان‌دهنده این است که صندوق بازنشستگی شهرداری تهران در سال ۹۳ تخلفات زیاد مالی، عدم شفافیت مالی، تخلفات قراردادی متعدد داشته که در گزارش حسابرس وجود دارد و جای تاسف است که برخی افراد در عرصه انتخابات، صحبت از شفافیت و منافع مردم می‌کنند.
29	اما در مجموعه و زیر مجموعه تحت مدیریت‌شان این تخلفات وجود دارد.
30	»تخلفات سابقه دارپیش از این هم در دوران شورای شهر دوره چهارم هم بارها درباره تخلفات شهرداری دوران قالیباف گفته شده بود اما هیچگاه او این اتهامات را نپذیرفت و پاسخ روشنی به آنها نداده است.
31	رحمت‌اله حافظی، عضو سابق شورای شهر تهران سابقه پررنگی در افشاکردن تخلفات قالیباف در سال های پیش از ۹۲ دارد.
32	قرائت گزارش تفریغ بودجه در شورای شهر چهارم بسیار جنجالی و پرخبر بود.
33	رحمت‌اله حافظی، سال گذشته هم در گفت‌وگویی درباره تخلفات مدیریت قبلی سازمان بازنشستگی شهرداری تهران اشاره کرده و گفته است: «در صحن شورای شهر اعلام کردم که ۲۸ میلیارد تومان از حساب سازمان بازنشستگی شهرداری برداشت شده، این پول کجا رفته است؟ همان روزی که این تذکر را دادم مدیرعامل سازمان بازنشستگی (منتظرالمهدی) با من تماس گرفت و گفت ۲۸ میلیارد نبوده است و ۳۰ میلیارد تومان از حساب‌ها برداشت شد آن هم برای حقوق پرسنل.
34	از او مستندات و واریزی‌های بانکی را خواستم که چیزی به دستم نرسید.
35	» از سوی دیگر محمدعلی نجفی، شهردار پیشین تهران هم چند پرونده مفصل از تخلفات دوره قالیباف به دستگاه قضایی ارسال کرد، اما هنوز و پس از ۳ سال به نتیجه نرسیده است.
