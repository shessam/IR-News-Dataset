tabnak_data###مخالفت دادگاه عالی اسرائیل با به تأخیر افتادن محاکمه‌ نتانیاهو###https://www.tabnak.ir/fa/news/965027/مخالفت-دادگاه-عالی-اسرائیل-با-به-تأخیر-افتادن-محاکمه‌-نتانیاهو###[]###2020-03-10 21:47:00###۹۶۵۰۲۷###['اسرائیل', 'نتانیاهو', 'دادگاه']
1
1	منابع عبری زبان از مخالفت دادگاه عالی اسرائیل با درخواست نخست‌وزیر این رژیم برای به تأخیر افتادن محاکمه‌اش خبر دادند.
2	به گزارش ایسنا، به نقل از صدی البلد، دادگاه عالی اسرائیل مخالفت خود را با درخواست بنیامین نتانیاهو، نخست‌وزیر رژیم صهیونیستی برای به تأخیر افتادن محاکمه‌اش به مدت ۴۵ روز اعلام کرد.
3	این دادگاه در بیانیه‌ای تأکید کرد که هیچ توجیهی برای این درخواست جز اتلاف وقت وجود ندارد.
4	دادگاه عالی اسرائیل همچنین به دادگاه مرکزی قدساشغالی اعلام کرد که بر برگزاری جلسه محاکمه نتانیاهو در ۱۷ مارس (۲۷ اسفند) اصرار دارد.
5	این دادگاه موافقت کرد که خود نتانیاهو در این جلسه حضور نداشته باشد.
6	بنیامین نتانیاهو اخیرا اعلام کرد دادستان تمامی اطلاعات را درباره پرونده فساد وی ارائه نکرده است و وی خواهان به تأخیر انداختن موعد محاکمه‌اش است.
7	محاکمه نتانیاهو درحالی صورت می‌گیرد که حزب لیکود در انتخابات اخیر کنست در جایگاه نخست قرار گرفت.
8	وکلای بنیامین نتانیاهو یکشنبه از دادگاه خواستند محاکمه وی را در مسائل مربوط به فساد به اول ماه مه موکول کند.
9	این درخواست درحالی مطرح شده است که احتمالا جلسات محاکمه بر فرصت نتانیاهو برای تشکیل دولت آتی تأثیر بگذارد.
