tabnak_data###آمریکا ارسال تسلیحات برای ارتش عراق را در بحبوحه تنش‌ها متوقف کرد###https://www.tabnak.ir/fa/news/955203/آمریکا-ارسال-تسلیحات-برای-ارتش-عراق-را-در-بحبوحه-تنش‌ها-متوقف-کرد###[]###2020-01-28 14:42:00###۹۵۵۲۰۳###['آمریکا', 'عراق', 'تنش']
1
1	پایگاه خبری "اینساید دیفنس" مستقر در آمریکا گزارش داد، در بحبوحه افزایش تنش‌ها میان دولت‌های واشنگتن و بغداد، آمریکا ارسال تمامی تسلیحات برای ارتش عراق را متوقف کرد.
2	به گزارش ایسنا، پایگاه خبری اینساید دیفنس به نقل از برایان برکنز، سخنگوی نیروی هوایی آمریکا گزارش داد، این مسدودیت شامل توقف تامین یگان جدید اف 16 نیز می‌باشد.
3	بر اساس این گزارش، هنگامی که اوضاع در عراق به اندازه کافی امن شود، پنتاگون ارسال محموله‌ها را از سر خواهد گرفت.
4	روز یکشنبه سه موشک در خاک سفارت آمریکا در بغداد فرود آمدند به طوری که یکی از این موشک‌ها به رستوران این سفارت اصابت کرد.
5	ظاهرا در جریان این رویداد چندین تن زخمی شدند.
6	پارلمان عراق اوایل ژانویه سال جاری میلادی به اخراج تمامی نیروهای خارجی از کشور رای داد و همچنین تمایل خود را برای توقف همکاری با ائتلاف بین المللی ضد داعش ابراز کرد.
7	واشنگتن تهدید کرده که اگر نیروهای آمریکایی از عراق اخراج شوند، تحریم‌هایی را علیه این کشور عربی اعمال خواهد کرد.
8	با این حال هنگامی که دونالد ترامپ، رئیس جمهور آمریکا چهارشنبه گذشته با برهم صالح، همتای عراقی خود دیدار کرد، بار دیگر بر حمایت واشنگتن از ثبات در عراق تاکید کرد.
