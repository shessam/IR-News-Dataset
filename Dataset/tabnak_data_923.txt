tabnak_data###توافق آمریکا و طالبان؛ پیروزی بزرگ دیپلماتیک برای قطر###https://www.tabnak.ir/fa/news/961958/توافق-آمریکا-و-طالبان-پیروزی-بزرگ-دیپلماتیک-برای-قطر###[]###2020-02-26 16:05:00###۹۶۱۹۵۸###['آمریکا', 'طالبان', 'قطر']
1
1	قطر با ایجاد یک فضای بی‌طرف برای مذاکرات پایان درگیری‌های ۱۸ ساله در افغانستان جایگاه بین‌المللی خود را تقویت کرده و به این کشور کمک کرده است تا با تحریم دردناکی که توسط همسایگان و متحدین سابق اعمال می شود، مقابله کند.
2	به گزارش ایسنا، به نقل از خبرگزاری فرانسه،‌ پس از آنکه قطر به صورت محرمانه میانجی‌گری مذاکرات بین دو طرف در افغانستان را بر عهده گرفت، حالا اگر توافق صلح در دوحه روز شنبه امضا شود، این کشور عربی در آستانه کسب یک پیروزی بزرگ دیپلماتیک است؛ توافقی که به خروج نیروهای آمریکایی از افغانستان منجر می شود.
3	عربستان در کنار امارات، مصر و بحرین روابط خود را با دوحه در ۲۰۱۷ قطع کرده و حریم هوایی، مرزها و بنادر خود را به روی قطر بستند و تجارت را با این کشور متوقف کردند آن هم به بهانه حمایت از تروریسم.
4	مذاکرات برای حل این مشکل پس از تنش‌های موجود سال گذشته میلادی متوقف شد.
5	اما اگر توافق صلح در دوحه روز شنبه به امضا برسد، امیر قطر می تواند از این موفقیت بزرگ به نفع خود در صحنه بین المللی استفاده کند.
6	این توافق صلح که منابع طالبان و افغانستان گفته‌اند در دوحه امضا می‌شود، یک توافق تاریخی است که به حضور نظامی آمریکایی در افغانستان در ازای یک سری تعهدات امنیتی از جانب طالبان پایان می‌دهد.
