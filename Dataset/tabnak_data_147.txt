tabnak_data###آمریکا از اقدامات ضد اوپک دست برداشت###https://www.tabnak.ir/fa/news/954153/آمریکا-از-اقدامات-ضد-اوپک-دست-برداشت###['اقتصادی', 'خارجی']###2020-01-24 21:10:00###۹۵۴۱۵۳###['آمریکا', 'اوپک', 'بازارهای جهانی']
1
1	تلاش‌های آمریکا برای مهار نفوذ اوپک در بازارهای جهانی نفت با رویکردی که دولت ترامپ برای قیمت‌های انرژی در پیش گرفته، از تب و تاب افتاده است.
2	به گزارش ایسنا، یک مقام دولت آمریکا که مایل نبود نامش فاش شود به بلومبرگ گفت: در حالی که حامیان لایحه ای که اوپک را در معرض شکایات ضدانحصارطلبی آمریکا قرار می دهد تصور می‌کنند که دونالد ترامپ، رییس جمهور آمریکا از اقدامات آنها حمایت می کند اما دیدگاه فعلی در کاخ سفید این است که نفوذ اوپک تحلیل رفته و نیاز فوری برای اقدام وجود ندارد.
3	بدون حمایت کاخ سفید لایحه قانونی معروف به نوپک با موانع شدیدی در کنگره روبرو خواهد شد.
4	سث بلوم، مشاور عمومی سابق کمیته فرعی ضدانحصارطلبی سنای آمریکا که ۱۹ سال پیش به تدوین نخستین لایحه اوپک کمک کرده بود، گفت: اگر این واهمه وجود داشته باشد که دولت از آن حمایت نخواهد کرد، در این صورت مانع روند تصویب این قانون خواهد شد.
5	موضع کاخ سفید در خصوص اوپک ممکن است تغییراتی پیدا کرده باشد.
6	دن برویت، وزیر انرژی آمریکا با کم اهمیت شمردن قدرت اوپک، اخیرا در مصاحبه‌ای اظهار کرد: این گروه نفوذی که سابق بر این روی قیمت گذاری جهانی داشت را ندارد.
7	ترامپ که اغلب از اوپک به دلیل نفوذش روی بازار نفت انتقاد می‌کرد، ماه جاری اعلام کرد آمریکا به دلیل رونق نفت شیل دیگری نیازی به نفت خاورمیانه ندارد.
8	در حالی که اظهارات رییس جمهور آمریکا تا حدودی اغراق آمیز بود اما بازارهای نفت تنشهای ژئوپلیتیکی که اخیرا در خاورمیانه درگرفت را تا حد زیادی نادیده گرفتند که ناشی از عرضه فراوان نفت آمریکا بوده است.
9	با وجود این که قیمت بنزین در آمریکا در بالاترین سطح پنج سال اخیر قرار دارد اما این موضوع باعث احیای لایحه اوپک نشده است.
10	بر اساس گزارش بلومبرگ، جدیدترین نسخه این لایحه که از حمایت هر دو حزب آمریکا برخوردار است و قانون ضدانحصارطلبی ۱۸۹۰ شرمان را اصلاح می‌کند و به وزارت دادگستری اجازه می‌دهد از اوپک شکایت کند، از زمانی که حدود یک سال پیش معرفی شد، پیشرفت محدودی داشته است.
