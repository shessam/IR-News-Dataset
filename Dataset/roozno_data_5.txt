roozno_data###تساوی جذاب استقلال و پرسپولیس در دربی؛ اولین‌ها درخشیدند###http://roozno.com//fa/news/412264/تساوی-جذاب-استقلال-و-پرسپولیس-در-دربی-اولین‌ها-درخشیدند###[]###2020-02-06 17:44:00###۴۱۲۲۶۴###['استقلال و پرسپولیس']
1
1	دربی برگشت لیگ نوزدهم برگزار شد و درنهایت استقلال و پرسپولیس به تساوی دودو رضایت دادند.
2	این روایت، قبل از آغاز بازی است؛یعنی جایی که شور و هیجان زیاد بود اما همه آنها نتوانسته بودند به ورزشگاه بیایند.
3	خیلی ها بلیت نداشتند،خیلی ها الکترونیکی خرید نکرده بودند و خیلی ها اصلا خبرنداشتند که باید چطور و از کجا خرید؟یکی آمده بود از دور افتاده ترین نقطه جنوبی کشور.
4	می گفت رفته کافی نت،اما هم سرعت اینترنت پایین بوده و هم سایت فروش بلیت آنقدر قطع و وصل می شده که بی خیال؛پاشده آمده تهران تا شاید مثل همیشه راهی ورزشگاه شود.
5	اما این بار شدنی نبود.
6	از اول قرار بود 65 هزار تا بلیت بفروشند اما تا قبل از آغاز بازی نه جایگاه پشت دروازه استقلالی ها پر شده بود و نه جایگاه پرسپولیسی ها.
7	این بازی روی سکوها یک چیزی کم داشت؛حس و حال خوب هواداری.
8	دو آتشه ها مثل همیشه بودند اما آزادی بدون بقیه تماشاگران،بدون آن پرچم های بزرگ و بدون آنها که لحظه ها برای دیدن دربی شمرده اند،یعنی یک جای کار می لنگد.
9	این را می گذاریم روی باگ های مختلف سایت الکترونیکی،روی نا آشنایی خیلی از هواداران که شاید نتوانسته اند بلیت بخرند!ما می گوییم آنها نتوانسته اند بخرند و شما هم بگویید "باشه"!استقلالی ها با مجیدی کری می خواندند و پرسپولیسی ها با یحیی.
10	هرچند که خاطرات استقلالی ها با فرهاد مجیدی بیشتر است اما برای قرمزها،یحیی حکم یک امپراتور را دارد.
11	لقب را از همان روز اول به یحیی دادند تا نشان بدهند که همه جوزه پشتش هستند و بس.
12	کری های دیگر هم بود.
13	مثل اینکه استقلالی ها می گفتند اگر دیاباته بود فلان کار را می کردیم و اگر شیخ را در ترکیب داشتیم کارتان تمام بود و جواب پرسپولیسی ها هم مشخص.
14	ما هم اگر شجاع را داشتیم قصه مان فرق می کرد.
15	کسی چه می داند شاید هم هیچ فرقی نمی کرد.
16	این را تجربه می گوید.
17	خیلی از بازیکنان بزرگ بوده اند که در دربی فقط حضور داشته اند!به قول قدیمی ها دربی یک بازی معمولی نیست.
18	دربی به فلان بازیکن و فلان مربی وابسته نیست و دربی فقط 90 دقیقه است و هر تیمی که از فرصت هایش بهتر استفاده کند شاید برنده باشد؛آن هم شاید.
19	با شروع بازی تب حواشی مربوط به بلیت‌فروشی کمی فروکش کرد و نگاه‌ها به بازی دوخته شد.
20	دربی با سرعت بالایی آغاز شد و همین موضوع استرس را در ساق‌های بازیکنان دو تیم تا حد زیادی افزایش داد.
21	اولین موقعیت جدی بازی را وحید امیری به‌وجود آورد، اما علیپور نتوانست از آن استفاده کند و با ضربه بدی که توپ زد، موقعیت را از دست داد.
22	در ادامه بازیکنان استقلال تلاش کردند تا موقعیت‌سازی کنند و توانستند در دقیقه شانزدهم با استفاده از زوج‌سازی قائدی و مطهری یک فرصت را طرح‌ریزی کنند، اما دخالت سیدجلال موقعیت استقلالی‌ها را از بین برد و پرسپولیسی‌ها صاحب توپ شدند.
23	در دقیقه بیست‌وچهارم استقلال با سانتر قائدی موفق شد یک موقعیت خطرناک ایجاد کند که توپ به تیر دروازه برخورد کرد و در برگشت فرشید باقری با یک پاس دقیق مطهری را صاحب توپ کرد تا ارسلان مطهری در اولین دربی‌اش دروازه پرسپولیس را باز کند.
24	اما برتری استقلال پایدار نبود و تنها چهار دقیقه بعد سانتر زمینی اوساگونا که در اولین دربی خود بازی می‌کرد علیپور را در موقعیت بی‌نظیر صاحب توپ کرد و این بازیکن با یک ضربه ساده دروازه استقلال را باز کرد.
25	بعد از این گل علیپور به سمت تماشاگران استقلال رفت و شادی مشهور دیاباته را انجام داد که باعث شد از داور مسابقه یک کارت زرد دریافت کند.
26	بازی در ادامه برابر دنبال شد و دو تیم بیشتر به سانتر از کناره‌ها روی آوردند، اما جز صحنه خطرناکی که استقلالی‌ها برای ارسلان مطهری به‌وجود آوردند تا پایان نیمه اول موقعیتی از این طریق ایجاد نشد.
27	چند دقیقه بعد مهدی قائدی آخرین موقعیت نیمه اول را ایجاد کرد و با یک حرکت در عرض، ضربه دقیقی با بغل پا به توپ زد، اما واکنش بی‌نظیر بیرانوند مانع از گلزنی مهدی قائدی شد.
28	دقیقه 52 مهدی قائدی، کمال کامیابی‌نیا و شیری را محو کرد و بعد از آن با یک پاس دقیق ارسلان مطهری را در موقعیت فوق‌العاده قرار داد تا مطهری هم موفق شود دبل خود را ثبت کند و هم استقلال را برای دوم پیش بیندازد.
29	در ادامه یحیی گل‌محمدی که دربی را از دست رفته می‌دید، محمد نادری و بشار رسن را به‌جای انصاری و کمال کامیابی‌نیا به میدان آورد؛ با تغییرات پرسپولیس مالکیت بازی را در دست گرفت و سعی در ایجاد موقعیت داشت.
30	اما این تغییرات راه به جایی نبرد تا گل‌محمدی در آخرین تغییر خود در دقیقه هفتاد استوکس را به‌جای اوساگونا به زمین بیاورد.
31	پرسپولیس در دقیقه 74 یک موقعیت خوب ایجاد کرد، اما محمدی نادری با خودخواهی به توپ ضربه زد و موقعیت از دست رفت.
32	در ادامه بازی استقلالی‌ها که به استفاده از ضدحمله‌ها روی آورده بودند، یک موقعیت خوب به‌دست آوردند اما اشتباه بازیکنان این باعث شد تا موقعیت از دست برود و استقلال نتواند برتری خود را تثبیت کند.
33	درنهایت حملات پرسپولیس نتیجه داد و روی اشتباه خط دفاعی استقلال پرسپولیس توانست با حرکت ضربه دقیق بشار دروازه استقلال را باز کند و استوکس هم مانند اوساگونا در اولین دربی خود موفق به ثبت پاس گل شود.
34	پرسپولیس حتی این فرصت را داشت در دومین دقیقه از سه دقیقه وقت‌های تلف شده دروازه استقلال را برای بار سوم باز کند، اما ضربه زیبای استوکس با اختلاف کم به بیرون رفت.
