roozno_data###کودتای دموکرات‌ها علیه سندرز###http://roozno.com//fa/news/417748/کودتای-دموکرات‌ها-علیه-سندرز###[]###2020-03-11 09:39:00###۴۱۷۷۴۸###['کودتای دموکرات ها', 'سندرز']
1
1	در آستانه رقابت‌های درون حزبی دموکرات‌ها در شش ایالت آیداهو، میشیگان، می‌سی‌سی‌پی، میزوری، داکوتای شمالی و واشنگتن و در حالی که جو بایدن توانست در هفته گذشته سه شنبه بزرگ را به نفع خود به پایان برساند، همچنان اما و اگرهای فراوانی از مناسبات داخلی حزب دموکرات جهت معرفی نامزد نهایی انتخابات ریاست جمهوری وجود دارد.
2	به گزارش روز نو :هفته گذشته بایدن در حالی سه شنبه بزرگ را به نفع خود به پایان رساند که دونالد ترامپ در یک اظهار نظر عنوان کرده بود که هسته مرکزی حزب دموکرات در تلاشی دسته‌جمعی در حال تبانی علیه سندرز برای کنار کردن او هستند.
3	از سوی دیگر در حالی همچنان نظرسنجی‌ها حکایت از پیشتازی بایدن در انتخابات پیش رو دارد که شاهد هستیم سه تن از نامزدهای انتخابات تاکنون به نفع وی کناره‌گیری کرده‌اند؛ امری که به گفته کارشناسان بیانگر تلاش چهره‌های میانه رو و بانفوذ حزب دموکرات برای جلوگیری از پیروزی برنی سندرز در مقابل جو بایدن است.
4	تلاش دموکرات‌ها برای تخریب سندرزدر این رابطه علی اسدی خمامی کارشناسان مسائل بین‌الملل درخصوص انتخابات درون حزبی دموکرات‌ها و روندی که برای معرفی نامزد نهایی این حزب در جریان است به «ابتکار» می‌گوید: سال 2016، رقابت میان برنی سندرز و هیلاری کلینتون در انتخابات اولیه حزب دموکرات غوغایی به پا کرد.
5	هرچند نیاز به افشاگری نداشت، اما افشاگری‌ها نشان دادند که حزب دموکرات که قائدتا باید بی‌طرف باشد، تمام قد از کلینتون دفاع و حتی در مواردی با دستکاری‌های متعدد، مانع از رای آوردن سندرز شده است.
6	این افشاگری‌ها نهایتا به عنوان یکی از علل شکست کلینتون در مقابل ترامپ بر شمرده شدند، حزب دموکرات روسیه را متهم به هک کردن ایمیل ستاد انتخاباتی کلینتون و افشای اطلاعات کرد، اما نهایتا پذیرفت که تغییراتی را در روند انتخابات مقدماتی خود، مانند کاهش سهم سوپر دلیگیت‌ها (رای نمایندگان عالی حزب دموکرات) نسبت به دلیگیت‌ها اعمال کند.
7	اما امسال، با شروع رقابت‌ها در انتخابات اولیه حزب دموکرات، مشخص شد که این حزب مجددا تمام تلاش خود را به کار بسته تا از انتخاب سندرز به عنوان نامزد نهایی این حزب جلوگیری کند.
8	گذشته از افشاگری‌های برخی رسانه‌ها درباره تمایل حزب به جلوگیری از انتخاب سندرز، حتی به قیمت لطمه خوردن حزب، شواهد حاکی از آن است که حزب دموکرات با روش‌های گوناگون عرصه را بر سندرز تنگ می‌کند.
9	شاید اولین نشانه، اقدام رسانه‌های زنجیره‌ای این حزب در تخریب چهره برنی سندرز باشد.
10	حزب دموکرات با استفاده از ظرفیت رسانه‌های رسمی و غیررسمی، سعی دارد به مخاطب القا کند که سندرز کمونیست است و این مسئله در آمریکایی که سال‌ها برای تخریب وجهه کمونیسم سرمایه‌گذاری کرده، به معنای ترساندن مردم از سندرز به شمار می‌رود.
11	از سوی دیگر دقیقا چند روز پیش از «سه‌شنبه بزرگ» گزارشی در برخی از این رسانه‌ها منتشر شد که از حمایت توامان دولت روسیه از ترامپ و سندرز حکایت داشت.
12	این دست گزارش‌ها، جدای از تحریک احساسات وطن‌پرستانه آمریکایی‌ها، اینگونه به رای‌دهنده دموکرات تلقین می‌کند که سندرز و ترامپ هر دو سیاست‌های مشابهی دارند.
13	مهندسی انتخاباتاسدی خمامی در ادامه می‌افزاید: در کنار این مسئله‌، به نظر می‌رسد که حزب دموکرات حتی از دستکاری آرا و مهندسی انتخابات نیز دریغ نکرده است.
14	در انتخابات ایالت آیوا، که نخستین انتخابات داخلی حزب دموکرات به شمار می‌رفت، نتایج به دلیل «مشکلات فنی» نرم‌افزار شمارش آرا با دو روز تاخیر اعلام شد.
15	در این میان مشخص شد که کمپین یکی از نامزدها، یعنی «پیت بودیجج» از شرکت طراح این نرم‌افزار حمایت مالی کرده است و پس از آن در کمال تعجب و بر خلاف نتایج نظرسنجی‌ها، بودیجج به عنوان نامزد پیروز این انتخابات اعلام شد.
16	از سوی دیگر برخی گزارش‌ها حاکی از آن است که در برخی ایالت‌ها مانند تگزاس، تعداد صندوق‌های آرا در محلاتی که رنگین‌پوستان و جوانان بیشترین مشارکت را دارند، کاهش یافته و این مسئله باعث ایجاد صف‌های بلند و زمان انتظار چند ساعته برای رای‌گیری شده است، به طوری که بسیاری از رای‌دهندگان از رای دادن منصرف شده اند.
17	اما شاید بزرگترین وجهه مهندسی انتخابات، چینش کاندیداها باشد.
18	جو بایدن، کسی که از او به عنوان چهره اصلی حزب دموکرات برای تصدی مقام نامزدی یاد می‌شود، مشکلات عدیده‌ای دارد که مانع از حمایت اقشار مختلف از او می‌شود، به جنگ عراق و یک لایحه ضدهمجنسگرایی رای داده است، حمایت میلیاردرها ( که این روزها در آمریکا منفور هستند) را با خود دارد، متهم به آزار جنسی زنان است، مشخص شده که پسر او در اوکراین فساد مالی داشته و دو عامل سن و محافظه‌کاری، جوانان را از او فراری می‌دهد.
19	ناگهان سه نامزد جوان پا در عرصه رقابت‌ها می‌گذارند که یکی زن، یکی نسبتا چپگرا و دیگری همجنسگراست و هر سه شعارهایی پیشروتر از شعارهای بایدن می دهند.
20	دو نفر از این سه نامرد در سه انتخابات از چهار انتخابات مقدماتی پیش از سه‌شنبه بزرگ، از بایدن موفق‌تر عمل می‌کنند و ناگهان هر سه به نفع او کنار می‌روند.
21	می‌توان اینطور برداشت کرد که این سه وظیفه جمع‌آوری آرا و پیشکش آن به بایدن را بر عهده داشته‌اند.
22	از سوی دیگر، مایکل بلومبرگ، میلیاردر معروف و شهردار سابق نیویورک نامزد می‌شود، 700 میلیون دلار خرج تبلیغات می‌کند و پس از 101 روز از رقابت‌ها به نفع بایدن کنار می‌رود.
23	ذهن بدبین ممکن است ماجرا را اینگونه ببیند: یک میلیاردر، از سویی با معرفی خود، اذهان را از حمایت دیگر میلیاردرها از بایدن منحرف می‌کند و از سوی دیگر 700 میلیون دلار به کمپین تبلیغاتی او کمک مالی می‌کند، بی آنکه بایدن متهم به دریافت کمک مالی از او شود.
24	نهایتا فساد مالی هانتر بایدن، پسر جو بایدن در اوکراین (که دست بر قضا حکومتش در زمان تصدی بایدن به مقام معاون اول رئیس جمهوری با حمایت دولت آمریکا تغییر کرده) با استیضاح دونالد ترامپ بر سر قضیه اوکراین، به حاشیه رفته است.
25	بنابراین بایدن اکنون آماده رقابت با برنی سندرز است.
26	البته حزب دموکرات می‌داند که دوگانه بایدنترامپ نیز مانند کلینتونترامپ، نهایتا به نفع این حزب نخواهد بود و تنها یک ساختارشکن مانند سندرز می‌تواند از پس یک پوپولیست مانند ترامپ بر آید، اما تمام تلاش خود را به کار بسته تا از انتخاب سندرز به عنوان نامزد اصلی این حزب جلوگیری کند، تلاشی که ممکن است درنهایت به انتخاب مجدد ترامپ به عنوان رئیس جمهوری ایالات متحده آمریکا بینجامد.
