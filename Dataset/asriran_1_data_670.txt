asriran_1_data###شاسی خودرو چیست؟ چطور مشکلات شاسی خودرو را در زمان خرید شناسایی کنیم؟ (+جزئیات)###https://www.asriran.com/fa/news/718225/شاسی-خودرو-چیست-چطور-مشکلات-شاسی-خودرو-را-در-زمان-خرید-شناسایی-کنیم-جزئیات###['اقتصادی']###2020-03-11 12:32:00###۷۱۸۲۲۵###['شاسی خودرو', 'تصادف رانندگی']
8
1	یکی از مهم‌ترین نکاتی که هنگام خریدن خودروی دست دوم و کارکرده باید در نظر داشته باشید، سلامت شاسی خودرو است.
2	به گزارش در این مطلب مشکلات شاسی خودرو و راه های شناسایی آن را بیان می کنیم.
3	به گزارش همراه مکانیک هر خودرو صرف نظر از نوع و مدل آن، از سه قسمت تشکیل شده است: بدنه، پیشرانه و شاسی.
4	شاسی خودرو یک چارچوب است که از فولاد سخت ساخته شده و در حالت عادی قابل مشاهده نیست.
5	قسمت‌های داخلی خودرو شامل ، سیستم انتقال قدرت، فنربندی، و سیستم فرمان روی شاسی نصب می‌شوند.
6	می‌توان گفت شاسی یکی از مهم‌ترین اجزای خودرو و اسکلت اصلی آن است.
7	یک شاسی خوب مشخصاتی دارد که از جمله آنها می‌توان به حجم کم، سبکی، استحکام، تحمل فشار و ضربه، مقاومت در برابر خوردگی و انتقال کمترین لرزش و صدا به اتاق اشاره کرد.
8	اهمیت شاسی در خوردو از این جهت است که در صورت بروز تصادف‌های سنگین، از آسیب جدی خودرو و سرنشینان جلوگیری می‌کند.
9	شاسی خودرو به طور کلی در دو نوع مستقل و یکپارچه ساخته می‌شود.
10	شاسی مستقل به صورت یک قطعه مجزا ساخته می‌شود و اتاق و سایر اجزای حودرو در مراحل بعدی به آن متصل می‌شوند.
11	البته این نوع شاسی تقریباً منسوخ شده و جز در مورد خودروهای خاص مانند کامیون‌ها کاربرد ندارد.
12	اما شاسی یکپارچه دارای فرم گسترده‌ای شبیه به اتاق خودرو است.
13	تنها با اضافه کردن سقف، گلگیر، کاپوت، درها و اجزای دیگر به شاسی یکپارچه، فرم کلی اتاق و بدنه خودرو کامل می‌شود.
14	شاسی خودرو با در نظر گرفتن نوع کاربری آن ساخته می‌شود.
15	معمولا شاسی محکمی ندارند.
16	چرا که سازندگان این خودرو بیشتر بر استحکام بدنه، کاهش مصرف سوخت، کوچک‌تر کردن ابعاد و کاهش وزن خودرو تمرکز می‌کنند تا استحکام شاسی.
17	خودروهایی که کاربری دوگانه دارند و علاوه بر سفرهای شهری، در جاده‌های بین‌شهری هم قابل استفاده هستند، شاسی نسبتاً محکم‌تری دارند.
18	اما محکم‌ترین و سنگین‌ترین شاسی‌ها متعلق به خودروهای آفرود و خارج شهری است.
19	چرا که این خودروها باید توان تحمل ضربات را داشته باشند و افزایش وزن و ابعاد آن‌ها مشکلی ایجاد نمی‌کند.
20	وزن بدنه و سایر قسمت‌های خودرو بر روی شاسی قرار می‌گیرد.
21	از سوی دیگر سیستم تعلیق، فرمان و ترمز تا حد زیادی به شاسی خودرو بستگی دارد.
22	در نتیجه هرگونه ایراد حتی جزئی در شاسی، ممکن است عملکرد قسمت‌های دیگر خودرو را هم دچار مشکل کند.
23	به همین دلیل در صورتی که خودرو کارکرده باشد، نقص در شاسی باعث افت شدید قیمت آن می‌شود.
24	هرچند توصیه می‌کنیم اساساً سراغ چنین خودروهایی نروید.
25	ایراد در شاسی خودرو قابل چشم‌پوشی نیست، چرا که در سرعت‌های بالا و در تصادفات سبک، ممکن است برای سرنشینان مشکلات زیادی ایجاد کند.
26	در صورت بروز تصادف‌های سنگین، ممکن است شاسی خودرو از فرم طبیعی خود خارج شود.
27	این تغییر شکل تنها زمانی رخ می‌دهد که ضربه وارد شده به آن بسیار شدید باشد.
28	در اثر وارد شدن ضربه به شاسی، زاویه چرخ‌ها تغییر می‌کند و در نتیجه خودرو به یک سمت متمایل می‌شود.
29	برای اصلاح ایرادات شاسی، خودرو باید شاسی‌کشی شود.
30	در فرایند شاسی‌کشی، شاسی خودرو به صورت دستی به حالت اول برمی‌گردد.
31	اما حتی در این صورت از نظر استحکام مانند نمونه اولیه نخواهد بود.
32	سالم بودن شاسی خودرو یکی از موارد بسیار مهمی است که قبل از خریدن خودروی کارکرده، باید از آن مطمئن شوید.
33	با توجه به این که شاسی دور از دید قرار دارد، مشکلات شاسی خودرو هم به راحتی قابل تشخیص نیست و ممکن است نادیده گرفته شود.
34	پس برای تشخیص آن لازم است دقت بیشتری به خرج بدهید.
35	افراد عادی امکان بازدید شاسی خودرو را ندارند و حتماً باید به کارشناس مراجعه کنند تا بازدید در چاله‌های مخصوص انجام شود.
36	اما مشکلات شاسی خودرو را از طریق علائم آن هم می‌توان شناسایی کرد.
37	یکی از عوارض مشکلات شاسی خودرو انحراف فرمان است.
38	اگر خودرو انحراف فرمان دارد، اولین جایی که باید بررسی کنید، سیستم چرخ و فرمان است.
39	در صورتی که در چرخ و فرمان ایرادی مشاهده نکردید، لازم است شاسی خودرو را بررسی کنید.
40	اگر هنگام رانندگی احساس می‌کنید جلوبندی اصطکاک دارد و قطعات خودرو روی هم ساییده می‌شوند، احتمالا ًشاسی آسیب دیده است.
41	اگر صدا و اصطکاک در یک سمت ماشین باشد، احتمال آسیب بیشتر است.
42	اگر خودرو هنگام رانندگی و به خصوص در سرعت‌های بالا تمایل به انحراف دارد و یک وری می‌شود، احتمال آسیب شاسی زیاد است.
43	البته در مورد خودروهای پرسرعت این امر طبیعی است.
44	اما تفاوت آن با خودروی معیوب در این است که جهت انحراف آن قابل پیش‌بینی نیست.
45	در صورتی که خودروی معیوب همیشه به یک سمت منحرف می‌شود.
46	هنگام ساخت خودرو، شاسی را با مواد ضدرنگ می‌پوشانند.
47	اما با این حال، تماس بیش از حد با رطوبت باعث پوسیدگی و زنگ‌زدگی آن می‌شود.
48	پوسیدگی شاسی باعث می‌شود لرزش‌ها به کابین منتقل و توسط سرنشینان احساس شوند.
49	خودرو در تصادف‌های شدید دچار انحراف شاسی می‌شود.
50	هرگونه انحراف حتی جزئی در شاسی خودرو به اجزای درونی آن هم صدمه می‌زند.
51	تعمیرکاران حرفه‌ای می‌توانند انحراف شاسی را برطرف کنند.
52	اما در صورتی که آسیب جدی باشد، شانس برگشتن شاسی به حالت عادی کمتر می‌شود.
53	به خصوص اگر انحراف در نقاط شکست خودرو رخ داده باشد.
54	یکی از نقاطی که در کارشناسی خودرو برای اطمینان از سالم بودن شاسی باید بررسی کنید، فاصله سرشاسی‌ها است که در صورت شاسی‌کشی خودرو به راحتی توسط کارشناس قابل تشحیص است.
55	خوردگی شاسی بیشتر در قسمت‌های ابتدایی و انتهایی آن رخ می‌دهد.
56	بنابراین ضمن توجه به وضعیت قسمت‌های میانی، جلو و عقب آن باید با دقت بیشتری بررسی شود.
57	خوردگی شاسی ضمن این که امنیت سرنشینان را به خطر می‌اندازد، باعث انتقال لرزش یه داخل کابین می‌شود.
58	برای تشخیص شاسی خوردگی در صندوق عقب و کاپوت را باز کنید و کف این دو قسمت را با دقت بررسی کنید.
59	وجود هرگونه ناهمواری در کف صندوق عقب و کاپوت، علامت شاسی‌خوردگی است.
60	البته ممکن است خودرو شاسی‌کشی شده باشد و یک فرد عادی قادر به تشخیص این ایراد نباشد.
61	پس توصیه می‌کنیم این کار را به کارشناسان خودرو واگذار کنید.
62	برای جلوگیری از لرزش اتاق خودرو در نتیجه آسیب‌های شاسی، ممکن است اتاق را در چند نقطه جوش داده باشند.
63	معمولاً روی نقاط جوش را بتونه و رنگ می‌زنند، پس تشخیص آن ساده نیست.
64	لازم است زیر موکت کف خودرو و صندوق عقب را خوب بررسی کنید.
65	معمولاً پس از انجام شاسی‌کشی خودروهای تصادفی، محل‌های آسیب دیده را بتونه و سپس رنگ می‌کنند.
66	به صورتی که تشخیص ناهمواری‌ها برای افراد عادی قابل تشخیص نیست.
67	اگر خودروی کارکرده را برای استفاده شخصی تهیه می‌کنید، شاسی آن را با دقت زیادی بررسی کنید.
68	چرا که آسیب‌دیدگی شاسی، ایمنی خودرو را به صورت جدی به خطر می‌اندازد.
69	در صورتی که یکی از این خودروها را بخرید، چاره‌ای جز فروختن آن ندارید، آن هم با خسارت زیاد!بیشتر بخوانید:
