tabnak_data###نمایشگاه دستاوردهای خلاقانه کارکنان ایران‌خودرو###https://www.tabnak.ir/fa/news/981749/نمایشگاه-دستاوردهای-خلاقانه-کارکنان-ایران‌خودرو###['اقتصادی', 'داخلی']###2020-05-31 23:52:00###۹۸۱۷۴۹###['ایران خودرو', 'مونتاژ خودرو', 'دستاوردهای خلاقانه']
1
1	معاونان وزیر تعاون ، کار و رفاه اجتماعی به همراه مدیر عامل گروه صنعتی ایران خودرو از نمایشگاه نظام پیشنهادات کارکنان معاونت سواری سازی این خودروساز که با هدف توسعه فرهنگ مشارکت در سطح سازمان و خلق ایده های تازه برگزار شده است، بازدید کردند.
2	نمایشگاه دستاوردهای خلاقانه کارکنان در راستای فراهم کردن زمینه بهره برداری از توانمندی و خلاقیت پرسنل ایران خودرو به همت مدیریت مونتاژ برگزار شده است.
3	گروه صنعتی ایران خودرو برای خودکفایی و بهره گیری از نبوغ و خلافبت پرسنل و با هدف افزایش بهره وری و کاهش هزینه، نظام پیشنهادات را از سال 1386 به اجرا گذاشته است.
4	این برنامه با جدیت بیشتری در مدیریت مونتاژ دنبال می شود.
5	بر اساس ابلاغیه اهداف تلفیقی که هر ساله از سوی مدیریت ارشد اعلام می شود سالانه 10هزار پیشنهاد در حوزه های مختلف کیفیت، تولید، تعمیرات و منابع انسانی در مدیریت مونتاژ ارایه می شود.
6	از میان پیشنهادها و طرح های دریافت شده به طور میانگین سالانه سه هزار طرح و پیشنهاد پذیرفته و اجرا می شود که بهبود کیفیت، کاهش هزینه تولید و افزایش بهره وری از جمله نتایج آن بوده است.
7	برگزاری نمایشگاه و پیشنهادات اجرا شده از جهات مختلف مانند بهبود کیفیت تولید، افزایش ایمنی کارکنان، افزایش ارگونومی کارکنان و بهبود فضای تولید تاثیرات مثبتی بر روی کارکنان و تولید داشته است.
