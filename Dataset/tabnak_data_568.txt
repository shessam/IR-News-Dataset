tabnak_data###سندرز: ترامپ هم یک سوسیالیست است###https://www.tabnak.ir/fa/news/958193/سندرز-ترامپ-هم-یک-سوسیالیست-است###[]###2020-02-10 15:14:00###۹۵۸۱۹۳###['سندرز', 'ترامپ', 'آمریکا']
1
1	برنی سندرز ادعای دونالد ترامپ مبنی بر کمونیست بودن خود را رد کرده و ترامپ را مبتلا به "بیماری دروغگویی" دانست.
2	به گزارش ایسنا، به نقل از خبرگزاری اسپوتنیک، برنی سندرز، از نامزدهای ریاست جمهوری مطرح حزب دموکرات در گفتگو با "فاکس نیوز ساندی" و در پاسخ به سوالی درباره کمونیست خوانده شدنش توسط دونالد ترامپ گفت: فرقی که میان سوسیالیسم من و سوسیالیسم دونالد ترامپ هست مربوط به این اعتقاد من است که دولت باید به خانواده های کارگران کمک بکند نه میلیاردرها.
3	سندرز در ادامه این صحبتهایش عنوان کرد: من به طور مشخص یک کمونیست نیستم.
4	ترامپ شاید تفاوتش را درک نمی کند و مبتلا به بیماری دروغگویی است.
5	سندرز همچنین در این مصاحبه با پرسشی درباره "دستور کار سوسیالیستی" خود و اینکه آیا آمریکا آماده پذیرش طرح هایی همچون "مدیکِر برای همه" و "توافق سبز جدید" است روبرو شد.
6	سندرز در پاسخ گفت: از بسیاری از جوانب ما همین امروز هم یک جامعه سوسیالیست هستیم.
7	او همچنین به ترامپ به سبب برخورداری از معافیتهای مالیاتی و یارانه ها قبل از آنکه کنترل کاخ سفید را به دست بیاورد حمله کرد.
8	او تاکید کرد: اگر ما قرار باشد وضعیت موجود را به حال خود رها کنیم در ۱۰ سال آینده به جایی میرسیم که ۵۰ تریلیون دلار هزینه خواهیم داد.
9	طرح "مدیکر برای همه" برای یک فرد عادی آمریکایی کمتر از هزینه ۱۲۰۰۰ دلاری که آنها سالانه به شرکتهای بیمه پرداخت می‌کنند هزینه خواهد داشت.
