roozno_data###جدیدترین تحقیقات برای استفاده از ماسک در مقابله با ویروس کرونا/ آیا استفاده از ماسک ضروری است؟###http://roozno.com//fa/news/420905/جدیدترین-تحقیقات-برای-استفاده-از-ماسک-در-مقابله-با-ویروس-کرونا-آیا-استفاده-از-ماسک-ضروری-است###[]###2020-04-07 11:34:00###۴۲۰۹۰۵###['ویروس کرونا', 'استفاده از ماسک']
1@@@2
1	به نظر می‌رسد با کاهش بحران ماسک در جهان کارشناسان بین المللی و داخلی کم کم به این نتیجه رسیده‌اند که استفاده از ماسک برای جلوگیری از ابتلا به ویروس کرونا ضروری است.
2	این در حالی است که آنها در روزهای اول می‌گفتند نیازی به ماسک زدن نیست.
3	به گزارش روز نو : روز‌های اخیر گزارش‌هایی از برخی منابع معتبر منتشر شده که حاکی از باقی ماندن ویروس کرونا در هوا برای مدت سه ساعت است.
4	این موضوع نگرانی‌های را ایجاد کرده است؛ چه آنکه وزارت بهداشت روزهای ابتدایی اعلام می‌کرد ویروس کرونا در هوا باقی نمی‌ماند چون سنگین است بنابراین نیازی به ماسک زدن وجود ندارد.
5	در روزهای بعد زمانی که ویروس کرونا به بحران تبدیل شد، در نظری دیگر اعلام شد حتما از ماسک استفاده شود.
6	برای مردم این سوال ایجاد شد که کدام نظر درست است.
7	محققان موسسه ملی بهداشت دانشگاه یو سی ال‌ای آمریکا و مرکز کنترل و پیشگیری از بیماری‌ها در دانشگاه پرینستون آمریکا درباره میزان باقی ماندن ویروس کرونا در هوا و روی سطوح فلزی و پلاستیکی یا غیر فلزی تحقیق کرده و این ویروس را با ویروس سارس که در سال ۲۰۰۲ شیوع پیدا کرده و نزدیک به ۸۰۰ تن را به کام مرگ فرو برد مقایسه کرده‌اند.
8	یافته‌های این دو موسسه نشان می‌دهد که ویروس کرونا برای مدت سه ساعت در هوا باقی ماند.
9	در مورد سایر اجسام نیز گفته شده دست‌کم ۲۴ ساعت روی کارت‌های اعتباری، سه روز بر روی پلاستیک و اجسام غیر فلزی و چهار ساعت بر روی مس زنده می‌ماند.
10	گفته شده مقدار ویروس باقی‌مانده روی سطوح و هوا در طول زمان کمتر می‌شود.
11	نتایج این تحقیقات نشان می‌دهد که مردم با در معرض هوای آلوده به ویروس کرونا قرار گرفتن بیمار می‌شوند.
12	سازمان بهداشت جهانی نیز احتمال زنده ماندن ویروس در هوا را رد نکرده و گفته برای اعضای کادر پزشکی استفاده از ماسک ضروری است.
13	نتایج تحقیقات این دو موسسه آمریکایی نشان می‌دهد ویروس در بزاق افراد مبتلا وجود دارد و از طریق سرفه و عطسه پراکنده می‌شود.
14	بیشتر بخوانید: ۱۲ راه برای در امان ماندن از ابتلا به ویروس کرونابه گزارش رویداد۲۴ ماریا ون کرکوف رییس یکی از بخش‌های مرتبط با بیماری‌های جدید در سازمان بهداشت جهانی در یک کنفرانس خبری که هفته گذشته برگزار شده، گفته استفاده از ژنراتور‌های هوا مانند تاسیساتی که در بیمارستان‌ها مورد استفاده قرار می‌گیرد می‌تواند ویروس را پراکنده کند و این یعنی ویروس برای مدت کوتاهی می‌تواند در هوا هم بماند.
15	سی ان بی سی در گزارشی نوشته مقامات بهداشتی بر انتشار بیماری‌های عفونت ریه از طریق ارتباط انسان با انسان به دلیل انتشار بزاق ناشی از عطسه و سرفه اتفاق نظر دارند.
16	ویروس کرونا، اما می‌تواند برای چند ساعت در هوا بماند بدون اینکه به سرعت روی اشیا بنشیند و این بستگی به درجه حرارت هوا و میزان رطوبت دارد.
17	بر اساس گزارش این رسانه دانشمندان جدیدا به این نتیجه رسیده‌اند که میزان مقاومت ویروس کرونا شبیه به ویروس سارس است، اما برخلاف سارس توسط ناقلینی که هیچ علائمی ندارند نیز جابجا می‌شود.
18	جاش سانتارپیا استاد مرکز پزشکی دانشگاه نبراسکا درباره میزان ماندگاری ویروس کرونا در هوا به رادیو آمریکا گفته: روشن است که بزاق و ذرات ناشی از عطسه، سرفه و حرف زدن افراد مبتلا تا ۱.
19	۵ متر اطراف او پراکنده می‌شوند و دیگران با تنفس این ذرات بیمار خواهند شد.
20	سانتارپیا از دستگاهی برای سنجش آلودگی ویروسی در هوا استفاده کرده که مانند دستگاه سنجش ذرات معلق است.
21	آن‌ها اتاق ایزوله‌ای که ۱۳ فرد مبتلا به ویروس کرونا در آن حضور داشتند را بررسی کرده‌اند و مطالعات نشان داده که اثر ویروس در تمام اتاق دیده شده و هیچ مرکزیتی نداشته است.
22	لینسی مار استاد دانشگاه ویرجینا تک در این‌باره گفته شخصا معتقدم ویروس کرونا از طریق هوا هم جابجا می‌شود، اما کارشناسان بهداشت جهانی می‌گویند این ویروس در هوا شناور نمی‌ماند.
23	از منظر پیشگیری، هیچ چیزی نباید مطلقا سیاه و سفید دیده شود.
24	لینسی مار می‌گوید حتی دارپات‌هایی با اندازه ۵ میکرومتر (سایز ویروس کرونا در دراپلت انسان) می‌تواند در هوا باقی بماند و تا ۱.
25	۵ متر دور از او پرواز کند و به زمین بیفتد.
26	در حالت سرفه و عطسه این مسافت تا ۲ متر هم جلو خواهد رفت.
27	او در مقاله‌ای که در ژورنال آمریکن مدیکال اسوسیشن منتشر شده گفته تحقیقات نشان می‌دهد ترکیب مختلف فیزیک فرد بیمار و وضعیت محیطی مانند درجه حرارت هوا و رطوبت می‌تواند بر ابعاد سفر ویروس در اطراف او تاثیر بگذارد.
28	آنتونی فوچی رییس موسسه ملی آلرژی و بیماری‌های واگیر در نشست روز پنجشنبه کاخ سفید در پاسخ به خبرنگاری گفته بعد از عطسه دراپلت می‌تواند تا ۸ متر دورتر حرکت کند.
29	یکی از معتبرترین گزارش‌هایی که از احتمال باقی ماندن ویروس در هوا حکایت دارد گزارشی است که در ژورنال پزشکی نیوانگلند منتشر شده است.
30	در این گزارش گفته شده این ویروس تا سه ساعت در هوا باقی می‌ماند.
31	تحقیقاتی که در این گزارش به آن اشاره شده با استفاده از یک ژنراتور هوای حامل ویروس سارسکووید۲ انجام شده است.
32	بیشتر بخوانید: توضیحات مهم سازمان بهداشت جهانی درباره استفاده از ماسک معمولیسازمان بهداشت جهانی مدعی است که این ماشین یک ماشین قوی است و به معنای قدرت سرفه انسانی نیست.
33	به همین دلیل در روز‌های اخیر بر لزوم استفاده از ماسک تاکید بیشتری شده است.
34	مرکز کنترل و پیشگیری از بیماری‌ها در آمریکا روز جمعه گفته شواهد جدید نشان می‌دهد افرادی که هیچ علائمی ندارند هم می‌توانند در فاصله نزدیک ناقل باشند در نتیجه پیشنهاد کرده به دلیل احتمال کمیاب بودن ماسک از ماسک‌های پارچه‌ای خانگی استفاده کنند.
35	آنتونی فوچی رییس موسسه ملی آلرژی آمریکا گفته ماسک نباید جایگزینی برای سوشال دیستنسینگ یا فاصله گذاری اجتماعی باشد، اما می‌تواند به عنوان یک مکمل مورد استفاده قرار بگیرد چرا که اطلاعات جدید نشان می‌دهد ویروس می‌تواند در اطراف فرد بیمار پراکنده شود.
36	به همین دلیل توصیه میشود افراد صورتشان را بپوشانند.
37	با همه این‌ها سازمان بهداشت جهانی بر سر موضع خود مانده و می‌گوید ویروس کرونا نمی‌تواند مدت طولانی در هوا بماند و در دستورالعمل‌های منتشر شده در وبسایت رسمی این سازمان جهانی نیز بر این موضع تاکید شده است.
38	حنا بالکی دستیار رییس بخش مقاومت‌های ضد میکروبی سازمان بهداشت جهانی در مصاحبه با رادیو آمریکا گفته معتقد است این ویروس هم مانند دیگر ویروس‌های گروه کرونا عمل می‌کند.
39	دارپلت‌ها و ذرات بزاق ذراتی در ابعاد ۵ تا ۱۰ میکرومتر هستند.
40	این ذرات به اندازه کافی بزرگ هستند که بیشتر از سه فوت نتوانند جلو بروند و این یعنی تنها در فاصله نزدیک به افراد مبتلا پراکنده می‌شوند، به همین دلیل همه توصیه‌ها به سمت شستن دست‌هاست.
