tabnak_data###تولد سبک های جدید علمی در ایران###https://www.tabnak.ir/fa/news/956423/تولد-سبک-های-جدید-علمی-در-ایران###['اجتماعی', 'دانشگاه']###2020-02-03 12:53:00###۹۵۶۴۲۳###['تولد', 'سبک جدید', 'علمی', 'ایران']
1
1	رئیس دانشگاه آزاد اسلامی گفت: امروز به برکت انقلاب اسلامی فعالیت هایی که در ۲۰ سال اخیر در کشور شده، بی نظیر است؛ به طوری که نسل ها و سبک های علمی در حال متولد شدن هستند.
2	به گزارش تابناک به نقل از دانشگاه آزاد، محمدمهدی طهرانچی در برنامه تلویزیونی چهل‌ستون که شب گذشته از شبکه ۵ سیمای جمهوری اسلامی ایران پخش شد، با تبریک ایام مبارک دهه فجر در پاسخ به سؤالی مبنی بر اینکه تأثیر پیشرفت‌های علمی کشور و نمود عینی این پیشرفت‌ها در زندگی روزمره مردم چگونه است؟ گفت: زندگی مردم بدون علم، آگاهی و فناوریهای منتج از علم بی معناست.
3	انسانها در طول زندگی روزمره خود با محصولات توسعه علم و فناوری درگیر هستند.
4	امروزه ما یک شهروند تکنولوژیک هستیم.
5	تمام ابعاد زندگی انسان‌ها با علم سروکار دارد.
6	وی در پاسخ به سؤال دیگری در خصوص اینکه توصیه شما به جوانانی که هیچ امیدی برای آینده تحصیلی خود متصور نمی شوند و محیط ایده آلی برای بروز توانایی های خود نمی یابند، چیست؟ اظهار داشت: واقعیت این است به عنوان فردی که در کشور تحصیل و زندگی کرده و فراز و فرودها و تحولات اجتماعی داخل و خارج از کشور را از نزدیک لمس کرده، دریافتم که بذر نا امیدی دارای اثراتی است.
7	نا امیدی می تواند انسان را مجبور به ترک کشور کند.
8	باید بدانیم اساساً روح ناامیدی از کجا سرچشمه می گیرد.
9	رئیس دانشگاه آزاد اسلامی ادامه داد: انگلستان در سال ۲۰۱۰ چشم اندازی برای پژوهش تدوین کرد که براساس این چشم انداز، این کشور باید آهن ربای جذب جوانان دانشگاهی در دنیا باشد.
10	در گزارش «فراتر از طوفان» اوباما و اسناد ۲۰۱۶، ۲۰۱۷ و ۲۰۱۸ اروپا می بینیم که موتور محرک اقتصاد دانش بنیان، نیروی جوان و دانشگاهی است.
11	در هر دو اسناد نوشته شده که کشوری برتر است که نیروی جوان تحصیلکرده دنیا را داشته باشد.
12	دکتر طهرانچی با تأکید بر اینکه رکن اول اقتصاد دانش بنیان، نیروی انسانی تحصیلکرده است، اظهار داشت: رهبری دنیا در گرو به کار گرفتن نیروی تحصیلکرده کشورهای مختلف است.
13	در حال حاضر تلاش دنیا در راستای ایجاد جاذبه برای جذب نیروی انسانی جوان و ناامید کردن جوانان در کشورهایشان متمرکز شده است.
14	ناامیدی در دنیای امروز خیلی طبیعی نیست و باید عمیق تر به آن نگریسته شود.
15	باید جریان طبیعی را به جوانان نشان دهیم.
16	عضو شورای عالی انقلاب فرهنگی در خصوص فضای حاکم بر جامعه خاطرنشان کرد: جو عمومی و غالب کشور امید است، البته جو فضای رسانه های خاص مدنظرم نیست.
17	رسانه به عنوان رکن جدی تحولات اجتماعی محسوب می شود.
18	مردم بی نظیر ایران با ۳ هزار سال سابقه فرهنگی، فراز و فرودهای کشور را به خوبی سپری کرده اند.
19	عضو هیأت امنای دانشگاه آزاد اسلامی در ادامه سخنان خود اظهار داشت: انقلاب اسلامی ایران یک خودباوری ایجاد کرد.
20	بعد از جنگ دیدیم می شود سرپا بود و به داشته ها تکیه کرد.
21	مقام معظم رهبری یک حرکتی را مبنی بر باور علم در اداره امور کشور شکل دادند.
22	دکتر طهرانچی اظهار داشت: در سال ۷۶ با یک ادبیات و نگاه جدید و متفاوت شروع به کار، فعالیت و رشد کردیم.
23	در آن سالها تعداد مقالات کشور اندک بود، اما خوشبختانه در حال حاضر در کشور دانشمندان بسیاری داریم که دنیا بر توانایی آنها در طراحی و حل مسائل گوناگون صحه می گذارد و دستاوردهایشان قابل تکیه است.
24	عضو شورای عالی انقلاب فرهنگی به جایگاه ۱۵ کشور در نظام رتبه بندی سایمگو اشاره و تصریح کرد: در بالادست و پایین دست ایران در این نظام رتبه بندی، جزو کشورهای پیشرو دنیا قرار دارد.
25	جایگاه کشور در این رتبه بندی با توجه به اینکه سالها تجهیزات و مواد آزمایشگاهی به سختی وارد کشور می شود، قابل توجه است.
26	با همه محدودیت ها رشد شتابان و لشکر جدی داریم.
27	رئیس دانشگاه آزاد اسلامی تأکید کرد: امروز به برکت انقلاب اسلامی فعالیت هایی که در ۲۰ سال اخیر در کشور شده، بی نظیر است.
28	به طوری که نسل ها و سبک های علمی در حال متولد شدن هستند.
29	این یک نگاه ارزشمند است.
30	وی با اشاره به حدیثی از امیرالمومنین (ع) مبنی بر «العلم السطان» گفت: براساس فرمان روزولت در سال ۱۹۴۶ پس از پایان جنگ جهانی، سند علمی تهیه می شود که در آن تأکید شده اگر می خواهید در دنیا حاکم باشید، امنیت داشته باشید، بیکاری را به حداقل برسانید و غیره راهش علم است.
31	مسیر کیفیت از دالان کمیت عبور می کند.
32	کارآمدی محصول به وجود آمدن فضای تولید علم است و به دنبال حل مسائل صنعت در آزمایشگاه ها هستیم.
33	عضو هیأت امنای دانشگاه آزاد اسلامی ادامه داد: در سند پژوهشی ۲۰۱۰ انگلستان تأکید شده که دولت در شرایط ریاضت اقتصادی باید بین هزینه عمومی و هزینه پژوهش یکی را انتخاب کند.
34	هزینه پژوهش، فردا را و هزینه عمومی امروز را می سازد.
35	باید به دانشگاه ها در حل مسائل اجتماعی و صنعت، آزادی عمل دهیم.
36	طهرانچی همچنین درباره اینکه اگر روزی فرا برسد که دیگر قرار نباشد کارمند یا مدیر نهاد دولتی باشید، چکار می کنید؟ اظهار داشت: به تازگی از مجموعه ای بازدید داشتم که سه نفر یک مجموعه خصوصی با محصولات دانش بنیان تأسیس کرده و دستاوردهای جالب و قابل توجهی داشتند.
37	همواره به دانشجویان خود می گویم که سراغ کار دولتی و کارمندی نروند، چرا که تلاشی برای پیشرفت صورت نخواهد گرفت.
38	عضو شورای عالی انقلاب فرهنگی تأکید کرد: فضایی که امروز در کشور ایجاد شده شاید در گذشته نبود.
39	آینده را این فضا خواهد ساخت.
40	در این فضا تعدادی از جوانان دور هم جمع شده و کسب و کار جدید خلق می کنند.
41	به همین دلیل دشمنان از ایران واهمه دارند.
42	اساساً کار و رشد پایداری می خواهد.
43	هر کس پایدار باشد و از داشته ها، ذهن و استعدادش به نحو احسن استفاده کند، قطعاً پیروز می شود.
44	رئیس دانشگاه آزاد اسلامی به دیدار خود با یکی از سفرای کشورهای اروپایی اشاره و تصریح کرد: در این دیدار به سفیر گفتم: «۳۰۰ سال آینده خواهند گفت اروپایی ها استقلال علمی ایران را برنتابیدند و دانشمندانش را در راه کسب و ترویج علم شهید کردند.
45	» سفیر جمله بنده را پذیرفت و گفت: «چه کنیم که دنیا همه چیز را علیه شما گروگان گرفته است.
46	»
