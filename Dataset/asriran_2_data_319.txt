asriran_2_data###با مشخص شدن لایحه بودجه 99؛ درآمدهای تبلیغات پخش مسابقات ورزشی بین صدا و سیما و وزارت ورزش تقسیم شد###https://www.asriran.com/fa/news/702409/با-مشخص-شدن-لایحه-بودجه-99-درآمدهای-تبلیغات-پخش-مسابقات-ورزشی-بین-صدا-و-سیما-و-وزارت-ورزش-تقسیم-شد###['ورزشی']###2019-12-08 12:57:00###۷۰۲۴۰۹###['فوتبال', 'تلویزیون']
3
1	در لایحه بودجه دولت در سال 99 اعلام شده درآمدهای تبلیغاتی ناشی از پخش مسابقات ورزشی بین وزارت ورزش و صدا و سیما تقسیم می‌شود.
2	به گزارش فارس، حق پخش تلویزیونی همیشه یکی از دغدغه‌های ورزش کشور بوده و با وجود اینکه مسئولان وزارت ورزش با سازمان صدا و سیما بارها در این خصوص جلسه داشته‌اند اما هنوز مشکل برطرف نشده است.
3	ژاله فرامرزیان معاون مالی و توسعه منابع انسانی وزارت ورزش پیش از این گفته بود: مذاکرات ما با صدا وسیما در حد به رسمیت شناختن حق پخش ورزش هم نتیجه نداشته است و در آن سازمان اراده و تمایلی برای حل این مشکل وجود ندارد و زیر بار آن نمی روند.
4	خواسته وزارت ورزش از سازمان برنامه و بودجه این بود که حق پخش ورزش کشور از سرفصل اعتبارات سازمان صدا وسیما کاسته و به سرفصل اعتبارات وزارت ورزش و جوانان اضافه شود.
5	مسعود سلطانی‌فر وزیر ورزش و جوانان هم اعتقاد داشت در کنار برند استقلال و پرسپولیس، حق پخش تلویزیونی بخش مهمی از دارایی های 2 باشگاه برای ورود به بازار بورس است.
6	حالا به نظر می‌رسد در لایحه بودجه سال 99 قرار است این مشکل حل شود.
7	در لایحه آمده است:ل به استناد بند (پ) ماده (92) قانون برنامه پنج ساله ششم توسعه، وزارت ورزش و جوانان و سازمان صدا و سیمای جمهوری اسلامی ایران مکلفند درآمدهای تبلیغاتی ناشی از پخش مسابقات ورزشی را به ردیف درآمدی شماره ١٤٠١٨٤ نزد خزانه دای کل کشور واریز نمایند.
8	وجوه واریزی به نسبت مساوی از محل ردیف ٤٩٥٣٠٠٠٠ مندرج در جدول شماره (9) این قانون در اختیار وزارت ورزش و جوانان (برای کمک به فدراسیون های مربوطه) و سازمان صدا و سیمای جمهوری اسلامی ایران قرار می گیرد.
9	این بند در صورت تصویب از سال بعد اجرایی خواهد شد.
