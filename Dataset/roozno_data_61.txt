roozno_data###احتمال عمدی بودن آ تش سوزی جنگل‌های شمال###http://roozno.com//fa/news/412571/احتمال-عمدی-بودن-آ-تش-سوزی-جنگل‌های-شمال###[]###2020-02-09 10:10:00###۴۱۲۵۷۱###['جنگل های شمال', 'آتش سوزی']
1@@@2@@@3@@@4@@@5
1	در چند روز گذشته ۳۶ فقره آتش‌سوزی در جنگل‌های ۱۳ شهرستان گیلان رخ داد و تا کنون حدود هشت تا ۱۰ هکتار از جنگل‌های این استان مخصوصا در شهرستان رودبار و دهستان بلوکات، طعمه حریق شده است.
2	با وجود اینکه مسئولان استان هشدار داده‌اند که آتش به نزدیکی مناطق مسکونی رسیده، اما سرهنگ قربانی، فرمانده یگان حفاظت منابع طبیعی گیلان اعلام کرده‌ است: «آتش سوزی در حدود ۱۳۰ هکتار از جنگل‌های شهرستان‌های آستارا، تالش، ماسال، رضوانشهر، فومن، صومعه سرا، لنگرود، لاهیجان، بندرانزلی، شفت و رشت مهار شده است.
3	اما آتش سوزی در جنگل‌های رودبار و سیاهکل ادامه دارد.
4	» از سوی دیگر به گفته مسئولان این استان پیدایش اولیه این آتش سوزی‌ها به طور معمول نشات گرفته از بی احتیاطی های گردشگران و یا مردم محلی است‌؛ و وقتی آتش به جان جنگل‌ها می‌افتد؛ اگر سرعت وزش باد گرم بالا باشد، امدادرسانی و مهار آتش را دچار مشکل می‌شود.
5	در چند روز گذشته تعداد زیادی از مردم بومی منطقه برای مهار آتش سوزی به کمک دولت رفته‌اند و با کمترین امکانات سعی دارند که این آتش‌سوزی را مهار نمایند.
6	به گزارش روز نو :منوچهر جمالي سوسفي، نماينده رودبار در مجلس در اين رابطه گفته است: جنگل‌هاي شمال کشور در استان گيلان و بخشي از جنگل‌هاي رودبار، دهستان بلوکات، حلميه جان و غیره دچار آتش سوزي شده و حدود هشت تا 10 هکتار از جنگل‌هاي اين منطقه از بين رفته اما علت وقوع آن به صورت دقيق مشخص نشده است.
7	مردم حافظ هميشگي جنگل‌ها هستندوي با اشاره به اينکه مردم حافظ هميشگي جنگل‌ها هستند، افزود: سازمان جنگل‌ها، مراتع و آبخيزداري کشور به تنهايي نمي‌تواند حافظ تمام جنگل‌ها و مراتع کشور باشد به همين دليل نگهداري و حراست از آن بايد از جانب خود مردم صورت بگيرد.
8	بر همين اساس مردم فداکار اين منطقه با گذشتن از جان خود وارد ميدان شده و براي اطفاي حريق و جلوگيري از پيشروي آتش تلاش کردند، اما متاسفانه آتش جنگل‌ها خاموش نشده و خسارت‌هاي بسياري را به مردم تحميل کرده است.
9	نماينده رودبار در مجلس، با انتقاد از برخورد نيروهاي سازمان جنگل‌ها و منابع طبيعي با مردم ساکن اطراف جنگل‌ها، يادآور شد: متاسفانه برخورد نامناسب مسئولان سازمان جنگل‌ها و تشکيل پرونده براي مردم اين منطقه به دليل برخي از رفتارها و اتفاقات سطحي، موجب گلايه‌مندي مردم شده است.
10	بنده هم موافق اجراي قانون هستم اما بايد در اين شرايط سخت اقتصادي، با مردمي که سال‌ها در اين منطقه زندگي‌ کرده‌اند، مهربان تر رفتار کنيم.
11	اين نماينده مردم در مجلس دهم با بيان اينکه مردم و روستائيان ساکن در اطراف جنگل‌ها از رفتار و برخورد نيروهاي اداره منابع طبيعي، گلايه‌مند هستند، ادامه داد: يکي از مشکلات عديده روستاييان بر سر محدوده اراضي خود با منابع طبيعي بوده که متاسفانه تاکنون به صورت دقيق مشخص نشده است.
12	بنده معتقدم بايد با مردمي که با وجود همه مشکلات پاي نظام و انقلابشان ايستاده اند و همواره در صحنه حضور داشتند بهتر رفتار کنيم.
13	گلايه و آزردگي مردم از مسئولان باعث کاهش حضور آنها در پيشگيري‌ها و جلوگيري از آتش‌سوزي جنگل‌ها و قاچاق چوب شده که بسيار نگران کننده است.
14	آتش عمدي به جان جنگل‌هايک کارشناس محيط زيست در رابطه با دليل اين آتش سوزي‌ها در جنگل‌هاي شمال ايران به «آرمان ملي» مي‌گويد: به طور قطع مي‌گويم که اين آتش‌سوزي‌ها عمدي است، چون الان زمان و فصل آتش سوزي در جنگل‌هاي شمال کشور نيست.
15	اسماعيل کهرم در ادامه خاطر نشان مي‌کند: تجربه نشان داده که 85 تا 90 درصد آتش سوزي‌هايي‌ که در جنگل‌ها و مراتع کشور ما رخ مي‌دهد دليل انساني دارد و اين دليل يا سهوي است يا عمدي.
16	اما با توجه به اينکه آتش سوزي چند وقت اخير جنگل‌هاي گيلان در چند نقطه انجام شده، نشان مي‌دهد که عمدي است.
17	سال گذشته در جنگل‌هاي شهرستان مريوان بيش از 700 آتش سوزي رخ داد، که بسياري براي ساخت ساختمان و رستوران اين جنگل‌ها را آتش مي‌زدند.
18	چند سال پيش نيز در جنگل‌هاي جنوب پارک ملي گلستان در منطقه جهان‌نما، برخي از نهادها، قولنامه‌هاي مردم را گرفته‌اند تا به آنها سند رسمي بدهند، اما وقتي سندها به دست مردم رسيد، با تعجب ديدند که 10 تا 15 درصد از متراژ زمين‌هايشان کم شده و مردم براي تلافي شروع به آتش زدن جنگل‌ها کردند.
19	آنها تصور مي‌کردند که با اين کار، از آن نهادها انتقام مي‌گيرند، در صورتي که نمي‌دانند چه زيان بزرگي را به کشور تحميل مي‌کنند.
20	جنگل‌ها براي ما مهم نيستوي در ادامه مي‌افزايد: مسئولان گيلان مي‌گويند که باد گرم باعث آتش‌سوزي در جنگل‌هاي شمال شده است!
21	در صورتي که همه مي‌دانند که باد گرم آتش را شروع نمي‌کند و فقط آن را گسترش مي‌دهد.
22	واقعيت اين است که ما براي جنگل‌هايمان ارزش قائل نيستيم.
23	چندي پيش در جنگل‌هاي استان گلستان 400 هکتار در آتش سوخت ولي مدير کل جنگل‌هاي اين استان در کمال آرامش عنوان کرد که اصلا اتفاق خاصي رخ نداده و به‌زودي درختان به طور طبيعي جايگزين مي‌شوند.
24	اين اظهار نظر آن مسئول نشان مي‌دهد که او نه جنگل را مي‌شناسد و نه به آن علاقه دارد.
25	براي هر کدام از اين درخت‌ها که مي‌سوزند حداقل 50 سال زمان نياز است تا به يک درخت کهنسال تبديل شود.
26	متاسفانه اين سرمايه‌هاي ملي و خدادادي دست کساني افتاده که نه جنگل شناس هستند و نه جنگل را دوست دارند و‌گرنه بايد براي هر برگ آن عزاداري کرد.
27	کمبود امکانات در گسترش آتش‌سوزيبا وجود اين صحبت‌ها بايد به اين نکته اشاره کرد که کمبود امکانات در مهار به موقع حريق باعث افزايش آتش‌سوزي و نابودي جنگل‌ها مي‌شود.
28	کهرم اين موضوع را تاييد مي‌کند و مي‌گويد: سال گذشته زماني‌که در جنگل‌هاي آمل آتش‌سوزي صورت گرفت، هفت ساعت زمان برد که مردم عادي با سختي بسيار به ارتفاعات جنگل‌ها رسيدند، اما وقتي مستقر شدند که با کپسول‌هاي آتش نشاني شروع به خاموش کردن آتش کنند، با تعجب ديدند که کپسول‌هاي آتش نشاني آنها خالي است!
29	در آتش سوزي روزهاي اخير نيز خود مردم به صورت داوطلبانه به جنگل‌ها رفته‌اند و کمک مي‌کنند.
30	روسيه با آن عظمت وقتي آتش‌سوزي در جنگل‌هايش رخ داد از آمريکا درخواست کمک کرد و اين کشور هواپيماي آبپاش به مناطق آتش‌سوزي روسيه ارسال کرد.
31	متاسفانه ما نه‌تنها اين امکانات را نداريم، بلکه از کشورهاي ديگر نيز درخواست کمک براي مهار آتش‌سوزي نمي‌کنيم.
32	در حالي که همه حجم حريق جنگل‌هاي ما با دو تا سه ساعت پرواز هواپيماهاي آبپاش خاموش و مهار مي‌شود و اين خسارت بزرگ را بر روي دست کشور نمي‌گذارد.
33	آرمان ملی
