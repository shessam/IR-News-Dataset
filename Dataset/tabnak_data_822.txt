tabnak_data###تمهیدات تاکسیرانی برای پیشگیری از شیوع کرونا ویروس###https://www.tabnak.ir/fa/news/961199/تمهیدات-تاکسیرانی-برای-پیشگیری-از-شیوع-کرونا-ویروس###['اجتماعی', 'اجتماعی']###2020-02-23 17:07:00###۹۶۱۱۹۹###['تمهیدات', 'تاکسیرانی', 'پیشگیری', 'ویروس کرونا', 'کرونا در ایران', 'کروناویروس']
1
1	سازمان مدیریت و نظارت بر تاکسیرانی شهر تهران آگاهی بخشی روش های پیشگیری از شیوع "کروناویروس" ویژه تاکسیرانان و مسافران را آغاز کرد.
2	به گزارش ایسنا، روابط عمومی سازمان مدیریت و نظارت بر تاکسیرانی شهر تهران در اطلاعیه ای اعلام کرد: "تاکسی به عنوان یکی از مدهای حمل و نقل درون شهری به شمار می رود که لازم است هنگام استفاده از آن، نکات بهداشتی و پیشگیری های مناسب برای مقابله با شیوع بیماری‌های ویروسی رعایت شود، از این رو کارگروه ویژه سازمان تاکسیرانی با هدف آگاهی بخشی رفتارهای پیشگیرانه به دو قشر تاکسیران و مسافرین با هماهنگی اداره کل سلامت شهرداری تهران و مطابق با سیاست های وزارت بهداشت شکل گرفته است تا با استفاده از خرد جمعی مدیران، دستورالعمل های آموزشی و هشداری را از طریق فضاهای ارتباطی نظیر پیامک، رادیو تاکسی، اینفوگرافی، شبکه های اجتماعی، تبلیغات محیطی و غیره.
3	به بهترین نحو اطلاع رسانی کند.
4	طبق اعلام این کارگروه، عدم استفاده از کرایه نقدی و جایگزینی روش های پرداخت الکترونیک کرایه تاکسی، یکی از روش های کلیدی و مهم پیشگیری از انتقال انواع ویروس‌ها از جمله ویروس بیماری کرونا محسوب می شود که در این صورت خطری متوجه مسافران و تاکسیرانان نخواهد شد.
5	زیرساخت های پرداخت الکترونیک کرایه تاکسی در اکثر خطوط و تاکسی ها فراهم است و شهروندان به راحتی می توانند این روش بهینه را جایگزین کرایه نقدی کنند.
6	"
