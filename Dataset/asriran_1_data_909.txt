asriran_1_data###راهکار قرنطینه اختیاری سوئد برای مهار ویروس کرونا###https://www.asriran.com/fa/news/722800/راهکار-قرنطینه-اختیاری-سوئد-برای-مهار-ویروس-کرونا###['بین الملل']###2020-04-10 15:26:00###۷۲۲۸۰۰###['قرنطینه', 'کرونا']
4
1	برخلاف توصیه‌های آمریکا و دانشمندان، دولت سوئد تاکنون هیچ محدودیت اجباری برای مهار و کنترل شیوع ویروس کرونا اتخاذ نکرده و تنها به توصیه‌های بهداشتی و قرنطینه اختیاری بسنده کرده است.
2	به گزارش ایرنا به نقل از شبکه سی ان ان، بخش اعظمی از کشورهای اروپا که گرفتار بیماری کووید ۱۹ شده‌اند برای مهار وکنترل شیوع این ویروس محدودیت‌های شدید در تردد و مجازات‌هایی برای کسانی که مرتکب تخلف شوند در نظر گفته‌اند.
3	اما در سوئد برخلاف دیگر کشورهای اروپایی همچنان رستوران‌ها، مدارس و زمین‌های بازی باز است و دولت برای مقابله با ویروس کرونا تنها به اقدامات داوطلبانه توسط شهروندان بسنده کرده است.
4	روش جدید سوئد برای مقابله کرونا، نظر دونالد ترامپ رییس جمهوری آمریکا را جلب کرده و وی روز سه شنبه گفت: سوئد آن را انجام داد، آن‌ها آن را روش گله‌ای زندگی کردن می‌نامند، سوئد به سختی رنج می‌برد.
5	"اند لیند" وزیر امور خارجه سوئد روز چهارشنبه در مصاحبه با تلویزیون این کشور با رد ادعاهای ترامپ و اعتماد به سیاست به کار رفته گفت: ترامپ اشتباه می‌کند که می‌گوید سوئد با پیروی از نظریه "ایمنی گله" جان مردم را به خطر می‌اندازد.
6	لیند افزود: راهبرد سوئد نه به قرنطینه است و ما بسیار متکی به افرادی هستیم که خودشان مسئولیت این امر را بر عهده دارند.
7	"آندرس تگنل" اپیدمیولوژیک سوئد در مقابل انتقادات ترامپ مبنی بر اینکه سوئد بد عمل کرده است، مخالفت کرد.
8	تگنل به شبکه سی ان ان گفت: من فکر می‌کنم که سوئد خوب دارد عمل می‌کند زیرا این اقدامات نتایج مطلوبی را به همان روشی انجام می‌دهد که همیشه انجام شده است.
9	به گفته تگنل، تاکنون مراقبت‌های بهداشتی سوئد توانسته به شیوه‌ای خارق العاده با شیوع ویروس کرونا مقابله کند.
10	براساس آمار دانشگاه جان هاپکینز تا نهم آوریل (۲۱ فروردین) تا کنون ۹ هزار ۱۴۱ نفر در سوئد مبتلا به ویروس کرونا شده و ۷۹۳ نفر نیز جان خود را از دست داده‌اند.
11	اقدامات سوئد برای مهار کرونا با توصیه و تشویق و نه به اجبار پیش رفته است.
12	دو روز پس از آنکه اسپانیا در ۱۴ مارس (۲۴ اسفند) قرنطینه سراسری را اعلام کرد، مقامات سوئد مردم را ترغیب کردند که در صورت بیمار شدن دستان خود مرتبا بشویید و در خانه بمانید.
13	سوئد همچنین در تاریخ ۲۴ مارس (پنجم فرودین) قوانین جدیدی برای اجتناب کردن از شلوغی در رستوران‌ها وضع کرد اما با این وجود هیچ دستوری برای بستن رستوران‌ها اعلام نشد و آنان همچنان باز ماندند.
14	در کنار باز بودن رستوران‌ها، تجمع بالای ۵۰ نفر در مدارس ابتدایی و متوسطه سوئد مجاز است.
15	تگنل" اپیدمیولوژیک سوئد با دفاع از تصمیم بازبودن مدارس گفت: ما می‌دانیم که تعطیلی مدارس تأثیرات زیادی بر مراقبت‌های بهداشتی می‌گذارد زیرا بسیاری از افراد دیگر نمی‌توانند به کارهایشان بروند.
16	بسیاری از کودکان وقتی نتوانند به مدرسه بروند رنج می‌برند.
