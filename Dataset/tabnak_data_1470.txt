tabnak_data###آب گران شد###https://www.tabnak.ir/fa/news/980656/آب-گران-شد###['اقتصادی', 'داخلی']###2020-05-26 12:51:00###۹۸۰۶۵۶###['تعرفه آب', 'شورای اقتصاد', 'هیئت وزیران']
1
1	قائم مقام شرکت آب و فاضلاب استان تهران گفت: تعرفه آب از دهم اردیبهشت ماه ۹۹ بر اساس مجوزهای شورای اقتصاد هفت درصد افزایش یافته است.
2	به گزارش تابناک اقتصادی به نقل از ایسنا؛ محمدرضا احمد نسب با بیان اینکه بر اساس مصوبه شورای اقتصاد هر سال باید قیمت آب هفت درصد افزایش یابد، اظهار کرد: امسال نیز قیمت آب همچون سال گذشته تنها هفت درصد افزایش یافته است.
3	چندی پیش رضا اردکانیان وزیر نیرو در این بارهگفت: از دو سال پیش، هیئت وزیران با توصیه و تاکید رئیس جمهور، وزارت نیرو را درخصوص افزایش سالیانه تعرفه‌های آب و برق به رقم هفت درصد محدود کرد و بیش از این مقدار افزایش تعرفه نخواهیم داشت، حتی کسانی که در الگوی مصرف، مصرف کمتری داشته باشند، پاداش دریافت خواهند کرد.
4	وی اضافه کرد: در سال گذشته در حوزه برق، صنایع بزرگ که همراهی خوبی در تعجیل ساعت استفاده از برق برای کمک به خاموشی صفر در تابستان داشتند، بیش از ۲۰۰ میلیارد تومان پاداش گرفتند و همچنین به بخش خانگی نیز ۱۰۶ میلیارد تومان پاداش به اشکال مختلف تعلق گرفت.
5	به گفته وزیر نیرو ، متقابلا برای کسانی که به هر دلیلی مصارف بالاتری از الگوی مصرف داشتند، بر اساس مصوبه هیئت وزیران از دو سال پیش، ۱۶ درصد افزایش اعمال می‌شود که البته این افزایش با هدف تامین درآمد نبوده و هدف هدایت و تشویق به سمت خوش مصرفی ایناست.
6	در حال حاضر بیش از ۷۰ درصد مشترکان یا در محدوده الگوی مصرف یا زیر الگوی مصرف هستند و افزایش قیمت تعرفه‌ها نیز خارج از موارد ذکر شده به هیچ وجه اعمال نخواهد شد.
7	اگر مستندی در این زمینه مشاهده شد اطلاع‌رسانی با شماره مستقیم وزارت نیرو انجام شود تا بنده شخصا موضوع را پیگیری کنم.
