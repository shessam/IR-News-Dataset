roozno_data###ترامپ: آمریکا کمک مالی به سازمان جهانی بهداشت را متوقف می‌کند / این سازمان چین‌محور است / آنها می‌توانستند زودتر درباره کرونا اطلاع‌رسانی کنند###http://roozno.com//fa/news/421027/ترامپ-آمریکا-کمک-مالی-به-سازمان-جهانی-بهداشت-را-متوقف-می‌کند-این-سازمان-چین‌محور-است-آنها-می‌توانستند-زودتر-درباره-کرونا-اطلاع‌رسانی-کنند###[]###2020-04-08 09:27:00###۴۲۱۰۲۷###['ترامپ', 'کمک مالی']
1
1	رئیس‌جمهور آمریکا با متهم کردن سازمان جهانی بهداشت به جانب‌داری از چین گفت دولت او کمک‌های مالی به این نهاد بین‌المللی را متوقف خواهد کرد.
2	به گزارش روز نو :«دونالد ترامپ»، رئیس‌جمهور آمریکا بامداد چهارشنبه (به وقت تهران) گفت کشورش ارسال کمک‌های مالی به سازمان جهانی بهداشت را متوقف خواهد کرد.
3	رئیس‌جمهور آمریکا گفت که ۸۶۷۵ دستگاه تنفس مصنوعی در انبار فدرال آمریکا موجود است و قرار است ۱۱۰ هزار دستگاه دیگر به زودی تحویل شود.
4	ترامپ گفت برخی از ایالت‌ها از جمله واشنگتن و کالیفرنیا دستگاه‌های تنفس مصنوعی که به آن نیاز نداشته‌اند را پس فرستاده‌اند.
5	او در بخش دیگری از سخنانش خاطرنشان کرد انگلیس دست‌کم ۲۰۰ دستگاه از آمریکا خواسته است.
6	دونالد ترامپ در ادامه سخنانش گفت مهندسان ارتش آمریکا در حال تلاش برای احداث سریع بیمارستان جهت تأمین ۱۵۰۰۰ تخت در مناطق مورد نیاز هستند.
7	رئیس‌جمهور آمریکا همچنین با اشاره به پیش‌بینی‌هایی که می‌گویند شیوع بیماری کووید۱۹ در هفته پیش رو به نقطه اوج خود در آمریکا خواهد رسید گفت: «هفته دردناکی خواهد بود.
8	»وی مدعی شد نشانه‌هایی در دست است که نشان می‌دهند راهبرد دولت او «کاملاً اثرگذار» بوده است.
9	او گفت: «تک تک آمریکایی‌ها باید برای پیروزی در این جنگ ایفای نقش کنند و ما با قدرت پیروز می‌شویم.
10	»ترامپ درباره معلق کردن کمک مالی به سازمان جهانی بهداشت گفت: «ما پولی که سازمان جهانی بهداشت می‌دادیم را معلق می‌کنیم.
11	آنها می‌توانستند زودتر [درباره شیوع این بیماری] اطلاع‌رسانی کنند.
12	باید باخبر می‌شدند اما احتمالاً اطلاع نداشتند.
13	»او در ادامه سخنانش گفت: «آنها درباره مسائل زیادی اشتباه کرده‌اند.
14	به نظر می‌رسد چین‌محور هستندغیرهاین را بررسی خواهیم کرد.
15	»برخی گزارش‌ها حاکی است آمریکا یکی از بزرگترین تأمین‌کنندگان بودجه سازمان جهانی بهداشت است و سالانه بین ۲۱۲ تا ۵۱۳ میلیون دلار به آن کمک مالی می‌کند.
