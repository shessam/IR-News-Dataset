sobhane2###nan###http://sobhanehonline.com/fa/news/203510/بانک-مرکزی-به-فکر-سرمایه-در-گردش-تولیدی‌ها-افتاد###بانک و بیمه###2019-11-05 21:35:00###۲۰۳۵۱۰###['بانک مرکزی', 'سرمایه', 'همتی']
1
1	جلسه دوره‌ای رئیس کل بانک مرکزی با مدیران عامل بانک‌ها صبح امروز در محل بانک مرکزی برگزار شد؛ در این جلسه دکتر همتی با اشاره به اقدامات بانک مرکزی برای اصلاح نظام بانکی از روند بهبود عملکرد بانک‌ها درخصوص سود بانکی، تسهیلات و اجتناب از اضافه‌برداشت و نیز آرامش بازار پول که به همت عمده بانک‌ها محقق شده است، از تلاش مدیریت و کارکنان نظام بانکی تشکر کرد.
2	عبدالناصر همتی با اشاره به اینکه بانک مهمترین نهاد برای جذب پس‌اندازهای مردم است و سپرده‌گذاران عمده آن صندوق‌های بازنشستگی و بیمه‌ها، صندوق‌های سرمایه‌گذاری و امثالهم هستند و سهم سپرده‌گذاری مردمی در سپرده‌ها را بسیار قابل ملاحظه دانست و ارتقا و استحکام بانک‌ها را در راستای اقتصاد کلان کشور قلمداد کرد.
3	رئیس‌کل بانک مرکزی ضمن تشکر از اقداماتی که بانک‌ها در خروج از بنگاهداری انجام می‌دهند بر تداوم روند این واگذاری‌ها تاکید کرد.
4	وی همچنین بر اهمیت نقش بانک‌ها در تامین مالی طرح‌های بزرگ اشاره و با توجه به به شرایط اقتصادی کشور اهمیت پشتیبانی از تولید را مورد تاکید قرار داد.
5	رئیس‌کل بانک مرکزی با اشاره به تاکیدات مقام معظم رهبری بر رونق تولید و با توجه به نیازهای واحدهای تولیدی به سرمایه در گردش پیشنهاد کردند بانک‌ها گروه‌های ویژه‌ای زیر نظر مدیرعامل تشکیل داده و واحدهای نیازمند نقدینگی را شناسایی و تامین کنند.
6	گفتنی است؛ موضوعات مختلفی در این جلسه از سوی مدیران عامل بانک ها مطرح و مورد بحث و بررسی قرار گرفت.
