asriran_2_data###دانستنی‌هایی درباره غده تیروئید###https://www.asriran.com/fa/news/703545/دانستنی‌هایی-درباره-غده-تیروئید###['سلامت']###2019-12-15 08:34:00###۷۰۳۵۴۵###['غده تیروئید', 'تیروئید', 'سلامت', 'کم کاری تیروئید', 'پرکاری تیروئید']
27
1	اندامی کوچک و پروانه ای شکل است که در جلوی گردن بالای استخوان ترقوه قرار گرفته است.
2	به گزارش گروه سلامت به نقل از ""، تیروئید به صورت مستقیم و غیر مستقیم تقریبا تمام عملکردهای بدن را کنترل می کند که از آن جمله می توان به ضربان قلب، تنفس، و اشاره کرد.
3	بر همن اساس نباید شرایط این غده کوچک نادیده گرفته شود.
4	تیروئید هورمون هایی که به نام های T4 و T3 شناخته می شوند را تولید می کند که در تمام سلول های بدن استفاده می شوند.
5	این هورمون ها برای ادامه زندگی انسان ضروری هستند.
6	میزان بسیار زیاد یا کم از آنها می تواند موجب بروز مشکلاتی در بدن شود.
7	به عنوان مثال، میزان بسیار زیاد هورمون تیروئید می تواند فشار کاری قلب را افزایش داده و موجب و اضطراب شود.
8	میزان بسیار کم هورمون تیروئید نیز می تواند موجب افزایش وزن شود و همچنین به دلیل این که مغز وابستگی بسیاری به تیروئید دارد سطوح پایین هورمون تیروئید می تواند موجب افسردگی شود.
9	قدرت زیاد، مسئولیت بیشتر را به همراه دارد و غده تیروئید نیز از این شرایط مستثنی نیست.
10	فعالیت تیروئید به روش های متفاوتی می تواند از کنترل خارج شود و شرایط مختلفی وجود دارند که می توانند در گروه بیماری تیروئید قرار بگیرند.
11	، ، بیماری هاشیموتو (یک اختلال خودایمنی که به تیروئید حمله می کند و موجب کم کاری تیروئید می شود)، و بیماری گریوز (یک اختلال خودایمنی که موجب پرکاری تیروئید می شود) از شناخته شده‌ترین نمونه ها در این زمینه هستند.
12	افزون بر این، فرد ممکن است با شکل گیری توده ها یا حتی سرطان تیروئید مواجه شود.
13	پنج نوع سرطان تیروئید شامل پاپیلاری، فولیکولار، مدولاری، آناپلاستیک و لنفوم وجود دارند.
14	چه به عنوان بخشی از یک معاینه سالانه یا به دلیل نگرانی از بروز یک مشکل، آزمایش خون می تواند بروز مشکل در تیروئید را نشان دهد.
15	در ابتدا، یک آزمایش خون دقیق به نام تی‌اس‌اچ (هورمون محرک تیروئید) می تواند عملکرد غیرعادی تیروئید را نشان دهد.
16	تی‌اس‌اچ هورمون پیامرسانی از مغز به غده تیروئید است که دستور سخت‌تر کار کردن را به آن می دهد.
17	زمانی که تیروئید در انجام این کار ناموفق است، پیام قوی‌تر شده که افزایش میزان تی‌اس‌اچ را به همراه دارد.
18	زمانی که تیروئید به سختی در حال کار کردن است، مغز نیازی به ارسال پیام ها ندارد، از این رو، میزان تی‌اس‌اچ کم است.
19	اگر نتایج آزمایش تی‌اس‌اچ عادی نباشد، حداقل به انجام یک آزمایش خون دیگر شامل T4، T3، یا آزمایش های پادتن تیروئید برای کمک به تشخیص دلیل مشکل نیاز خواهد بود.
20	مطالعه ای که در نشریه Journal of Clinical & Diagnostic Research منتشر شد، نشان داد که برخی باورهای اشتباه درباره بیماری تیروئید وجود دارند.
21	به عنوان مثال، تقریبا 40 درصد شرکت کنندگان در این مطالعه فکر می کردند که افراد چاق احتمال بیشتری دارد به کم‌کاری تیروئید مبتلا باشند؛ حدود 27 درصد شرکت کنندگان بر این باور بودند که افراد پیر بیشتر تحت تاثیر این بیماری قرار می گیرند، و حدود 13 درصد باور داشتند که زنان بیشتر تحت تاثیر کم‌کاری تیروئید قرار می گیرند.
22	تنها 9 درصد شرکت کنندگان اطلاع داشتند که کم‌کاری تیروئید می تواند تمام گروه های سنی را تحت تاثیر قرار دهد.
23	زمانی که غده تیروئید بیش از حد هورمون تیروئید تولید می کند، این شرایط می تواند به پرکاری تیروئید منجر شود.
24	از علائم پرکاری تیروئید می توان به اضطراب، عصبی بودن، تحریک پذیری، افزایش تعریق، دشواری در به خواب رفتن، نازک شدن پوست، شکنندگی ناخن ها، و ضعف عضلانی اشاره کرد.
25	کم‌کاری تیروئید زمانی رخ می دهد که غده تیروئید به میزان کافی هورمون تیروئید تولید نمی کند.
26	از علائم کم‌کاری تیروئید می توان به احساس خستگی و خواب آلودگی، نفخ و یبوست، احساس سرما، تغییرات در شرایط مو و ناخن، کند شدن ذهن، و ضربان آرام قلب اشاره کرد.
27	بدون درمان مناسب، اشکال شدید کم‌کاری یا پرکاری تیروئید می تواند حتی زندگی فرد را در معرض خطر قرار دهد.
28	این در شرایطی است که موارد خفیف‌تر نیز می توانند در زندگی روزانه انسان اختلال ایجاد کنند.
29	افرادی که به کم‌کاری تیروئید مبتلا هستند و اقدامی در جهت درمان آن انجام نمی دهند ممکن است با کمبود انرژی و هوشیاری ذهنی مواجه شوند.
30	این شرایط می تواند به ویژه در زمان کار مشکل‌ساز باشد.
31	افزون بر این، زنان مبتلا به کم‌کاری یا پرکاری تیروئید می توانند ناباروری را تجربه کنند.
32	اگر کم‌کاری تیروئید در شما تشخیص داده شده است، پزشک احتمالا داروهایی را برای بهبود تعادل هورمونی تجویز خواهد کرد.
33	درمان دیگری برای کم‌کاری تیروئید نیاز نیست.
34	همچنین، تغییرات غذایی خاصی برای مقابله با این شرایط وجود ندارد.
35	برخی افراد با مصرف لووتیروکسین (T4) بهبود شرایط خود را تجربه می کنند، در شرایطی که برخی دیگر ممکن است به مصرف ترکیبی از T4 و T3 نیاز داشته باشند.
36	مطالعه ای که در نشریه Journal of Medical Nutrition and Nutraceuticals منتشر شد، نشان می دهد که ریزمغذی هایی مانند ید، سلنیم و روی نقش مهمی در حفظ سلامت تیروئید ایفا می کنند.
37	بهترین توصیه برای بیماران مصرف یک رژیم غذایی سالم و متعادل و دریافت ید به میزان کافی در روز است.
38	سلنیم یک عنصر کلیدی در سلامت تیروئید است زیرا این اندام بالاترین مقدار سلنیم در هر گرم از بافت را دارد.
39	این ریزمغذی به دفاع در برابر بیماری کمک می کند و همچنین از متابولیسم هورمون های تیروئید پشتیبانی می کند.
40	از مواد غذایی سرشار از سلنیم می توان به آجیل برزیلی، ماهی های تن باله زرد، هالیبوت، و ساردین، میگوی کنسروی، بوقلمون، و جگر اشاره کرد.
41	تشخیص سرطان تیروئید طی دهه های گذشته روندی افزایشی را شاهد بوده است.
42	مطالعه ای که در نشریه JAMA Otolaryngology: Head & Neck Surgery منتشر شد، نشان داد رویکردهای جدیدی برای پرهیز از زیاده‌روی در درمان تومورهایی که به کندی رشد می کنند نیاز است.
43	پزشکان اکنون در حال امتحان کردن درمان های کمتر تهاجمی هستند و بر همین اساس، برداشتن کامل غده تیروئید برای همه بیماران تجویز نمی شود.
44	برای تومورهای کوچک ممکن است رویکرد نظارت و انتظار در نظر گرفته شود تا مشخص شود آیا تومور به اندازه ای بزرگ می شود که به انجام عمل جراحی نیاز باشد یا خیر.
