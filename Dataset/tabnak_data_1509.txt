tabnak_data###افت ۵۰ درصدی صادرات ایران به چین در ۴ ماه اخیر###https://www.tabnak.ir/fa/news/980954/افت-۵۰-درصدی-صادرات-ایران-به-چین-در-۴-ماه-اخیر###['اقتصادی', 'داخلی']###2020-05-27 22:12:00###۹۸۰۹۵۴###['صادرات', 'ایران', 'چین']
1@@@2@@@3
1	رییس اتاق بازرگانی ایران و چین گفت‌: قیمت محصولات کامودیتی از جمله مس و آهن به دلیل تعطیلی خطوط تولید در دنیا افت داشته است.
2	و اگر به همه این مسائل توجه شود، مشاهده خواهیم کرد که در 4 ماهه اول سال بخش صادرات ما به کشور چین افت 50 درصدی و واردات ما از چین به دلیل لطمه شدید سایر مبادی وارداتی رشد3.
3	5 درصدی در مقایسه با مدت مشابه سال قبل داشته است.
4	مجیدرضا حریری در گفت‌وگو با ایلنا، درخصوص گزارش گمرک چین مبنی بر افت 40 درصدی مبادلات ایران با چین گفت: آمار سه ماهه مبادلات با کشور چین افت 34 درصدی را نشان می‌دهد و اعلام می‎کند که این آمار برای چهارماهه سال نیز روند مثبتی نخواهد بود.
5	وی با بیان اینکه این مسئله نشان از وقوع دو اتفاق مهم برای کشور است، گفت: مسئله اول گرفتار بودن دنیا با مسئله‌ای به نام کرونا است که در نتیجه آن تجارت بین‌المللی به طور کلی افت داشته است.
6	این آمار در خوشبینانه‌ترین حالت ممکن حدود 15 درصد و در بدترین حالت نیز حدود 25 تا 30 درصد است.
7	حریری ادامه داد: درواقع خرید و فروش بین ملت‌ها و کشورها افت داشته است.
8	این درحالی است که ما دچار تحریم و عدم توان در فروش نفت نیز هستیم.
9	همچنان که اگر نفت درگذشته با قیمت 60 دلاری به فروش می‌رسید این میزان درحال حاضر به یک سوم این قیمت رسیده است.
10	به معنای دیگر ارتباط نفتی ما با دنیا قطع شده و به میزان کمتر از 10 درصد فروش نفتی در شرایط عادی رسیده‌ایم.
11	رییس اتاق بازرگانی ایران و چین افزود: با توجه به ارتباط حدود 35 تا 40 درصدی ارتباطات نفتی ما با کشور چین این میزان بیش از 10 میلیارد دلار در سال بوده است.
12	بنابراین زمانی که نفت حذف شود و یا به حداقل میزان برسد اثر آن را در رابطه ایران با چین حس خواهد شد.
13	حریری گفت: از طرف دیگر صادرات بیش از 50 درصد صادرات غیر نفتی ما نیز فراورده‌های نفتی از جمله؛ گازها، میعانات و پتروشیمی‌ها است که براساس پایه قیمتی نفت محاسبه می‌شود.
14	بنابراین اگر قیمت نفت افت کند قیمت این فراورده‌ها نیز افت خواهد کرد.
15	بنابراین اثرات افت صادرات پتروشیمی با دنیا و چین در ماه‌های آینده بیشتر از سایر حوزه‌ها در آمارهای صادراتی خواهیم دید.
16	وی با اشاره به نقش 20 درصدی صادرات غیر نفتی مانند؛ بازار کامودیتی از جمله مس و آهن گفت: قیمت این محصولات نیز به دلیل تعطیلی خطوط تولید در دنیا افت داشته است.
17	بنابراین اگر به همه این مسائل توجه شود، مشاهده خواهیم کرد که در 4 ماهه اول سال بخش صادرات ما به کشور چین افت حدود 50 درصدی و واردات ما از چین به دلیل لطمه شدید سایر مبادی وارداتی رشد 3.
18	5 درصدی در مقایسه با مدت مشابه سال قبل داشته است.
19	حریری تاکید کرد: اگر این روند ادامه یابد قدر مطلق صادرات و اندازه تجارت جهانی ما و همچنین تجارت با چین به شدت کوچک شده و اما قدر نسبی آن (چین در سال 2019 حدود 25 درصد از مجموع صادرات و واردات ما را در برگرفته است) به بیش از 30 درصد خواهد رسید.
20	وی در خصوص تاثیر این اتفاق در اقتصاد کشور نیز گفت: اگر این روند در دنیا ادامه داشته باشد در ماه‌های آینده که اثرات کمبود منابع ارزی در کشور به شدت نمایان خواهد شد، اندازه تجارت ما روز به روز کوچکتر می‌شود.
