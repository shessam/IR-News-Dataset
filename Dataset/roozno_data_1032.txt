roozno_data###اين صداي خوش طبل كوتاه مدت است###http://roozno.com//fa/news/427999/اين-صداي-خوش-طبل-كوتاه-مدت-است###[]###2020-05-23 09:56:00###۴۲۷۹۹۹###['صدای خوش طبل', 'کوتاه مدت']
1@@@2@@@3@@@4@@@5@@@6@@@7@@@8@@@9@@@10@@@11@@@12@@@13
1	مجلس دهم با همه فراز‌و‌نشیب‌هایی که داشت به پایان رسید و مجلس یازدهم از روزهای آینده به صورت رسمی کار خود را آغاز خواهد داد.
2	اگر چه مجلس دهم با ضعف‌های جدی در تصمیم‌گیری و عملکرد مواجه بود اما مجلسی تندرو و رادیکال نبود و اقداماتی انجام نمی‌داد که علیه منافع ملی باشد.
3	این در حالی است که برخی از نمایندگان مجلس یازدهم در حالی که هنوز مجلس تشکیل نشده و به تبع آن کمیسیون اقتصادی نیز شکل نگرفته به دنبال لغو مصوبه مجلس دهم درباره حذف چهار صفر از پول ملی هستند.
4	تصمیمی که نشان می‌دهد مجلس یازدهم بیش از آنکه به دنبال رویکردهای ایجابی و حل مشکلات مردم باشد به دنبال کشمکش‌های سیاسی و زیر سوال بردن عملکرد مجلس دهم است.
5	به همین دلیل و برای آسیب‌شناسی عملکرد مجلس دهم و چالش‌های پیش‌روی مجلس یازدهم، با مهندس غلامعلی جعفرزاده رئیس فراکسیون مستقلین مجلس شورای اسلامی گفت‌وگو کرده است.
6	جعفرزاده معتقد است: «ما به یک خانه‌تکانی بزرگ نیاز داریم.
7	ما باید از اصلاح قانون اساسی و اصلاح ساختارهای کشور آغاز کنیم و این ساختارها را متناسب با وضعیت امروز جامعه به‌روز‌رسانی کنیم.
8	باید در این زمینه جرأت و جسارت داشته باشیم.
9	در همه ارکان تصمیم‌گیری نیاز به یک خانه‌تکانی اساسی احساس می‌شود.
10	وضعیت به شکلی شده که نظام‌ها و ساختارهای تصمیم‌گیری ما قفل شده است.
11	به همین دلیل باید نسبت به رویکردهای گذشته ساختارشکنی کنیم و تشکیلات جدیدی متناسب با وضعیت امروز جامعه به وجود بیاوریم.
12	وضعیت امروز نشان می‌دهد ما هنوز نتوانسته‌ایم از قالب‌های گذشته بیرون بیاییم و پوست‌اندازی کنیم».
13	در ادامه ماحصل این گفت‌وگو را می‌خوانید.
14	مجلس دهم با فراز‌و‌نشيب‌هايي که داشت به پايان رسيد.
15	به نظر شما مهم‌ترين نقاط قوت و ضعف مجلس دهم چه بود؟به گزارش روز نو :عده‌اي انتظارات غير‌واقعي از مجلس دارند در حالي که تا زماني که ساختارها اصلاح نشود اگر سوپرمن و رستم‌دستان نيز در مجلس حضور داشته باشند، نمي‌توانند برخي مشکلات را رفع کرده و تغيير محسوسي در وضعيت امروز بدهند.
16	اما هنگامي که ساختارها درست شود اگر افراد متعهد و متخصص در مجلس حضور داشته باشند مي‌توان اميدوار بود که اتفاقات خوبي در آينده رقم بخورد.
17	تا زماني که ساختارها درست نشود افراد نمي‌توانند نجات‌دهنده وضعيت موجود باشند.
18	متأسفانه پس از انقلاب تاکنون يک فرهنگ اشتباه در فضاي سياسي ايران متداول شده که عنوان مي‌شود اگر فلاني بيايد مشکلات حل مي‌شود.
19	اين در حالي است که بنده اعتقاد دارم قبل از اينکه ما به دنبال سوپرمن باشيم بايد به دنبال اصلاح ساختارها باشيم.
20	تا زماني که ساختارها اصلاح نشود و مجلس در رأس امور قرار نگيرد افراد نمي‌توانند مشکلات کنوني جامعه را حل کنند.
21	به جاي اينکه به دنبال اين باشيم که چه کسي مي‌تواند در مجلس، دولت و قوه قضائيه اقدامات موثري انجام بدهد، بايد به دنبال اصلاح ساختارها و کارکردهاي معيوب آن باشيم.
22	در شرايط کنوني کسي بر اراده و تلاش آقاي رئيسي براي حل معضلات قضايي شک و ترديد ندارد.
23	با اين وجود مشاهده مي‌کنيم که کاري پيش نمي‌رود و دوباره در نقطه اول ايستاده‌ايم.
24	سخنراني‌ها و همايش‌هاي زيادي نيز برگزار مي‌شود.
25	با اين وجود کار تأثيرگذاري انجام نمي‌شود.
26	دليل اصلي اينکه تغييري ايجاد نمي‌شود نيز چالش‌هاي ساختاري است که تا زماني که درست نشود نمي‌توان به آينده خوش‌بين بود.
27	چرا اصلاح ساختارها از يک مدير به مدير ديگر منتقل مي‌شود؟ آيا زمان اصلاح ساختارها فرا نرسيده است؟ما به يک خانه‌تکاني بزرگ نياز داريم.
28	ما بايد از اصلاح قانون اساسي و اصلاح ساختارهاي کشور آغاز کنيم و اين ساختارها را متناسب با وضعيت امروز جامعه به‌روزرساني کنيم.
29	بايد در اين زمينه جرأت و جسارت داشته باشيم.
30	در همه ارکان تصميم‌گيري نياز به يک خانه‌تکاني اساسي احساس مي‌شود.
31	وضعيت به شکلي شده که برخي لايه‌ها و ساختارهاي تصميم‌گيري ما قفل شده‌اند.
32	به همين دليل بايد نسبت به رويکردهاي گذشته ساختارشکني کنيم و تشکيلات جديدي متناسب با وضعيت امروز جامعه به وجود بياوريم.
33	وضعيت امروز نشان مي‌دهد ما هنوز نتوانسته‌ايم از قالب‌هاي گذشته بيرون بياييم و پوست‌اندازي کنيم.
34	ساختارهاي اداري و سياسي کشور نيازمند يک پوست‌اندازي و انتخاب رويکرد جديدي است.
35	مهم‌ترين چالش‌هاي پيش‌روي مجلس يازدهم چيست؟ آيا انرژي اصلي مجلس آينده صرف مقابله با مصوبات مجلس دهم خواهد شد؟مجلس آينده نبايد بر رويکرد مجلس دهم متمرکز شده و دنبال گروکشي سياسي از آن باشد.
36	مجلس آينده بايد ساختارهاي تصميم‌گيري در مجلس اعم از کميسيون‌ها، مديريت مجلس، زمان‌بندي امور مختلف، نوع ارتباط با شوراي نگهبان و نوع ارتباط با ساختارهاي سياسي کشور را اصلاح کند.
37	بدون‌شک اگر ساختارها اصلاح نشود هر فردي که وارد مجلس شود با همان رويکردهاي گذشته نمي‌تواند تغيير جدي به وجود بياورد.
38	مجلس يازدهم به جاي شعار دادن بايد به دنبال خانه‌تکاني اساسي باشد.
39	در اين مسأله که پارلمان در ايران نياز به پوست‌اندازي دارد، شکي وجود ندارد، حتي اگر آقاي لاريجاني نيز همچنان رئيس مجلس ‌بود هم بايد اين اتفاق رخ مي‌داد.
40	اگر همه افرادي که در مجلس دهم حضور داشتند دوباره به مجلس يازدهم راه پيدا مي‌کردند نيز اين ضرورت وجود داشت.
41	نقش نظارتي، تقنيني و کارکرد و عملکرد کميسيون‌ها همگي نياز به تحول جدي دارد.
42	بايد روي رويکرد گذشته تأمل کرد.
43	اگر تا به امروز در برخي زمينه‌ها عملکرد قابل‌قبولي داشته‌ايم، بايد از اين به بعد متناسب با چالش‌هاي کشور مانند تحريم، فقر، بيکاري و کرونا مسير حرکت کشور تغيير پيدا کند.
44	بنده معتقدم نمايندگان بايد تصميم بگيرند که دو مجلس در کشور داشته باشيم و در کنار مجلس شوراي اسلامي، مجلس سنا نيز تشکيل شود.
45	مجلس يازدهم بايد به دنبال از بين بردن تعارض منافع در پارلمان و شفافيت آرا باشد تا رضايتمندي مردم را افزايش بدهد.
46	بايد به سمت اين رويکرد حرکت کنيم که مردم رضايت بيشتري داشته باشند.
47	آيا زمينه‌ها براي شکل‌گيري دو مجلس و شکل‌گيري مجلس سنا در کشور وجود دارد؟معتقدم با توجه به شرايط کشور يک مجلس پاسخگوي نيازهاي کشور نيست.
48	بسياري از مسائل در کشور وجود دارد که بايد در يک مجلس بالاتر درباره آن تصميم‌گيري شود.
49	يک مجلس نمي‌تواند همه کارهاي خود و ديگران را انجام بدهد.
50	از سوي ديگر در بسياري از موارد با شوراي نگهبان اختلاف وجود دارد.
51	به همين دليل به يک مجلس سنا نياز داريم که از سناتورهايي تشکيل شود که با تجربه بالاي مديريتي بتوانند براي مجلس محلي تصميم‌گيري کنند و مجلس محلي وارد حوزه‌هاي ديگري شود.
52	اگر به دستورالعمل‌هاي کنوني مجلس دقت کنيم متوجه مي‌شويم اين دستورالعمل‌ها از نظر اجتماعي و حقوقي به چه ميزان با هم متفاوت است.
53	دستورالعمل‌هاي مجلس به شکلي است که يک‌باره از موضوع آب و هوا يا خاک به وضعيت صندوق بازنشستگي کشوري مي‌رسد.
54	در نتيجه تفاوت بين اين دستورالعمل‌ها به دليل آن است که همه امور کشور بايد توسط يک مجلس انجام شود.
55	اين در حالي است که در کشورهاي که دو مجلس وجود دارد امور مختلف سطح‌بندي شده است.
56	اگر نسبت به آينده کشور دغدغه داريم بايد اين جراحي‌هاي بزرگ را انجام بدهيم.
57	به هر حال يک اپليکيشن ساده در تلفن همراه پس از مدتي نياز به، به‌روزرساني پيدا مي‌کند.
58	اين وضعيت نه تنها در مجلس، بلکه بايد در قوه مجريه و قضائيه نيز رخ بدهد.
59	رئيس‌جمهوري که نتواند ساختارها را تغيير دهد، نمي‌تواند مشکلات کشور را حل کند.
60	قرار نيست يک فرد هنگام مديريت خود اقدامات خارق‌العاده‌اي از خود نشان بدهد.
61	ممکن است برخي مديران نسبت به برخي ديگر باهوش‌تر باشند و از توانمندي بيشتري برخوردار باشند، اما تغييرات تنها ظاهري و شکلي خواهد بود.
62	در حالي که هنوز مجلس يازدهم به صورت رسمي تشکيل نشده اما برخي از نمايندگان اين مجلس طرح لغو مصوبه مجلس دهم درباره حذف چهار صفر از پول ملي را مطرح کرده‌اند.
63	آيا اين رويکرد به معناي آغاز تقابل با مصوبات مجلس دهم نيست؟عملکرد مجلس يازدهم به خود نمايندگان بستگي دارد.
64	اگر قرار است نمايندگان مجلس آينده خود را در روزمرگي و کشمکش‌هاي سياسي خلاصه کنند نمي‌توان نسبت به حل مشکلات جامعه خوش‌بين بود و ممکن است چالش‌هاي جديدي نيز رخ دهد.
65	اينکه نمايندگان مجلس يازدهم به دنبال آن باشند که در مجلس دهم چه گذشته و چه لوايحي تصويب شده است تا آنها را لغو کنند بيشتر جنبه خبرسازي و روزمرگي دارد و نتيجه‌اي براي کشور به همراه نخواهد داشت.
66	نمايندگان جديد بايد اين نکته را در نظر داشته باشند که خيلي زود دير خواهد شد و خيلي زود بايد درباره عملکرد خود به مردم گزارش بدهند.
67	نکته مهم اينکه همواره دولت‌ها به دنبال آن بوده‌اند که نقايص خود را به پاي مجلسي بگذارند که با آنها مخالفت مي‌کرده است.
68	تجربه تاريخي به خوبي اين نکته را اثبات کرده است.
69	اين احتمال وجود دارد که دولت آقاي روحاني پس از مدتي عنوان کند ما قصد داشتيم اقدامات مهمي انجام بدهيم اما نمايندگان مجلس اجازه ندادند.
70	نمايندگاني که به دنبال لغو مصوبه مجلس دهم درباره حذف چهار صفر از پول ملي هستند گمان مي‌کنند اگر اين مصوبه را تغيير بدهند در کشور تغييرات بزرگي رخ خواهد داد و همه چيز در مسير صحيح قرار مي‌گيرد.
71	اين در حالي است که اين ديدگاه صحيح نيست.
72	صداي طبل تا يک زمان خوش است اما پس از مدتي شکل گوش‌خراشي به خود مي‌گيرد.
73	در نتيجه لغو مصوبه مجلس دهم درباره حذف چهار صفر از پول ملي کار بسيار اشتباهي است که مجلس يازدهم به دنبال آن است.
74	اين‌گونه اقدامات اين بهانه را در اختيار دولت قرار مي‌دهد که بعدها عنوان کند ما قصد داشتيم طرح‌هاي مهمي اجرا کنيم اما مجلس مانع ايجاد کرد.
75	مجلس يازدهم زماني مي‌تواند مصوبات مجلس دهم را تغيير بدهد يا اصلاح کند که براي آنها جايگزين داشته باشد.
76	سوال بنده از افرادي که به دنبال تغيير اين مصوبه هستند آن است که طرح جايگزين شما براي اين طرح چيست؟ آيا نمايندگان مجلس يازدهم يک پکيج راهبردي و موثر براي حل مشکلات اقتصادي کشور دارند که دست به چنين اقداماتي مي‌زنند.
77	به نظر مي‌رسد مجلس يازدهم به جاي اينکه رويکرد ايجابي داشته باشد از ابتدا رويکرد سلبي در پيش گرفته است.
78	آيا اين رويکرد سلبي و راديکال در آينده نيز ادامه خواهد داشت؟صرف مخالفت با طرح‌هاي مجلس گذشته مشکلات مردم و کشور را حل نمي‌کند؛ بلکه ممکن است مشکلات جديدي نيز به وجود بياورد.
79	منطق بايد بر پارلمان کشور حاکم باشد، نه هياهو و جنجال‌هاي سياسي.
80	بنده از سر دلسوزي اين مطلب را عنوان مي‌کنم.
81	برخي گمان مي‌کنند اگر مجلس يازدهم عملکرد موفقي نداشته باشد به سود آنهاست.
82	اين در حالي است که اين ديدگاه اشتباه است.
83	مجلس موفق مي‌تواند بسياري از مشکلات جامعه را کاهش بدهد.
84	در نتيجه بايد از مجلس براي اقدامات اصولي و منطقي که در راستاي منافع ملي است، حمايت کرد.
85	چرا زماني که کميسيون اقتصادي مجلس يازدهم شکل نگرفته اين نمايندگان به دنبال چنين طرح‌هايي هستند؟ اين نوع رفتار تندروي است.
86	معتقدم اگر اين رويکرد در آينده نيز ادامه داشته باشد در نهايت نتيجه‌اي جز خسران در پيش نخواهد بود.
87	شيوه‌هاي سلبي و بگير و ببند تا يک زمان محدود پاسخ مي‌دهد اما پس از مدتي کارکرد خود را از دست مي‌دهد.
88	اقدامات مجلس بايد ايجابي باشد.
89	پليس به جاي اينکه تنها به فکر مچ‌گيري باشد بايد از يک زمان به بعد به سمت اقدامات ارشادي برود.
90	اين در حالي است که رويکرد نمايندگان مجلس يازدهم سلبي است و رويه ارشادي و ايجابي ندارد.
91	با توجه به رويکرد نهادهاي نظارتي در انتخابات مجلس و فاصله‌گيري جريان اصلاحات و اعتدال از قدرت آيا زمينه ايجاد فاصله بيشتر بين جريان اعتدال و قدرت در مجلس يازدهم وجود دارد؟واقعيت اين است که مشارکت‌ها، گفتمان‌ها و گفت‌وگو‌ها به حداقل رسيده است، به همين دليل از جايي دستور صادر شده و ديگران آن را انجام مي‌دهند.
92	نمونه بارز آن ممانعت از حذف چهار صفر از پول ملي است.
93	گويي عده‌اي در اتاقي دور هم جمع شده و به اين تصميم رسيده‌اند و پس از آن اقدام کرده‌اند.
94	اين در حالي است که ميزان تضارب آرا و گفت‌وگو در کشور به حدقل ممکن رسيده است.
95	اين رويکرد خوب نيست و خطرناک است.
96	اين وضعيت به معناي کاناليزه شدن افکار است.
97	در چنين شرايطي ما نمي‌توانيم از حداکثر پتانسيل فکري و اجرايي کشور استفاده کنيم.
98	نمايندگان مجلس سرباز نيستند که از کسي دستور بگيرند؛ بلکه قرار است هر کدام از آنها نقش يک ژنرال را بازي کنند.
99	قرار است 290 نفر ژنرال در ستاد فرماندهي کشور براي توسعه و پيشرفت کشور و تعالي زندگي مردم ريل‌گذاري کنند.
100	به همين دليل اگر قرار است نقش ژنرال را به نقش سرباز تقليل بدهند با چالش‌هاي جدي مواجه خواهند شد.
