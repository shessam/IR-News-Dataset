asriran_1_data###آغاز ثبت نام مسکن ملی در ۱۷ استان از فردا/ شروط جدیدی اضافه شد###https://www.asriran.com/fa/news/717754/آغاز-ثبت-نام-مسکن-ملی-در-۱۷-استان-از-فردا-شروط-جدیدی-اضافه-شد###['اقتصادی']###2020-03-08 17:26:00###۷۱۷۷۵۴###['مسکن', 'دولت']
10@@@11
1	نوبت دوم از مرحله دوم ثبت نام طرح اقدام ملی مسکن در حالی از روز دوشنبه در ۱۷ استان آغاز می شود که وزارت راه و شهرسازی شروط جدیدی به این طرح اضافه کرده است.
2	به گزارش ایسنا، مرحله دوم طرح اقدام ملی مسکن از روز شنبه ۱۷ اسفند ماه در پنج استان البرز، اصفهان، آذربایجان شرقی، آذربایجان غربی و اردبیل آغاز شد که تا ساعت ۲۴ امروز به اتمام می‌رسد.
3	از ۱۰ صبح فردا دوشنبه ۱۹ اسفند ماه نیز نام نویسی در ۱۷ استان ایلام، چهارمحال و بختیاری، خراسان جنوبی، خراسان شمالی، زنجان، قزوین، کرمان، کرمانشاه، کهگیلویه و بویراحمد، کردستان، یزد، لرستان، هرمزگان، همدان، مازندران، گیلان و گلستان آغاز می‌شود تا ساعت ۲۴ سه شنبه ۲۰ اسفند ماه ادامه خواهد داشت.
4	متقاضیان برای ثبت نام باید به سامانه tem.
5	mrud.
6	ir مراجعه کنند.
7	در این مرحله از نام نویسی مکانیزم تغییر کرده و مثل مرحله اول که ثبت نام بر اساس ظرفیت بود آن گونه نیست.
8	مطابق اعلام وزارت راه و شهرسازی تمامی افراد فرصت دارند ظرف دو روز در استان مورد نظر خود ثبت نام کنند.
9	سپس از بین افرادی که شروط پنج گانه از جمله عدم استفاده از تسهیلات دولتی در بخش مسکن، عدم استفاده از امتیاز زمین یا مسکن دولتی بعد از انقلاب و نداشتن مالکیت مسکونی از سال ۱۳۸۴ به بعد را دارا هستند قرعه‌کشی به عمل می‌آید.
10	به نظر می‌رسد تغییر رویکرد و همچنین کثرت متقاضیان، مسئولان را بر آن داشته تا شروط جدیدی را برای فرایند قرعه کشی اضافه کنند؛ چراکه در فراخوان جدید وزارت راه و شهرسازی عنوان شده است که بر اساس تعداد افراد تحت تکفل، سن سرپرست خانوار، مدت زمان ازدواج و غیره.
11	‌ اولویت بندی و انتخاب صورت می گیرد.
12	در اطلاعیه وزارت راه و شهرسازی آمده است: پس از اتمام زمان ثبت‌نام و پایان پالایش متقاضیان بر اساس شرایط استفاده از طرح، متقاضیان نهائی با لحاظ شاخص‌هائی همچون تعداد افراد تحت تکفل، سن سرپرست خانوار، مدت زمان ازدواج و غیره.
13	، اولویت بندی و انتخاب می‌شوند.
14	این اطلاعیه خاطرنشان کرده است که افرادی که در مرحله اول، ثبت نام نموده و به عنوان متقاضی اولیه پیامک احراز شرایط را دریافت کرده اند چنانچه در بازه زمانی اعلام شده، انصراف خود را در سامانه ثبت کرده باشند، می توانند در این مرحله ثبت نام کنند.
15	همچنین، متقاضیان که نسبت به عدم احزار شرایط در مرحله اول ثبت نام اعتراض کردند، چنانچه حائز شرایط تشخیص داده شوند، نیازی به ثبت نام مجدد نداشته و در فرایند قبلی ثبت نام طرح اقدام ملی مسکن قرار می‌گیرند.
16	این اطلاعیه تصریح کرده است: در شهرهائی که در مرحله اول و دوم ثبت نام قرار نداشته اند، در صورت تامین زمین در مراحل بعدی در این شهرها نیز ثبت نام انجام می‌شود.
17	اسامی شهرهای ۱۷ استان اعلام شده به شرح زیر است:استان ایلام شهرهای ایلام، دهلران، سرابله، آبدانان، ارکواز، لوماراستان چهارمحال و بختیاری شهرهای شهرکرد، بروجن، فارسان، گندمان، فرادبنه، هفشجان، اردل، چلگرد، شلمزار، گهرو، بناستان خراسان جنوبی شهرهای قائن، فردوس، طبس مسینا، اسدیه، سربیشه، مود، اسفدن، خضری دشت بیاض، نیمبلوک، شوسف، نهبندان، سرایان، آیسک، سه قلعه، اسلامیه، بشرویه، حاجی آباد، زهان، خوسف، عشق آباد، طبساستان خراسان شمالی شهرهای بجنورد، اسفراین، صفی آباد، سنخواست، شوقان، جاجرم، تیتکانلو، ایور، گرمه، درقاستان زنجان شهرهای زنجان، خرمدره، صایین قلعه، هیدج، گرماب، زرین رود، سهرود، سجاس، زرین آباد، چورزق، ماه نشان، سلطانیهاستان قزوین شهرهای محمدیه و بویین زهرااستان کرمان شهرهای سیرجان، بم، شهداد، اندوهجرد، ماهان، باغین، چترود، رابراستان کرمانشاه شهرهای کرمانشاه، اسلام آباد غرب، سنقر، جوانرود، قصرشیرین، گیلانغرب، پاوه، روانسراستان کهگیلویه و بویراحمد شهرهای دوگنبدان، سی سخت و چراماستان کردستان شهرهای سنندج، سقز، مریوان، قروه، کامیاران، سریش آباداستان یزد شهرهای یزد، میبد، اردکان، بافق، مهریز، احمدآباد، ابرکوه، تفت، شاهدیه، زارچ، مهردشت، اشکذر، هرات، مروست، بهاباداستان لرستان شهرهای خرم آباد، بروجرد، دورود، الیگودرز، نورآباد، ازنااستان هرمزگان شهرهای بندرعباس، میناب، بندرلنگه، چارک، کنگ، بندرجاسک، حاجی آباد، بستک، خمیر، پارسیان، سیریکاستان همدان شهرهای همدان، ملایر، نهاوند، اسدآباد، تویسرکان، بهار، سرکان، گیان، جورقان، کبودرآهنگاستان مازندران شهرهای ساری، آمل، بابل، قائم شهر، بهشهر، بابلسر، نکا، چالوس، فریدونکنار، رامسر، جویبار، امامزاده عبدالله، کیاسر، پل سفید، بلده، رویان، سرخرود، مرزن آباد، عباس آباد، کلارآباد، کیاکلا، شیرگاه، کلاردشتاستان گیلان شهرهای رشت، بندرانزلی، رودسر، صومعه سرا، لنگرود، تالش، کیاشهر، منجیل، مرجقل، شفت، شاندرمن، ماسالاستان گلستان شهرهای گرگان، گنبدکاووس، بندرترکمن، علی آباد، آزادشهر، کردکوی، کلاله، آق قلا، مراوه
