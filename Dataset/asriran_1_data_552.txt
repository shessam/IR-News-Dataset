asriran_1_data###بودن، بهْ از نبود شدن، خاصه در بهار!###https://www.asriran.com/fa/news/715954/بودن-بهْ-از-نبود-شدن-خاصه-در-بهار###['اجتماعی ']###2020-02-27 11:53:00###۷۱۵۹۵۴###['کرونا', 'نوروز']
14
1	این روزها که کرونا مثل گرگی گرسنه به دل گله زده است برخی نگران از دست رفتن سنت‌هایی مثل عید و دیدوبازدید هستند.
2	باید به این افراد گفت که کرونا سنت‌ها را هدف قرار نداده است او در کمین سلامت جامعه است.
3	واقعا مسئله ساده است.
4	کرونا ویروسی جان سخت است که در فضای باز تا حدود 9 روز زنده می‌ماند.
5	این یعنی ممکن است از طریق دست دادن و یا روبوسی کردن به سرعت دچار کرونا شویم.
6	این که عید را برای یک سال تعطیل کنیم و رسوم دیرین ایرانیان را اجرا نکنیم، به جایی بر نمی‌خورد اما اگر بخش اعظمی از مردم ایران دچار این بیماری شود، کشور با مشکلات فراوانی روبرو خواهد شد و زندگی ایرانی‌ها در خطر خواهد افتاد.
7	به قول شاملو:«بودن، بهْ از نبود شدن، خاصه در بهار!»می‌شود به راحتی از طریق شبکه‌های اجتماعی با اقوام و دوستان در ارتباط بود.
8	به فامیل و دوستان نشان بدهیم که ما نگران سلامتی آنها هستیم.
9	نگران آینده آنها.
10	اینکه به آنها سر نمی‌زنیم به خاطر این است که زندگی‌شان را درگیر کرونا نکنیم.
11	در ایام کرونا به یکدیگر سر نمی‌زنیم چون همدیگر را دوست داریم.
12	فکر می‌کنم می‌شود با قاطعیت گفت، جدی نگرفتن کرونا و عادی زندگی کردن در شرایط غیر عادی جامعه، نشان از دوست نداشتن خانواده و اهمیت نداشتن جامعه برای آنهایی است که فکر می‌کنند کرونا یک شوخی است.
13	شاید یک سهل‌انگاری و عدم رعایت بهداشت عمومی باعث شود تا یک عمر پشیمان شویم.
14	می‌خواهم حتی یک گام به جلو بروم و بگویم با کسانی که در روزهای کرونا، بهداشت فردی و جمعی را رعایت نمی‌کنند، قطع رابطه کنید.
15	کسی که برای سلامت خودش، خانواده‌اش و جامعه اهمیتی قائل نیست، قابل اعتماد نیست و نمی‌شود به روی او حساب کرد.
16	واقعا کسی که به فکر خود نیست، به فکر شما خواهد بود؟ قطعا نه.
17	چنین آدمی اگر فامیل است باید با او در حد یک سلام و علیک رفتار کرد و اگر دوست است دورش را خط کشید.
18	به همین راحتی.
19	در این روزها باید تعارف را کنار گذاشت و با مردم صریح حرف زد.
20	من به شما دست نمی‌دهم چون نگران سلامت شما هستم.
21	پدر بزرگ و مادربزرگ عزیز این هفته به دیدار شما نمی‌آیم، چون دوست ندارم عزیزترین آدم‌های زندگی‌ام درگیر بیماری کرونا شوند.
22	یکی از دلایل تعطیلی دانشگاه‌ها، مدارس و شهرها این است که ویروس همه‌گیر نشود.
23	همین الان در چند روز این ویروس از قم به بسیاری از شهرهای ایران انتقال پیدا کرد و دیدید که در عرض یک ماه تقریبا تمام جهان را درگیر خود کرد.
24	رعایت سنت‌ها به ویژه سنت نوروز کاری خوب و پسندیده است و همیشه باید آنها را زنده نگه داریم اما وقتی بحث سلامت جامعه در میان است می‌شود برای یک سال از آن چشم پوشی کرد.
