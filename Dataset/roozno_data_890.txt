roozno_data###جهانگیری: ۱۰۰ هزار میلیارد تومان اعتبار دولتی برای مبارزه با کرونا اختصاص یافت###http://roozno.com//fa/news/421098/جهانگیری-۱۰۰-هزار-میلیارد-تومان-اعتبار-دولتی-برای-مبارزه-با-کرونا-اختصاص-یافت###[]###2020-04-08 12:46:00###۴۲۱۰۹۸###['جهانگیری', 'کرونا']
1
1	معاون اول رییس جمهور تاکید کرد: یکی از کارهای مهم دولت این بود که تاب آوری مردم در این ایام افزایش دهد که براساس آن تصمیات اقتصادی خوبی گرفته شد و بیش از ۱۰۰ هزار میلیارد تومان تسهیلات و اعتبارات دولتی تامین شد که به این بخش اختصاص پیدا کند.
2	به گزارش روز نو :اسحاق جهانگیری روز چهارشنبه در جلسه رای اعتماد وزیر پیشنهادی وزارت جهاد کشاورزی افزود: از مجلس شورای اسلامی که در این مقطع بسیار حساس کشور جلسات علنی خود را برگزار کرد و به مساله رای اعتماد به یکی از مهمترین وزرای کابینه پرداخت تشکر می‌کنم.
3	وی ادامه داد: سال ۱۳۹۹ و عید نوروز و امروز در آستانه میلاد با سعادت منجی عالم بشریت امام زمان عج هستیم خدمت همه ملت ایران و نمایندگان تبریک می‌گویم.
4	امیدوارم که خداوند این توفیق عنایت کند که بتوانیم بر مشکلات پیش روی کشور در بخش‌های مختلف غلبه پیدا کنیم و مردم ایران که امروز گرفتار بیماری و ویروس کرونا هستند سریعا از این ویروس منحوس نجات پیدا کنند و خداوند به همه شفای عاجل عنایت کند.
5	جهانگیری با بیان این که سال ۱۳۹۸ سال بسیارسختی پشت سر گذاشتیم، گفت: گرفتاری‌های متعددی برای ایران پیش آمد که به فضل الهی توانستیم این سال را با خوبی پشت سر بگذاریم.
6	تعداد زیادی از استان‌های ما گرفتار سیل شدند که به فضل الهی امروز می توانیم بگویم بخش قابل توجهی که خسارت وارد شد باسازی شد و بقیه در آینده نزدیک تکمیل خواهد شد.
7	معاون اول رییس جمهور در ادامه به مساله ترور سردار سلیمانی اشاره کرد و گفت: این ترور یک حادثه بسیار تلخ و یک جنایت ضد انسانی بود که ‌آمریکایی‌ها انجام دادند و قلب ملت ایران و آزادی خواهان داغدار کردن و به فضل الهی خون پاک این شهید همه مردم را در سراسر ایران گردهم جمع کرد و تشییع بسیار با شکوهی که در شهرهای مختلف اتفاق افتاد به آمریکایی‌ها این درس را داد که با ملت ایران باید طور دیگری رفتار کند.
8	وی افزود: حادثه تلخ هواپیمای اوکراینی و شهادت جمعی از هموطنان و دیگر مسافرین و نهایتا بیماری ویروس کرونا که در پایان سال آغاز شد و هنوز گرفتار آن هستم.
9	جهانگیری خطاب به نمایندگان گفت: ستاد مقابله با کرونا که به تصویب شورای عالی امنیت ملی شکل گرفته و با ریاست رییس جمهور به طور مرتب تشکیل می شود بر آن است که در مقابله با ویروس کرونا را با حداقل ضایعات عبور دهیم.
10	باید تبعات کرونا را جدی بگیریم.
11	کرونا به عنوان یک ویروس عالمگیر و نوظهور نیازمند بررسی های متعدد است و تبعات اقتصادی، سیاسی، اجتماعی در سطح جهانی به دنبال خود خواهد داشت و ما به مجلس شورای اسلامی و دولت و همه دانشگاهیان و نخبگان کشور باید وقت بگذاریم راجع تبعات آن برنامه ریزی کنیم.
12	معاون اول رییس جمهور تاکید کرد: یکی از کارهای مهم دولت در دستور کار قرار دادن تاب آوری مردم در این ایام افزایش دهد که براساس آن تصمیات اقتصادی خوبی گرفته شد و بیش از ۱۰۰ هزار میلیارد تومان تسهیلات و اعتبارات دولتی تامین شد که به این بخش اختصاص پیدا کند.
