roozno_data###مجلس یازدهم ایده‌ آل نخواهد بود/ مجلس یازدهم نماینده همه اقشار جامعه نیست###http://roozno.com//fa/news/414730/مجلس-یازدهم-ایده‌-آل-نخواهد-بود-مجلس-یازدهم-نماینده-همه-اقشار-جامعه-نیست###[]###2020-02-22 08:58:00###۴۱۴۷۳۰###['مجلس یازدهم', 'مطهری']
1
1	نماینده مردم تهران در مجلس گفت: از نظر من مجلس آینده ایده‌آل نخواهد بود چرا که اجازه داده نشد تا گرایش‌های دیگر، نیز شرکت کنند.
2	ب گزارش روز نو :«علی مطهری»، عضو هیات رئیسه مجلس و نماینده مردم تهران، درباره کیفیت مجلس یازدهم گفت: از نظر من مجلس آینده ایده‌آل نخواهد بود چرا که اجازه داده نشد تا گرایش‌های دیگر نیز شرکت کنند، به صورتی که افراد شاخص گرایش‌های دیگر اجازه شرکت در انتخابات را پیدا نکردند.
3	در این شرایط طبیعی است که نمایندگان مجلس یازدهم، نماینده همه اقشار جامعه نخواهند بود ولی باز هم مشارکت بالای مردم می‌تواند، این امر را اصلاح کند.
4	مطهری افزود: افراد خوش‌فکری بین کاندیداها داریم که اگر مردم به این افراد رأی بدهند، انشالله مجلس بهتری خواهیم داشت.
5	نماینده مردم تهران در مجلس، درباره شانس حضور اصلاح‌طلبان در مجلس یازدهم عنوان کرد: پیش بینی مشکل است، نباید بگوییم اصلاح طلب و اصولگرا، باید ببینیم که در مجلس یازدهم افراد آزاده، مستقل و خوش‌فکر چند نفر خواهند بود و آیا این افراد می‌‌توانند، فراکسیونی قوی تشکیل دهند؟ حالا چه اصلاح طلب باشند چه اصولگرا، می‌توانند در مجلس بعدی موثر باشند یا خیر.
