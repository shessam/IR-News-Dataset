asriran_1_data###شمار مبتلایان کانون شیوع کرونا در کره جنوبی صفر شد###https://www.asriran.com/fa/news/722757/شمار-مبتلایان-کانون-شیوع-کرونا-در-کره-جنوبی-صفر-شد###['بین الملل']###2020-04-10 09:15:00###۷۲۲۷۵۷###['کره جنوی', 'کرونا']
4
1	مرکز پیشگیری و کنترل بیماری های کره جنوبی امروز جمعه اعلام کرد برای اولین بار پس از شیوع کرونا در شهر «دایه گو» کانون اصلی آن در جنوب شرق کشور، هیچ کسی در این منطقه به این ویروس مبتلا نشده است.
2	به گزارش ایرنا از یونهاپ، محدودیت ها، آزمایش های گسترده از صدها هزار نفر برای تشخیص کرونا، اجرای طرح فاصله گذاری و الکترونیکی کردن بسیاری از خدمات رفاهی و بهداشتی از علت های پیشگیری از شیوع گسترده ویروس کرونا اعلام شده است.
3	شهر دایه گو واقع در ۳۰۰ کیلومتری جنوب شرق پایتخت کره جنوبی از ماه فوریه به طور جدی شاهد شیوع ویروس کرونا بود این شهر نزدیک به ۲ میلیون و ۵۰۰ هزار نفر جمعیت دارد اولین موارد ابتلای خوشه ای آن از یک کلیسا و پس از فعالیت های مذهبی شیوع پیدا کرد و به دنبال آن هزاران نفر راهی بیمارستان ها شدند.
4	مسئولان می گویند برای نخستین بار از اواخر ماه فوریه تا روز جمعه این هفته، هیچکسی به بیماری کرونا مبتلا نشده و شمار مبتلایان در سراسر کشور هم افت چشمگیری داشته است در «دایه گو» بیش از ۶ هزار و ۸۰۰ مبتلا به کرونا گزارش شد که نزدیک به نیمی از کل مبتلایان ویروس در کره جنوبی است.
5	مرکز پیشگیری و کنترل در کره جنوبی اعلام کرد که در روز جمعه ۲۷ نفر دیگر به کرونا مبتلا شده اند و شمار کل مبتلایان به ۱۰ هزار و ۴۵۰ نفر رسیده و از میان آنها ۷ هزار و ۱۱۷ نفر درمان شده اند و ۲۰۸ نفر فوت کرده اند.
6	همزمان انتخابات پارلمانی زودرس نیز در کره جنوبی شروع شده است حتی برای بیماران مبتلا به کرونا هم صندوق هایی در مکان های خاص تعیین شده است تا رای خود را به صندوق بیندازند ۱۵ آوریل (۲۷ فروردین ۱۳۹۹) روز اصلی انتخابات است اما دولت با امید به اینکه مردم دیگر مجبور به تجمع در مقابل صندوق ها نشوند این انخابات را زودتر آغاز کرده است.
7	همه مردم در مقابل صندوق های رای گیری باید ماسک بزنند از ضدعفونی ها در محل استفاده کنند و دستکش به دست داشته باشند.
8	نزدیک به ۴۶ هزار نفر هنوز در کره جنوبی در قرنطینه هستند ابراز امیدواری شده است تا قبل از ساعت ‌۱۸ روز ۱۵ آوریل که رای گیری پایان می یابد آنها نیز موفق به رای دادن شوند.
9	از ژاپن هم خبر می رسد که منطقه کیوتو خواستار اعلام وضعیت اضطراری است این یکی از مناطق توریستی ژاپن محسوب می شود بعد از اعلام وضعیت اضطراری در توکیو، اوزاکا و پنج ناحیه دیگر در ژاپن، شمار بیشتری از مناطق در این کشور خواهان اتخاذ چنین تدابیری هستند.
