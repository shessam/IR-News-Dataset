asriran_1_data###سرمربیگری اسکوچیچ در تیم ملی فوتبال ایران قطعی شد/ معرفی رسمی، ظرف امروز و فردا###https://www.asriran.com/fa/news/712470/سرمربیگری-اسکوچیچ-در-تیم-ملی-فوتبال-ایران-قطعی-شد-معرفی-رسمی-ظرف-امروز-و-فردا###['ورزشی']###2020-02-06 10:14:00###۷۱۲۴۷۰###['اسکوچیچ', 'تیم ملی']
8
1	مسئولان فدراسیون فوتبال در جمع‌بندی نهایی برای انتخاب سرمربی به دراگان اسکوچیچ رسیدند تا این مربی هدایت تیم ملی را برعهده بگیرد.
2	به گزارش تسنیم، دراگان اسکوچیچ که پیش از این به صورت غیر رسمی از گزینه‌های سرمربیگری تیم ملی فوتبال به شمار می‌رفت، به زودی به صورت رسمی به عنوان سرمربی تیم ملی معرفی می‌شود.
3	مذاکرات با این مربی کروات از مدت‌ها قبل صورت گرفته بود و همزمان با گزینه‌های دیگر فدراسیون فوتبال با این مربی نیز مذاکراتی را انجام داد.
4	با این حال پس از منتفی شدن حضور امیر قلعه‌نویی در تیم ملی مذاکره با اسکوچیچ جدی‌تر شد و این مربی به عنوان سرمربی تیم ملی انتخاب شده است.
5	پیش‌نویس قرارداد اسکوچیچ آماده شده و طرفین در خصوص آخرین موارد به بحث و گفت‌وگو می‌پردازند و قرارداد نهایی نیز به زودی به امضا می‌رسد.
6	اگر مشکل خاصی وجود نداشته باشد، سرمربیگری اسکوچیچ تا 24 ساعت آینده به صورت رسمی از سوی فدراسیون فوتبال اعلام خواهد شد.
7	پیش از فسخ قرارداد اسکوچیچ با صنعت نفت آبادان صحبت‌هایی درباره انتخاب وحید هاشمیان به عنوان سرمربی تیم ملی مطرح شده بود اما در نهایت مسئولان فدراسیون فوتبال در مورد حضور اسکوچیچ به جمع‌بندی نهایی رسیدند.
8	این مربی 52 ساله سابقه هدایت تیم‌های ملوان، فولاد، خونه‌به‌خونه و صنعت نفت آبادان را در فوتبال ایران دارد.
9	تیم ملی فوتبال ایران روزهای 7 و 12 فروردین 99 در چارچوب مسابقات مرحله مقدماتی جام جهانی 2022 قطر به ترتیب میزبان هنگ‌کنگ و کامبوج خواهد بود.
