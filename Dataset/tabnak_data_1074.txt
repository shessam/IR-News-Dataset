tabnak_data###تولسی گابارد از ادامه مناظرات انتخاباتی آمریکا حذف شد###https://www.tabnak.ir/fa/news/964317/تولسی-گابارد-از-ادامه-مناظرات-انتخاباتی-آمریکا-حذف-شد###[]###2020-03-07 16:32:00###۹۶۴۳۱۷###['آمریکا', 'انتخابات', 'تولسی گابارد']
1
1	تنها ۲ نامزد اصلی در دور بعدی مناظرات انتخاباتی حزب دموکرات که در آریزونا برگزار می‌شود، حضور خواهند داشت و طبق قوانین جدید نامزد سوم که ضعیف ظاهر شده؛ حذف خواهد شد.
2	به گزارش خبرگزاری مهر به نقل از هیل، کمیته ملی حزب دموکرات آمریکا معیارهای جدیدی را برای مناظرات انتخاباتی اعلام کرده که طبق آنها، تولسی گابارد نماینده ایالت هاوائی و از نامزدهای این حزب در رقبات ریاست جمهوری ۲۰۲۰، از مناظره بعدی که در ایالت آریزونا برگزار می‌شود؛ باز خواهد ماند.
3	طبق قوانین جدید، هر یک از نامزدهای دموکرات برای تداوم حضور در مناظره انتخاباتی باید تا روز ۱۵ مارس (۲۵ اسفند)، دست‌کم حمایت ۲۰ درصد از موکلین انتخاباتی را کسب کرده باشد که تحقق این امر برای گابارد جوان ممکن نیست.
4	به این ترتیب، «برنی سندرز» سوسیالیست و «جو بایدن» که سابقه معاونت ریاست جمهوری در دوره اوباما را دارد؛ تنها کسانی هستند که به مناظره شهر «فینیکس» آریزونا راه پیدا می‌کنند.
5	گفتنی است روز سه‌شنبه نیز ۶ ایالت آمریکا همزمان انتخابات مقدماتی حزب دموکرات را برگزار می‌کنند حال آنکه انتظار نمی‌رود گابارد بازهم شانسی برای جلب موکلین انتخابتی داشته باشد.
6	او اکنون تنها حمایت ۲ موکل از مجموع یک هزار و ۹۹۱ موکل را دارد.
