roozno_data###كنار رفتن احمدی‌نژادی‌ها با هدف‌ حذف قاليباف###http://roozno.com//fa/news/428001/كنار-رفتن-احمدی‌نژادی‌ها-با-هدف‌-حذف-قاليباف###[]###2020-05-23 10:03:00###۴۲۸۰۰۱###['احمدی نژادی ها', 'حذف قالیباف']
1@@@2
1	پنجشنبه‌اي که گذشت بالاخره از نامزدهاي رقابت براي کسب کرسي‌هاي رياست و نايب رئيسي مجلس رونمايي شد و قاليباف، حاجي‌بابايي، نيکزاد، حسيني و ميرسليم اعلام آمادگي کردند اما روز گذشته با اعلام انصراف ناگهاني احمدي‌نژادي‌ها رقابت در ميان اصولگرايان تغيير کرد و حال قاليباف، حاجي‌بابايي و ميرسليم باهم رقابت خواهند کرد.
2	همچنين قاضي‌زاده هاشمي، زاهدي، ميرتاج‌الديني، مصري، نادران، منادي، تقوي و فرهنگي نيز براي کرسي‌هاي نواب رئيس تلاش مي‌کنند بايد ديد در آغازين روزهاي مجلس که دور هم نيست هماي سعادت بر شانه کدام يک از اصولگرايان خواهد نشست.
3	سناريوهاي 4گانه براي رياستبه گزارش روز نو :از مدت‌ها قبل قابل پيش‌بيني بود که رقابت بر سر رياست مجلس يازدهم چگونه خواهد بود و کدام گروه‌هاي اصولگرايي بر سر کرسي رئيس به رقابت خواهند پرداخت.
4	محمدباقر قاليباف که حتي پيش از انتخابات نيز خود را براي رياست آماه مي‌کرد و در اين بين افرادي همچون مصطفي ميرسليم، عليرضا زاکاني و حجت‌الاسلام آقاتهراني نيز در زمره کساني بودند که نامشان در فهرست داعيه‌داران رياست قوه مقننه به چشم مي‌خورد.
5	در نگاه اوليه رقابت ميان طيف جوانان انقلابي با محوريت قاليباف، موتلفه با محوريت ميرسليم و جبهه پايداري با محوريت آقاتهراني دنبال مي‌شد اما پس از گذشت چندي شرايط تغيير کرد و زمين بازي به گونه ديگري شد به نحوي که با اعلام موجوديت فراکسيون کارگزاران دولت‌هاي نهم و دهم احمدي‌نژاد و يارانش عملا وارد صحنه رقابت براي رياست شدند و با معرفي سيدشمس‌الدين حسيني و علي نيکزاد مثلث داعيه‌داران رياست تبديل به مربع و چهار ضلع اصلي هماوردي اصولگرايان تشکيل شد.
6	اين در حالي است که شرط عدم کانديداتوري رئيس در انتخابات 0041 برخي از اين چهره‌ها را با ترديد روبه‌رو کرد اما حال اکنون با کناره‌گيري زاکاني از کانديداتوري، احتمال کم راي‌آوري آقاتهراني و کناره‌گيري دقيقه 09 حسيني و نيکزاد در رقابت با سايرين 3 سناريو براي انتخاب رئيس مجلس يازدهم محتمل است.
7	سناريوي نخست ائتلاف بر روي يک نفر؛ اين سناريو که با محوريت قاليباف پيش مي‌رود از اين قرار است که بر اساس ائتلافي که در ليست انتخاباتي اصولگرايان صورت گرفت سر ليست يعني قاليباف رياست را از آن خود کند و ساير کرسي‌ها به تناوب ميان بقيه گروه‌ها تقسيم شوند.
8	سناريو دوم ميدان‌داري سنتي‌هاست که ميرسليم محوريت آن را بر عهده دارد و درصدد است با توجه به عملکرد و سابقه خود و نگاه به بدنه مستقل و سنتي مجلس بتواند اکثريت مجلس را با خود براي رياست همراه کند.
9	سناريوي سوم نيز احتمال راي‌آوري بالاي حاجي‌بابايي است که سابقه رقابت بر سر رياست را دارد؛ با مجلس آشناست و مي‌تواند با تکيه بر راي مستقلين، معدود اصلاح‌طلبان و سنتي‌ها به صندلي رياست برسد.
10	نامزدهاي رياست و نايب رئيسي مشخص شدنديک منتخب مردم تهران در مجلس يازدهم درباره جزئيات جلسه استماعي فراکسيون انقلاب اسلامي که صبح پنجشنبه به‌منظور شنيدن برنامه‌هاي نامزدهاي صندلي رياست مجلس برگزار شد، اظهارداشت: تصميم بر اين شده بود که در دو مرحله بحث رياست مجلس و نواب رئيس را داشته باشيم که مرحله اول پنجشنبه بود و جلسه اصلي که در آن کانديداي نهايي فراکسيون براي رياست و نواب رئيسه مجلس يازدهم مشخص مي‌شود، در هفتم خردادماه خواهد بود.
11	تسنيم نوشت؛ احمد نادري گفت: جلسه پنجشنبه با حضور 62 نفر از نمايندگان مجلس يازدهم که در واقع منتخبان مجامع استاني سراسر کشور بودند، برگزار شد، آقايان قاليباف، حاجي‌بابايي، نيکزاد، حسيني و ميرسليم به‌شکل رسمي نامزدي خود را براي تصدي رياست مجلس يازدهم به فراکسيون انقلاب اسلامي اعلام کردند.
12	دبير کارگروه اجرايي فراکسيون انقلاب اسلامي همچنين در ارتباط با چهره‌هايي که براي تصدي صندلي نواب رئيس مجلس يازدهم خود را کانديدا کرده‌اند، اذعان کرد: براي نواب رئيسه مجلس جديد 8 نفر اعلام کانديداتوري رسمي کردند که عبارتند از: آقايان اميرحسين قاضي‌زاده هاشمي، محمدمهدي زاهدي، محمدرضا ميرتاج‌الديني، مصري، نادران، منادي، تقوي و فرهنگي.
13	منتخب تهران تصريح کرد: قاعدتاً کساني ديگر براي اين سمت‌ها مطرح نيستند، چراکه اين اشخاصي که نامشان اعلام شد مدتي است در حال رايزني با ديگر منتخبان مجلس يازدهم و اعلام برنامه‌هاي خود هستند، بنابراين تا آنجا که بنده اطلاع دارم شخصي ديگر براي تصدي رياست و نواب رئيس مطرح نيست.
14	انصراف احمدي‌نژادي‌هاعلي نيکزاد و سيد‌شمس‌الدين حسيني منتخبان مردم اردبيل و تنکابن در مجلس يازدهم از نامزدي براي رياست مجلس دوره يازدهم کناره‌گيري کردند.
15	بر پايه اين خبر، علي نيکزاد و سيدشمس‌الدين حسيني روز پنجشنبه 1 خردادماه در جلسه فراکسيون مردمي انقلاب اسلامي حضور داشته و براي رياست مجلس نامزد شده بودند ولي نهايتا نامبردگان اعلام کردند براي تصدي اين کرسي نامزد نخواهند شد.
