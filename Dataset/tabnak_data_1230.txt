tabnak_data###نتانیاهو و گانتس به دنبال تشکیل کابینه اضطراری مشترک###https://www.tabnak.ir/fa/news/965559/نتانیاهو-و-گانتس-به-دنبال-تشکیل-کابینه-اضطراری-مشترک###[]###2020-03-13 16:32:00###۹۶۵۵۵۹###['نتانیاهو', 'گانتس', 'اسرائیل']
1
1	نخست وزیر رژیم صهیونیستی خواستار تشکیل فوری دولت فوق‌العاده متحد و فراگیر با هدف مقابله با شیوع ویروس کرونا شد.
2	به گزارش ایسنا، به نقل از سایت اسکای‌نیوز، بنیامین نتانیاهو، نخست وزیر رژیم صهیونیستی در گفت‌وگوی تلویزیونی اعلام کرد، برای نجات جان شهروندان باید دولت تشکیل شود.
3	وی خواستار تشکیل دولت فوق‌العاده برای مدت زمانی مشخص شد و افزود، باید در این شرایط سیاست را کنار گذاشت و در آینده به آن پرداخت.
4	گانتس نیز با بررسی این درخواست با تشکیل دولت فوق‌العاده موافقت کرد و در بیانیه‌ای گفت، با توجه به اوضاع کنونی، ائتلافش آماده رایزنی پیرامون تشکیل دولت فوق‌العاده فراگیر متشکل از نمایندگان همه طرف‌ها است.
5	روون ریولین، رئیس رژیم صهیونیستی هم که مکلف به انتخاب نتانیاهو یا گانتس برای تشکیل دولت پیش از ۱۷ مارس است، پس از دیدار با نتانیاهو اعلام کرد، با این رایزنی‌ها موافق است.
6	وزارت بهداشت رژیم صهیونیستی اخیرا اعلام کرد، شمار مبتلایان به ویروس کرونا در اراضی اشغالی ۱26 تن است و در حال حاضر بیش از ۳۲ هزار تن قرنطینه شدند.
7	براساس نتایج مقدماتی انتخابات پارلمانی که دوم مارس برگزار شد، بنیامین نتانیاهو، نخست وزیر رژیم صهیونیستی با اختلاف بسیار کمی پیروز شد اما نتوانست به حمایت ائتلافی متشکل از ۶۱ عضو دست یابد و دولت تشکیل دهد.
