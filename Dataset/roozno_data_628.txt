roozno_data###تاخت و تاز "کرونا" در میان سردرگمی مردم: مسئولین محترم لطفا تکلیف را روشن کنید!###http://roozno.com//fa/news/418509/تاخت-و-تاز-کرونا-در-میان-سردرگمی-مردم-مسئولین-محترم-لطفا-تکلیف-را-روشن-کنید###[]###2020-03-15 15:53:00###۴۱۸۵۰۹###['کرونا', 'مسئولین']
1@@@2
1	مخلص کلام آنکه آقایان بزرگوار مسئول که این روزها خالصانه تلاش می کنید ما تعیین تکلیف نمی کنیم چه بکنید و نکنید قرنطینه کنید یا نکنید اما ترو بخدا مردم را از این بلاتکلیفی نجات دهید یک بار برای همیشه به این چند صدایی پایان دهید و تکلیف این کلاف سردرگم قرنطینه، شدنی یا نشدنی بودن آن و معذوریت ها را راست و حسینی با مردم در میان بگذارید، این بلاتکلیفی و شرایط واقعا کمکی به کنترل بحران نمی کند.
2	بسیاری هنوز خطر را جدی نگرفته و می گویند تا تعطیل و قرنطینه نشده به کارهایمان ادامه دهیم این خودش خطر ادامه زنجیره انتقال را بیش از پیش جدی کرده که باید چاره ای برای آن اندیشید.
3	به گزارش روزنو : اگر دیروز به خصوص در ساعات نزدیک به شب برای خرید مایحتاج منزل بیرون رفته باشید احتمالا متوجه شلوغی غیرعادی سوپرمارکت ها، میوه فروشی ها و صف های طولانی و غیر عادی مقابل نانوایی ها شده اید.
4	خود من که برای خرید نان لاجرم مجبور به خروج از منزل شده بودم یکی از همسایگان را دیدم که 15 عدد نان خریده بود و با دیدن من هم با هیجان گفت بدو بخر که امشب می خواد تهران قرنطینه بشه !
5	حالا هرچه که سعی داشتم به او بگویم اصلا قرنطینه به معنای تعطیلی کامل نیست، گوش بنده خدا بدهکار نبود که البته بعد دیدم که خوب حق هم دارد.
6	تاخت و تاز کرونا در میان سردرگمی مردم: مسئولین محترم لطفا تکلیف را روشن کنید!اصلا بعد از خودم پرسیدم اصلا خودت میدانی ماجرا چیست، چه تصمیمی گرفته می شود؟ شب یک مقام مسئول از آغاز روند خلوت سازی شهرها می گوید این حس به مردم القا می شود که خوب احتمالا منع عبور و مرور وضع خواهد شد، صبح روز بعد مقام دیگری از محدودیت های نسبی می گوید یک ساعت بعد موضوع به کلی تکذیب می گردد، 20 دقیقه بعد دوباره اعلام می شود که تصمیمات مهم تا پایان وقت اداری امروز اعلام می شود.
7	متاسفانه با وجود تاکید چند هزار باره مبنی بر اینکه فقط ستاد ملی مبارزه با کرونا مسئول اعلام تصمیمات است، اما هر لحظه نماینده مجلس و فرماندار و استاندار و پزشک اظهار نظر می کند.
8	در این بین بازار شایعات در فضای مجازی هم که ماشاالله داغ تر از همیشه است کاملا مشخص است که مردم به شدت سردرگم هستند بنابراین با این وضعیت نمی توان انتظار کنترل بحران و همکاری از سوی مردم را داشت.
9	خیلی ها این روزها هنوز بحران را جدی نگرفتند و می گویند تا زمانی که تصمیم به تعطیلی شهر گرفته نشود خوب ما هم به فعالیت هایمان ادامه می دهیم!همین دیروز به نظرتان چند نفر ممکن است در صف های متراکم نانوایی ها به کرونا مبتلا شده باشند، دیروز به دوستی گفتم مگر نشنیدی مقامات هرگونه قرنطینه ای را تکذیب کردند که در جواب گفت مگه گرونی بنزین هم تکذیب نمی شد!خوشبختانه فرمان رهبر معظم انقلاب در لزوم اتخاذ تصمیمات صریح و روشن و ساماندهی تصمیمات امیدها را در مورد اتخاذ تصمیمات صریح و روشن زنده کرد، اما با وجود این تاکید همچنان شاهد اظهارات ضد و نقیض از سوی کسانی هستیم که معلوم نیست مسئولیتشان چیست حرفی که می زنند پیشنهاد است یا از چیزی خبر دارند.
10	مخلص کلام آنکه آقایان بزرگوار مسئول که این روزها خالصانه تلاش می کنید ما تعیین تکلیف نمی کنیم چه بکنید و نکنید قرنطینه کنید یا نکنید اما ترو بخدا مردم را از این بلاتکلیفی نجات دهید یک بار برای همیشه به این چند صدایی پایان دهید و تکلیف این کلاف سردرگم قرنطینه، شدنی یا نشدنی بودن آن و معذوریت ها را راست و حسینی با مردم در میان بگذارید، این بلاتکلیفی و شرایط واقعا کمکی به کنترل بحران نمی کند.
11	بسیاری هنوز خطر را جدی نگرفته و می گویند تا تعطیل و قرنطینه نشده به کارهایمان ادامه دهیم این خودش خطر ادامه زنجیره انتقال را بیش از پیش جدی کرده که باید چاره ای برای آن اندیشید.
12	نواندیش
