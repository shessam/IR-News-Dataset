asriran_1_data###نفتکش‌های ایرانی در کارائیب/ وزیر دفاع ونزوئلا: به محض ورود اسکورت‌شان می‌کنیم###https://www.asriran.com/fa/news/729658/نفتکش‌های-ایرانی-در-کارائیب-وزیر-دفاع-ونزوئلا-به-محض-ورود-اسکورت‌شان-می‌کنیم###['سیاست خارجی']###2020-05-21 10:19:00###۷۲۹۶۵۸###['نفتکش های ایرانی', 'ونزوئلا']
16
1	دولت ونزوئلا در بحبوحه تنش لفظی مقامات واشنگتن و تهران درباره (بنزین)ایران به ونزوئلا، اعلام کرده به محض ورود این کشتی‌های ایرانی به منطقه انحصاری – اقتصادی ونزوئلا در دریا، نیروهای دریایی و هوایی ونزوئلا آنها را تا بنادر مقصد اسکورت خواهند کرد.
2	به گزارش به نقل از ، وزیر دفاع ونزوئلا روز چهارشنبه ( دیروز) با اشاره به نزدیک شدن کشتی‌های حامل بنزین ایران به سواحل ونزوئلا، ایالات متحده آمریکا را تهدید کرد به این کشتی‌ها کاری نداشته باشد.
3	وزیر دفاع ونزوئلا با مقایسه محموله سوخت ایران با کمک‌های انساندوستانه که روسیه و چین هم برای کمک به مقابله با بحران کرونا به ونزوئلا ارسال می‌کنند، افزود: نیروی دریایی و هوایی ونزوئلا به محض ورود 5 تانکر ایرانی به منطقه ویژه اقتصادی ونزوئلا آنها را تا بندر (محل پهلوگیری) اسکورت خواهند کرد.
4	"وزیر دفاع ونزوئلا از دولت و ملت ایران به خاطر ارسال این محموله تشکر و قدردانی کرد و افزود با همتای ایرانی خود در این باره در تماس است.
5	از سوی دیگر سفیر ونزوئلا در سازمان ملل هم با هشدار به آمریکا ضمن غیرقانونی دانستن توقیف احتمالی این کشتی‌ها از سوی آمریکا گفته: "ممانعت از رسیدن این کشتی‌ها به مقصد، جنایتی علیه بشریت محسوب می‌شود.
6	"اظهارات این مقام های ونزوئلایی در حالی است که ساعاتی پیش از آن، رهبر اپوزیسیون و رییس جمهوری خواخوانده ونزوئلا که تحت حمایت آمریکاست، با انتقاد از ارسال محموله بنزین ایران به ونزوئلا ، نزدیک شدن کشتی‌های ایرانی به سواحل ونزوئلا را هشداری برای ونزوئلا و آمریکای لاتین توصیف کرده و اقدام دولت "نیکلاس مادورو" برای واردات سوخت از ایران را شاهدی بر سوء مدیریت دولت مادورو دانسته است.
7	او همچنین مدعی شده دولت ونزوئلا بهای سوخت ارسالی ایران را با طلایی که از معادن ثبت نشده در مناطق جنگلی جنوب ونزوئلا استخراج می‌شود، پرداخت می‌کند.
8	ونزوئلا از زمان تحریم‌های گسترده آمریکا و کاهش شدید قیمت نفت در پی بحران کرونا در وضعیت دشواری قرار گرفته و به دلیل تحریم‌ها با مشکل کمبود شدید بنزین مواجه است.
9	این در حالی است که ونزوئلا بیش از 300 میلیارد بشکه ذخیره درجای نفت دارد و صاحب بزرگ‌ترین منابع نفت خام در جهان است.
10	طی هفته‌های گذشته خبرهایی از اعزام واحدهای فنی از ایران برای تعمیر و بازسازی پالایشگاه‌های تولید بنزین ونزوئلا مخابره شده است.
11	خبرگزاری آمریکایی بلومبرگ 3 هفته پیش در گزارشی که بعدها صحت آن از سوی منابع رسمی در ایران تکذیب شد، مدعی شده بود دولت ونزوئلا در ازای همکاری ایران برای بازسازی پالایشگاه‌های این کشور، 9 تن شمش طلا به ارزش 500 میلیون دلار به ایران ارسال کرده است.
12	ایران و ونزوئلا تحت تحریم‌های شدید و گسترده ایالات متحده آمریکا قرار دارند.
13	دولت ترامپ پیشتر نسبت به ورود 5 کشتی نفتکش ایرانی به سواحل ونزوئلا هشدار داده است و به طور تلویحی تهدید کرده با این کشتی‌ها مقابله خواهد کرد.
14	واحدهایی دریایی از آمریکا نیز در حوزه دریای کاراییب حضور دارند و بیم آن می‌رود این واحدها بخواهند برای نفتکش‌های ایرانی ایجاد مزاحمت کرده و آنها را بازرسی و یا توقیف کنند.
15	مقامات ایرانی نیز در پاسخ با اشاره به غیرقانونی بودن تحریم‌های یکجانبه آمریکا علیه ایران و ونزوئلا هر گونه دست درازی آمریکا به کشتی‌های نفتکش ایران را دزدی دریایی و مغایر با حق کشتیرانی در دریاهای آزاد خوانده و تهدید کرده‌اند در صورت هرگونه مداخله ویا توقیف احتمالی این نفتکش‌ها از سوی نیروی دریایی آمریکا، با واکنش قاطع جمهوری اسلامی ایران روبرو خواهند شد.
16	بر اساس تخمین‌ها نفتکش‌های ایرانی تا 2 روز دیگر وارد منطقه انحصاری اقتصادی ونزوئلا (200 مایلی سواحل ونزوئلا) خواهند شد.
17	منطقه انحصاری اقتصادی بخشی از آب‌های سرزمینی و مناطق مجاور هرکشوری محسوب می‌شود که حداکثر تا 200 مایل دریایی از ساحل امتداد داشته و دولت ساحلی در این منطقه دریایی از برخی حقوق حاکمیتی از جمله کشتیرانی، استخراج منابع و غیره.
18	برخوردار است.
