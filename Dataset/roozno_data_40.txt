roozno_data###حجت الاسلام صدیقی: مجلس کنونی نتیجه و ثمره ترسیدن از جنگ بود؛ کسانی که به این مجلس رأی دادند خیری هم دریافت نکردند / مشکلات اقتصادی کشور نتیجه عملکرد همان کسانی است که با شعار آزادی حجاب انتخاب شدند###http://roozno.com//fa/news/412521/حجت-الاسلام-صدیقی-مجلس-کنونی-نتیجه-و-ثمره-ترسیدن-از-جنگ-بود-کسانی-که-به-این-مجلس-رأی-دادند-خیری-هم-دریافت-نکردند-مشکلات-اقتصادی-کشور-نتیجه-عملکرد-همان-کسانی-است-که-با-شعار-آزادی-حجاب-انتخاب-شدند###[]###2020-02-08 14:32:00###۴۱۲۵۲۱###['مجلس', 'رای']
1@@@2
1	حجت الاسلام صدیقی با تاکید بر اینکه در انتخابات به انسان های دیندار باید رای داد، اظهار داشت: مشکلات اقتصادی کشور نتیجه عملکرد همان کسانی است که با شعار آزادی حجاب انتخاب شدند و مردم به آنان رای دادند.
2	مجلس کنونی نتیجه و ثمره ترسیدن از جنگ بود کسانی که به این مجلس رأی دادند خیری هم دریافت نکردند.
3	به گزارش روز نو :حجت الاسلام کاظم صدیقی امام جمعه موقت تهران، شب گذشته در مسجد جامع غدیرخم گفت: تبدیل نظام طاغوت به نظام ولایی تجلی قدرت نمایی الهی بود.
4	وی با اشاره به اینکه انقلاب اسلامی معجزه الهی بود، ادامه داد: انقلاب اسلامی برخلاف سایر انقلاب های دنیا انقلاب معنویت و اسلام بود؛ کسی فکر نمی‌کرد با وجود فسادی که در کشور وجود داشت انقلاب اسلامی پیروز شود.
5	حجت الاسلام صدیقی با اشاره به اینکه شاه در برابر آمریکا خوار و ذلیل بود، ابراز کرد: رضاشاه هیچ ارزشی برای مردم قائل نبود اما در برابر آمریکا متواضع و نوکر آنها بود تا حدی که قانون کاپیتولاسیون را که جنایت در حق ملت محسوب می شد، تصویب کرد.
6	امام جمعه موقت تهران با اشاره به اینکه پیش از انقلاب اسلامی فحشا و فساد در جامعه بیداد می کرد، اظهار داشت: امروز در عمق دانشگاه های ما برای امام حسین(ع) عزاداری و اعتکاف برگزار می شود در حالی که پیش از پیروزی انقلاب اسلامی دانشگاه تهی از دین بود.
7	وی با بیان اینکه انقلاب اسلامی به کمک نیروهای مسلح به پیروزی نرسید، ادامه داد: حضرت امام خمینی(ره) برای پیروزی انقلاب اعتقادی به ترور و تشکیل ارتش نظامی نداشتند بلکه ایشان با تکیه بر معنویات قلوب را متحول کردند.
8	حجت الاسلام صدیقی ادامه داد: اسلحه جوانان در پیروزی انقلاب اسلامی خونشان بود آنان خون دادند و اسلام را عزت بخشیدند و وابستگی را به استقلال تبدیل کردند.
9	امام جمعه موقت تهران با اشاره به اینکه پیش از پیروزی انقلاب اسلامی نخبگان علمی و نظامی ما حق نداشتند در عرصه فناوری تولیدی داشته باشند، ابراز کرد: خلبانان ما در آن دوران فقط خلبانی بلد بودند و حق یادگرفتن تعمیر هواپیما را نداشتند.
10	وی با بیان اینکه امام زمان(عج) صاحب اصلی انقلاب هستند، گفت: امام راحل زمانی که دستور شکسته شدن حکومت نظامی را صادر کردند به آیت الله طالقانی فرمودند این فرمان از ناحیه من نیست.
11	وی افزود: معجزه الهی را می توان در پیروزی و بقای انقلاب مشاهده کرد چرا که دنیا با همه شرارت و امکاناتی که داشت نتوانست در طول این سال ها آسیبی به انقلاب برساند چون حافظ انقلاب خداوند است.
12	حجت الاسلام صدیقی با استناد به آیات الهی مبنی براینکه خداوند مومنان را یاری می کند، ادامه داد: امام راحل فرمودند مسجد سنگر است؛ ایشان ابتدا ارتباط مردم را باخالق تقویت کردند سپس حکومت اسلامی را تشکیل دادند.
13	امام جمعه موقت تهران ادامه داد: کسانی که ادعای دینداری می کنند ولی خدمتی به مردم ندارند نمی توانند ادعای دینداری کنند؛ امام راحل با حمایت از مردم فلسطین قدرت اسلام را به نمایش گذاشتند.
14	وی با اشاره به اینکه امام راحل اهل امر به معروف و نهی از منکر بود که نشان از غیرت دینی ایشان داشت، ابراز کرد: همین غیرت موجب پیروزی انقلاب اسلامی شد.
15	حجت الاسلام صدیقی در بخش دیگر به انتخابات مجلس شورای اسلامی پیش رو اشاره کرد و گفت: مجلس کنونی نتیجه و ثمره ترسیدن از جنگ بود کسانی که به این مجلس رأی دادند خیری هم دریافت نکردند.
16	وی افزود: انسان اگر به فکر دینش باشد خداوند امر دنیایی او را اصلاح می کند بنابراین انسان نباید با تهدید و تطمیع به کسی رای دهد.
17	حجت الاسلام صدیقی با تاکید بر اینکه در انتخابات به انسان های دیندار باید رای داد، اظهار داشت: مشکلات اقتصادی کشور نتیجه عملکرد همان کسانی است که با شعار آزادی حجاب انتخاب شدند و مردم به آنان رای دادند.
18	امام جمعه موقت تهران ادامه داد: نگاه دوختن به بیرون و عدم تبعیت از ولایت فقیه نتیجه اصلی رکود کشور است، عملکرد ضدانقلاب ها چیزی جز ذلت نیست.
