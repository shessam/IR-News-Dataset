asriran_1_data###حساب‌های شخصی را از تجاری جدا می‌کنیم###https://www.asriran.com/fa/news/711109/حساب‌های-شخصی-را-از-تجاری-جدا-می‌کنیم###['اقتصادی']###2020-01-28 13:06:00###۷۱۱۱۰۹###['بانک مرکزی', 'همتی']
1@@@2
1	رئیس کل بانک مرکزی: قدم بعدی ،جداسازی حساب‌های شخصی و تجاری است.
2	با تشدید نظارت، درجه توفیق سیاست پولی هم بهبود خواهد یافت.
3	عبدالناصر همتی در فضای مجازی نوشت: با هدف تداوم حمایت و پشتیبانی نظام بانکی از فعالان اقتصادی و توسعه کسب و کار و فعالیت‌های شفاف در کشور یکی از اقدامات بر زمین مانده و بسیار مهم بانک مرکزی، برای جلوگیری از پولشویی و سفته بازی، اعمال نظارت موثر و مبتنی بر اصول بانکداری مدرن، بر حجم، دلیل و ذینفعان تراکنش‌های پولی در شبکه بانکی است.
4	وی ادامه داده است: پس از اعمال موفق کنترل‌های لازم در تراکنش از طریق پوز‌های بانکی، محدودیت پشت نویسی چک‌های تضمینی، تعیین سقف برای تراکنش‌های غیرحضوری بین بانکی (ساتنا) و درون بانکی، دیروز و در ادامه اقدامات اصلاحی برای مبارزه با پولشویی، تصمیم بانک مرکزی، مبنی بر ضرورت ارائه اسناد مثبته برای انتقال وجوه بیش از یک میلیارد تومان در درون بانکی و بین بانکی (ساتنا) را به کلیه بانک‌ها ابلاغ کردم.
5	وی با بیان اینکه این اقدامات، جهت ساماندهی نقل و انتقالات پولی و نظارت کامل بر چرخه ریال ادامه خواهد یافت، تاکید کرده است: در هیچ کشوری مقام ناظر بانکی اجازه نمی‌دهد که نقل و انتقال بانکی، بدون مستندات و اطلاع بانک از مبدا و مقصد و دلیل انتقال وجوه و ذی نفعان، انجام گیرد.
