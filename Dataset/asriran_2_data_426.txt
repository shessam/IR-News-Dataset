asriran_2_data###قائدی - دیاباته؛ آنها به تنهایی یک تیم هستند###https://www.asriran.com/fa/news/703648/قائدی-دیاباته-آنها-به-تنهایی-یک-تیم-هستند###['ورزشی']###2019-12-15 10:47:00###۷۰۳۶۴۸###['قائدی', 'دیاباته']
5
1	پوشیدن شماره 10 استقلال توسط مهدی قائدی در ابتدا با انتقادهایی همراه بود اما این بازیکن با تغییر رویه در رفتار حرفه ای و زندگی شخصی اش حالا به جایی رسیده که موثرترین بازیکن لیگ نوزدهم در نیم فصل اول محسوب می شود.
2	به گزارش وزش سه، اما درخشش مهدی قائدی در بازی برابر تیم همشهری خود هم ادامه داشت، جایی که او با یک ضربه روی پای دقیق توانست گل دوم استقلال را بزند و با یک پاس بی نقص به دیاباته زمینه گل چهارم این تیم را فراهم کرد.
3	قائدی شاید تنها بازیکنی در تاریخ لیگ برتر باشد که هم با 8 گل زده آقای لیگ است و هم با 5 پاس گل در صدرجدول پاسورهای لیگ قرار دارد و او از این نظر توانسته شرایط ویژه ای را در این فصل تجربه کند.
4	البته در مورد درخشش قائدی ذکر یک نکته ضروری است، هماهنگی فوق العاده اش با شیخ دیاباته و البته نقش مهم این بازیکن اهل کشور مالی در درخشش های او، جایی که در بسیاری از مواقع یارگیری مدافعان حریف روی دیاباته باعث می شود مهدی قائدی آزاد شود و بتواند با تکنیک ناب خود دروازه حریفان را باز کند.
5	هرچه که هست در 15 بازی که از لیگ برتر گذشته قائدی و دیاباته روی هم 15 گل زده اند، یعنی همین دو بازیکن به تنهایی از تیم هایی مثل شهرخودرو، صنعت نفت و نفت مسجدسلیمان که هم اکنون جزو بالانشینان لیگ هستند بیشتر گل زده اند تا مشخص شود این دو نفر چه نقش کلیدی در موفقیت های این فصل تیم شان داشته اند.
