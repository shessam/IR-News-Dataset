tabnak_data###ریسک بزرگ مجیدی در اولین بازی لیگ قهرمانان###https://www.tabnak.ir/fa/news/958168/ریسک-بزرگ-مجیدی-در-اولین-بازی-لیگ-قهرمانان###['صفحه نخست', 'ورزشی']###2020-02-10 14:07:00###۹۵۸۱۶۸###['فرهاد مجیدی', 'استقلال', 'الشرطه', 'ریسک']
6
1	به گزارش تابناک به نقل از همشهری آنلاین، استقلال در حالی امروز و تا ساعاتی دیگر به مصاف الشرطه خواهد رفت که برخی اخبار از تغییرات گسترده در ترکیب این تیم از سوی فرهاد مجیدی خبر می‌دهد.
2	طبق شنیده ها از تمرینات این تیم گویا مجیدی در اولین بازی دور گروهی لیگ قهرمانان آسیا قصد دارد تا به برخی از بازیکنان اصلی تیم خود استراحت دهد.
3	تصمیمی که اگر عملی شود کمی عجیب به نظر می‌رسد.
4	احتمال نیمکت‌نشینی وریا غفوری و همینطور مسعود ریگی در این بازی وجود دارد اما مهم ترین تغییر احتمالا در خط حمله استقلال خواهد بود جایی که قرار است مرتضی تبریزی جایگزین مهدی قائدی شود و در غیاب دیاباته همراه با ارسلان مطهری زوج خط حمله استقلال را تشکیل دهد.
5	استقلال در این فصل نشان داده تا حدود زیادی وابسته به حضور دیاباته و مهدی قائدی است و غیبت هر دوبازیکن ممکن است برای این تیم مشکل‌ساز شود.
6	مجیدی در بازی پیش از داربی برابر نفت مسجدسلیمان به بازیکنانی نظیر قائدی و غفوری استراحت داد اما زمانی که بازی برای این تیم گره خورد، مجبور به میدان فرستادن دو ستاره تیمش شد.
7	باید دید در صورتی که استقلال با این تغییرات در بازی امشب به میدان برود چه تاثیری روی روند حرکتی این تیم ایجاد خواهد شد.
8	دیدار برابر الشرطه با توجه به حضور تیم‌های مدعی چون الاهلی عربستان و الوحده امارات برای استقلال به لحاظ کسب امتیاز حساسیت ویژه‌ای دارد.
9	باید دید در نهایت مجیدی با چه ترکیبی تیم خود را راهی میدان خواهد کرد.
