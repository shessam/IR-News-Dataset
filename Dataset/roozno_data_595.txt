roozno_data###فرمانده معظم کل قوا: قرارگاه بهداشتی و درمانی برای سازماندهی خدمات به مردم تشکیل شود/رزمایش مقابله با احتمال «حمله‌ی بیولوژیکی»###http://roozno.com//fa/news/418067/فرمانده-معظم-کل-قوا-قرارگاه-بهداشتی-و-درمانی-برای-سازماندهی-خدمات-به-مردم-تشکیل-شودرزمایش-مقابله-با-احتمال-حمله‌ی-بیولوژیکی###[]###2020-03-13 10:05:00###۴۱۸۰۶۷###['فرمان مقام معظم رهبری']
1
1	فرمانده معظم کل قوا با صدور فرمانی به سردار سرلشکر باقری رییس ستاد کل نیروهای مسلح با تقدیر از خدمات نیروهای مسلّح به مردم در زمینه مقابله با ویروس کرونا، بر لزوم سازماندهی این خدمات در قالب یک «قرارگاه بهداشتی و درمانی» برای پیشگیری از شیوع بیشتر این بیماری تأکید و خاطرنشان کردند: این اقدام با توجه به قرائنی که احتمال «حمله‌ی بیولوژیکی» بودن این رویداد را مطرح کرده می‌تواند جنبه‌ی رزمایش دفاع بیولوژیک نیز داشته و بر اقتدار و توان ملّی بیفزاید.
2	به گزارش پایگاه اطلاع رسانی دفتر مقام معظم رهبری، متن فرمان رهبر معظم انقلاب اسلامی به این شرح است:بسمه‌تعالیسردار سرلشکر باقریبا تقدیر از خدماتی که نیروهای مسلّح تاکنون در زمینه‌ی کرونا به مردم عزیز تقدیم کرده‌اند و با تاکید بر ادامه و گسترش هرچه بیشتر آن، لازم است سازماندهی این خدمات به شکل یک قرارگاه بهداشتی و درمانی بوده و علاوه بر درمان و ایجاد مراکز درمانی مانند بیمارستان صحرایی و نقاهتگاه و غیره، به پیشگیری از شیوع بیشتر بیماری با شیوه‌های لازم نیز بپردازد.
3	تقسیم وظائف و مأموریتهای سازمانها و بخشهای نیروهای مسلّح از وظائف این قرارگاه است.
4	این قرارگاه باید در هماهنگی کامل با دولت و وزارت بهداشت و درمان عمل کند.
5	این اقدام با توجه به قرائنی که احتمال «حمله‌ی بیولوژیکی» بودن این رویداد را مطرح کرده می‌تواند جنبه‌ی رزمایش دفاع بیولوژیک نیز داشته و بر اقتدار و توان ملّی بیفزاید.
6	امید است با هدایت الهی و پشتیبانی ویژه‌ی حضرت بقیه الله ارواحنا فداه ملت ایران همواره پیروز و برخوردار از امنیت و سلامت باشند.
