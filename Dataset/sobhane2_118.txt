sobhane2###nan###http://sobhanehonline.com/fa/news/204073/خیز-افزایشی-دلار-با-عبور-از-دو-سطح-مقاومتی###بـــورس###2019-11-13 19:37:00###۲۰۴۰۷۳###['افزایش قیمت', 'دلار', 'بازار ارز']
1
1	امروز چهارشنبه ۲۲ آبان‌ماه ۱۳۹۸ بازار ارز تهران با رشد قابل توجه دلار مواجه شد و بازار طلا نیز تحت فشار افزایشی شاخص ارزی روی مدار صعودی حرکت کرد.
2	امروز قیمت دلار آمریکا در چهارمین روز افزایشی خود با عبو از دو مرز مقاومتی تا سقف محدوده ۱۱۷۰۰ تومانی پیشروی کرد و سکه طرح جدید با حرکت روی مدار صعودی بالای مرز ۴ میلیون تومانی تثبیت شد.
3	دلار چهارمین گام افزایشی را برداشت؛ گامی که محکمتر از 3 گام قبلی بود.
4	دلار در روز گذشته با حدود 270 تومان افزایش به نرخ «11 هزار و 800 تومان» نیز رسید و سپس به نرخ «11 هزار و 760 تومانی» بازگشت.
5	نرخی که بالاتر از سد مقاومتی «11 هزار و 750 تومان» است؛ این سد مستحکم در 90 روز گذشته شکسته نشده بود.
6	شکست این سد باعث شد تا بازار نوسان فعلی را جدی­تر بگیرد و این سوال ایجاد شود که آیا نوسان فعلی موقتی و فصلی بوده یا شدید و دنباله­دار؟ بررسی­ها نشان می­دهد پاسخ به این سوال را می­توان ذیل 3 سناریوی مهم جست­وجو کرد.
7	سناریوهایی که از زوایای خرد و کلان بازار را دنبال کرده و نوسان فعلی را ریشه­یابی می­کنند.
8	شکست سد­های مقاومتیبازار ارز حدود 70 روز حول نرخ 11 هزار و 400 تومان آرام گرفته بود.
9	اما از ابتدای هفته جاری به این فاز آرامش پایان داد و یک مسیر افزایشی را آغاز کرد.
10	اگر چه سرعت افزایش دلار در ابتدای هفته بسیار آرام بود اما هر چه به پایان هفته نزدیک­تر شدیم، سرعت افزایش دلار نیز بیشتر شد.
11	دلار در اولین روز هفته حدود «11 هزار و 350 تومان» بود.
12	اما در روز گذشته به نرخ «11 هزار و 760 تومان» افزایش یافت.
13	بدین طریق، نرخ دلار در 4 روز حدود 410 تومان افزایش یافت.
14	از زاویه­ای دیگر، دلار در بازار آزاد در این 4 روز حدود «5/3 درصد» افزایش قیمت داشت.
15	افزایش 410 تومانی با این آرایش اتفاق افتاد: «روز یک­شنبه 90 دلار»، «روز دوشنبه 55 دلار»، «روز سشنبه 35 دلار» و «روز چهارشنبه 230 دلار».
16	بنابراین هر چه از ابتدای هفته به سمت انتهای هفته حرکت کردیم، نه­تنها خروج بازار ارز از فاز آرامش باورپذیرتر می­شد، بلکه نرخ­های مقاومتی سنگینی نیز شکسته شد.
17	بازار ارز در روز سه­شنبه اولین نرخ مقاومتی یعنی «11 هزارو پانصد تومان» را شکست.
18	البته بازار ارز در 3 ماه گذشته چند بار از این سد مقاومتی عبور کرده بود.
19	شکست نرخ مقاومتی «11 هزار و 750 تومان» در روز گذشته خروج از فاز آرامش را برای بسیاری از بازیگران بازار باورپذیر کرد؛ به خصوص اینکه دلار حدود 90 روز پشت این نرخ مقاومت کرده بود.
20	البته حدود ساعت 14 روز گذشته بازار با کاهش خفیفی مواجه شد؛ برخی شواهد نشان می­دهد این کاهش حدود 80 تومانی نتیجه اصلاح سیاست­گذار بود.
21	البته این اصلاح هم پایداری چندانی نداشت و دلار دوباره گرایش به افزایش داشت.
22	به طوری که دلار در نرخی نزدیک به 11 هزار و 720 تومان بسته شد.
23	خروج بازار دلار از فاز آرامش، یک سوال کلیدی در ذهن بازیگران بازار ایجاد کرده است.
24	اینکه آیا این نوسان فصلی و موقتی است یا نه دنباله­دار و بلندمدت؟ به تعبیری دیگر، آینده میان­مدت دلار مانند روند پرنوسان 2 سال گذشته خواهد بود؟ یا نه، یک نوسان فصلی است که با پایان فصل، به پایان می­رسد؟ برای پاسخ به این سوال 3 سناریوی مختلف از جمله «سناریوی تقاضای فصلی»، «سناریوی موج تقاضای جدید» و «سناریوی جریان اقتصاد کلان» مطرح می­شود.
25	هر سناریو پاسخ منحصر­به­فردی به این سوال می­دهد.
26	سناریوی تقاضای فصلیبا بررسی اولیه نرخ دلار در سال­های گذشته اولین پاسخی که به ذهن می­رسد این است که نوسان فعلی بازار، در دل یک اثر فصلی اتفاق افتاده است.
27	در نیمه دوم سال معمولا اثر فصلی به سمت افزایش تقاضاست.
28	چرا که دو دوره تسویه در این نیمه اتفاق می­افتد؛ اولین دوره تسویه پایان سال میلادی است.
29	شرکت­های تجاری در انتهای آذرماه مجبور به تسویه بدهی­های خود هستند.
30	بدین طریق، بدهکاران دلاری، دلار را در این فصل تقاضا کرده و حساب­های خود را تعدیل می­کنند.
31	دومین دوره تسویه نیز در پایان «سال شمسی» اتفاق می­افتد؛ در پایان زمستان شرکت­ها معمولا حساب­های مالی خود را نهایی می­کنند تا ترازنامه خود را برای آغاز سال جدید، آماده کنند.
32	بنابراین به طور میانگین در دهه­های گذشته رشد بازار ارز در نیمه دوم بیشتر از نیمه اول بوده است.
33	به همین دلیل برخی از فعالان بازار، موج نوسانی جاری را به اثرات فصلی نسبت می­دهند.
34	اگر این سناریو پذیرفته شود، پاسخ به سوال مطرح شده این است که «نوسان فعلی موقتی بوده و احتمالا با پایان فصل فشار تقاضا، از فاز نوسانی خارج می­شود».
35	سناریوی موج تقاضای جدیددومین سناریو پارا فراتر از اثرات فصلی گذاشته و روی تصمیم ذهنی سرمایه­گذاران متمرکز می­شود.
36	بر اساس این سناریو، افزایش دلار در هفته جاری را می­توان به دو موج جدید نسبت داد.
37	اولین موج از ذهن سرمایه­گذاران و برداشت ذهنی آن­ها از بازارهای موازی نشات گرفته­است.
38	در ماه­های گذشته موج سرمایه­ها بسته به زمان به سمت یک بازار خاص حرکت می­کرد؛ در ماه­هایی بازار مسکن، در برهه­های بازار خودرو و در ماه­های اخیر نیز بازار سهام نظر سرمایه­ها را جلب کرده بود.
39	با این حال، در هفته­های گذشته که بازار سهام به سقف رسید، به نظر می­رسد سرمایه­های سرگردان شده و سرمایه­گذاران دوره «انتخاب بازار جذاب» را سپری می­کنند.
40	به عبارت دیگر، همه بازارها حداقل یک بار تجریه سواری را داشته اند و برهه تصمیم جدید سرمایه­گذاران رسیده است.
41	بر اساس این تحلیل، سرمایه­گذاران یا بازار بانکی را انتخاب می­کنند که نرخ سود حقیقی در آن حدود منفی 10 درصد است؛ یا هم بازار ارز را انتخاب می­کنند که 13 ماه پیش نرخ 18 هزار و 200 تومان را لمس کرده بود.
42	دومین موج جدید ریشه سیاسی دارد.
43	ریشه­ای که در دو سال گذشته با شدت­های متفاوت همواره در کمین بازارها بوده است.
44	ذیل این موج، بازار معتقد است گذر زمان ریسک سیاسی را در بازار افزایش می­دهد.
45	هر چه زمان بیشتر سپری شود، از یک طرف فاصله ایران از توافق­نامه برجام افزایش می­یابد و از طرف دیگر آمریکا فرصت بیشتری برای جلب توجه نیروهای خارجی دارد.
46	به همین دلیل برخی استنباط می­کنند در سیر زمان تقاضای سوداگری ناشی از این دو نیرو یعنی «سرمایه­های سرگردان» و «تشدید ریسک سیاسی» افزایش می­یابد.
47	بنابراین ذیل این سناریو، در پاسخ به سوال مطرح شده باید گفت «موج نوسان فعلی فصلی نیست و احتمالا دنباله­دار خواهد بود».
48	سناریوی جریان اقتصاد کلانسناریوی سوم، پاسخ معمای نوسان فعلی را با استفاده از متغیرهای کلان اقتصادی می­دهد.
49	بر اساس این سناریو بازارها همواره ذیل جریان درونزای اقتصاد کلان حرکت می­کنند و کمتر اتفاق می­افتد که از سایه این جریان خارج شوند.
50	بر اساس این سناریو، رفتار دلار در سال­های 96 و 97 (یعنی حرکت از 3 هزار و 700 تومان به سمت 18 هزار تومان) ذیل جریان درونزای اقتصاد بود؛ بعد از آن جریان سرازیری و ثبات اخیر آن در نرخ «11 هزار و 400 تومان» نیز ذیل جریان درونزای اقتصاد بود و در نهایت نوسان اخیر آن نیز ذیل جریان درونزای اقتصاد حرکت کرده است.
51	منظور از این جریان درونزای متغیرهایی مانند «سطح نقدینگی»، «ترکیب نقدینگی»، «شاخص قیمت» و «ذخایر ارزی» است.
52	در حوزه نقدینگی در ماه­های گذشته ضمن اینکه رشد نقدینگی بیشتر از روند بلندمدت بوده ترکیب آن نیز به سمت جزء سیال­تر پول حرکت کرده است.
53	در حوزه «شاخص قیمت»، در ماه­های گذشته اگر چه سرعت رشد تورم کاهش یافته اما همچنان شاخص قیمت با سرعتی معتدل در حال حرکت است.
54	این جریان مداوم و معتدل شاخص قیمت، در گذر زمان «نرخ واقعی دلار » را نیز افزایش می­دهد.
55	اما تفاوتی که وجود دارد این است که در گذشته ذخایر ارزی بانک مرکزی بالا بود.
56	اما کاهش تدریجی ذخایر ارزی باعث شده تا عملا سیاست­گذار در فرایند مداخله محافظه­کار شود.
57	این محافظه­کاری نیز باعث می­شود تا نرخ اسمی ارز خیلی نتواند از نرخ حقیقی فاصله بگیرد.
58	بنابراین ذیل این سناریو، برای پاسخ به سوال مطرح شده باید گفت «نرخ ارز در ماه­های آتی متحرک بوده اما این تحرک تدریجی، آرام و با سرعت پایین بوده، نه به اندازه نوسانات قبلی».
59	آخرین قیمت دلار و ارزهای رایجعصر امروز دلار آمریکا در بازار آزاد بین 11610 تا 11800 تومان جابه‌جا شد و در معاملات عصر بین 11740 تا 11770 تومان قیمت خورد.
60	قیمت دلار کانادا 8900 تومان و دلار استرالیا نیز 8020 تومان است.
61	همچنین بهای یورو 12900 تومان، پوند انگلیس 15050 تومان، فرانک سوئیس 11780 تومان، یوان چین 1690 تومان و لیر ترکیه 2050 تومان قیمت‌گذاری شد.
62	هر 1000 دینار عراق امروز تا 9550 تا 9650 تومان قیمت خورد.
63	حواله درهم امارات نیز از 3170 تومان دیروز، امروز تا 3225 تومان رسید.
64	امروز 22 آبان ماه 1398 صرافی ملی نرخ رسمی دلار و یورو را بدون تغییر و به شرح زیر اعلام کرد: قیمت خرید دلار آمریکا: 11,350 تومان قیمت فروش دلار آمریکا: 11,450 تومان قیمت خرید یورو: 12.
65	550 تومان قیمت فروش یورو: 12,650 تومان آخرین قیمت طلا و سکهعصر امروز سکه طرح جدید به 4 میلیون و 35 هزار تومان و سکه طرح قدیم 4 میلیون تومان قیمت خورد.
66	قیمت نیم‌سکه 2 میلیون و 100 هزار تومان و ربع‌سکه یک میلیون و 300 هزار تومان بوده است.
67	سکه گرمی هم با قیمت 850 هزار تومان به فروش می‌رسد.
68	از سوی دیگر بهای اونس طلا در بازار جهانی حدود 1464 دلار شد و در بازار داخلی هر مثقال طلای آبشده به رقم یک میلیون 775 هزار تومان قیمت خورد که این رقم معادل هر گرم طلای ۱۸ عیار حدود 410 هزار تومان است.
