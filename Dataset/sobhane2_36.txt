sobhane2###nan###http://sobhanehonline.com/fa/news/203526/صالحی-فردا-غنی‌سازی-در-فردو-آغاز-می‌شود###گوناگون###2019-11-05 22:59:00###۲۰۳۵۲۶###['غنی سازی', 'فردو', 'انرژی اتمی']
1
1	رئیس سازمان انرژی اتمی گفت: از فردا (چهارشنبه) غنی سازی در سایت فردو تا غنای ۵ درصد آغاز می‌شود.
2	علی اکبر صالحی در سخنانی درباره غنی سازی ۲۰ درصدی نیز گفت: ما قبلا در سایت فردو غنی‌سازی تا غنای ۵ درصدی و ۲۰ درصدی را انجام داده‌ایم.
3	اکنون به اندازه کافی اورانیوم غنی شده تا ۲۰ درصد را در اختیار داریم اما اگر ذخیره‌مان تمام شود طبق برجام می‌توانیم آن را تولید کنیم.
4	وی درباره روند تزریق گاز UF۶ به سانتریفیوژها در سایت فردو اظهار کرد: این کار از فردا با حضور بازرسان آژانس بین المللی انرژی اتمی انجام می‌شود.
5	ما مراتب را در نامه‌ای به آژانس اطلاع داده‌ایم.
6	صالحی همچنین اعلام کرد که در کنار غنی‌سازی اورانیوم در سایت فردو، غنی سازی ایزوتوپ‌های پایدار هم برقرار است.
7	همچنین بهروز کمالوندی سخنگوی سازمان انرژی اتمی اعلام کرد که شنبه هفته آینده درباره جزئیات اجرای گام چهارم به سوالات خبرنگاران پاسخ خواهد داد.
