asriran_1_data###زمان دقیق پخش سریال «پایتخت ۶»‌ مشخص شد###https://www.asriran.com/fa/news/713976/زمان-دقیق-پخش-سریال-پایتخت-۶‌-مشخص-شد###['فرهنگی/هنری']###2020-02-16 09:00:00###۷۱۳۹۷۶###['پایتخت', 'سریال']
5
1	مدیر شبکه یک سیما گفت: قسمت اول مجموعه تلویزیونی «پایتخت۶» به کارگردانی سیروس مقدم، اول فروردین سال ۹۹ پخش می‌شود.
2	به گزارش فارس، مجید زین العابدین مدیر شبکه یک سیما درباره سریال «پایتخت۶» به کارگردانی سیروس مقدم و اینکه آیا با تغییر نویسنده این سریال باز هم شاهد کیفیت «پایتخت» مثل فصل‌های گذشته خواهیم بود؟ گفت: همانطور که در جریان هستید تقریبا ۵ فصل از این سریال به قلم مرحوم خشایار الوند نگارش شده بود و گروه تولید برای «پایتخت ۶» از نویسنده جدیدی استفاده کردند.
3	به طور قطع مجموعه تلویزیونی «پایتخت۶» از کیفیت بالایی برخوردار خواهد بود و حتما در قالب یک سریال جذاب و پرمخاطب بروی آنتن شبکه یک خواهد رفت که بسیار شیرین و طنز خواهد بود.
4	مدیر شبکه یک سیما در پاسخ به سوالی مبنی بر شروع پخش این سریال بیان داشت: به دلیل همزمانی روز اول فروردین با شهادت امام موسی کاظم (ع) اولین قسمت از این سریال طبق روال هر ساله یک شب مانده به روز اول فروردین نیست و امسال استثنا اولین قسمت «پایتخت۶» در روز اول فروردین پخش می‌شود.
5	مجموعه تلویزیونی «پایتخت» به تهیه‌کنندگی الهام غفوری از سال ۹۰ تا ۹۷ در ۵ فصل از شبکه یک سیما بروی آنتن رفته است.
