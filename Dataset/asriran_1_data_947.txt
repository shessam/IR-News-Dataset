asriran_1_data###جواهرات کرونایی ساخته شد (+عکس)###https://www.asriran.com/fa/news/723373/جواهرات-کرونایی-ساخته-شد-عکس###['خواندنی ها و دیدنی ها']###2020-04-14 13:16:00###۷۲۳۳۷۳###['جواهرات کرونایی']
4@@@5
1	شرکت جواهرات طبی به نام دکتر وروبیف که در شهر کاستراما روسیه مستقر است، پس از فروش و تبلیغ محصولات طلا و نقره خود که به شکل ویروس کرونا طراحی شده بودند، مورد توجه بسیاری قرار گرفت و از ابتدای بیماری همه گیر (Covid19) شروع به فروش کرد.
2	گردنبند ویروس کرونای این شرکت با قیمت ۱۰۰۰ روبل معادل ۱۳ دلار در اینترنت فروخته شد و این قطعه جواهرات به یک موضوع جنجالی بزرگ در رسانه های اجتماعی روسیه بدل شده است، به خصوص پس از آنکه عکس هایی بر صفحات اجتماعی اینستاگرام و VK از افرادی با این جواهرات منتشر شد.
3	در مقابل بسیاری از کار این شرکت که در تلاش است تا از این بحران بهداشتی جهانی، که جان ده ها هزار نفر را در سرتاسر جهان گرفته، مال اندوزی کنند انتقاد کرده اند.
4	مدیر این شرکت پاول وروبیف هنوز اصرار دارد که این گردنبند فقط نوعی حمایت از متخصصان بهداشت است، و قرار نیست از بحران فعلی در جهان ما سوء استفاده کند.
5	وروبیف به ایستگاه رادیویی روسی گوورت مسکوا گفت: تنها هدف ما از این پروژه حمایت معنوی از پزشکان است، زیرا این گردنبند را می توان نماد تشکر از آنها و سمبل پیروزی در نبرد با ویروس کرونا برشمرد.
6	او گفت: فالوئرهای ما در فضای مجازی افراد محترمی هستند و بسیاری از پزشکان و افراد مرتبط با حوزه پزشکی در میان آنان وجود دارند.
7	وی همچنین گفت که بسیاری از بیمارانی که به Covid19 مبتلا شده بودند پس از بهبود، این گردنبند را به عنوان هدایای تشکر به پزشکان درمانگر خود هدیه دادند.
8	با این وجود به نظر می‌رسد که دکتر وروبیف خیلی زود شروع به تولید چنین گردنبندهایی کرده است، زیرا آنها به محض به دست آوردن تصاویر میکروسکوپی کرونا ویروس جدید قبل از اینکه کسی در روسیه درباره آن شنیده باشد، شروع به کار روی آنها کردند.
9	با این حال پاول معتقد است که گردنبندی که به شکل کرونا ویروس ساخته‌اند، کاری طبیعی است و این نخستین بار نیست که شرکت وی چنین کاری می‌کند، آنها قبلاً جواهرات را به شکل دی ان ای و برخی از اعضای بدن مانند قلب، ریه ها و غیره ساخته اند.
10	صرف نظر از حرفهای پاول به هر حال ما نمی توانیم این گردنبند را بجز راهی برای کسب درآمد ببینیم که از اپیدمی کرونا برای منافع کاملاً مادی سوءاستفاده کرده است.
11	مدیر شرکت به رویترز گفت: مردم این جواهرات را خریداری می‌کنند و عکس‌های آن را در فضای مجازی به اشتراک می‌گذارند، صرف نظر از این شرایط تراژدیک و عمق اندوهمان، این جواهرات اینک به مد تبدیل شده‌اند.
12	او می‌گوید بیش از ۱۰۰۰ گردنبند در سراسر جهان به فروش رفته است و فروش آن روز به روز بیشتر خواهد شد.
13	این شرکت در حال برنامه ریزی به منظور طراحی گل سرهایی به شکل ویروس کرونا است.
