roozno_data###بلومبرگ: دربار سعودی می‌گوید «شاهزاده احمد و بن نایف در تدارک کودتا بودند»###http://roozno.com//fa/news/417174/بلومبرگ-دربار-سعودی-می‌گوید-شاهزاده-احمد-و-بن-نایف-در-تدارک-کودتا-بودند###[]###2020-03-07 12:53:00###۴۱۷۱۷۴###['دربار سعودی', 'تدارک کودتا']
1
1	پایگاه خبری بلومبرگ به نقل از یک منبع سعودی گزارش داد، دربار سعودی به شورای معتمدین گفته است که علت بازداشت شاهزاده احمد و شاهزاده بن نایف تدارک برای کودتا بوده است.
2	به گزارش روز نو :دو رسانه آمریکایی جمعه‌شب از بازداشت دو شاهزاده مهم در عربستان خبر دادند و اعلام کردند که دربار سعودی گفته این دو مشغول کودتا بوده‌اند.
3	روزنامه وال استریت ژورنال و پایگاه خبری بلومبرگ گفته‌اند، «احمد بن عبدالعزیز» برادر شاه سعودی و «محمد بن نایف» ولی‌عهد سابق این کشور متهم به «خیانت» و «تدارک کودتا» شده و اکنون بازداشت هستند.
4	پایگاه خبری بلومبرگ با اشاره به بازداشت این دو مقام سعودی از قول «آیهام کامل» رئیس بخش خاورمیانه و شمال آفریقا در گروه مشورتی اورآسیا نوشت: «طی روزهای اخیر چالش‌های رهبری سعودی مثل گلوله برفی بزرگ شده است.
5	تحولات اخیر احتمالا باعث شده است که شاخه خاندان ملک سلمان و محمد بن سلمان ولی‌عهد به کودتا حساس شده باشند و این اقدامات مهم‌ترین موانع جدی در هرگونه تغییرات بالقوه در رهبری سعودی را از بین خواهد برد.
6	»بلومبرگ همچنین به نقل از یک منبع آگاه نزدیک به دربار سعودی که با موضوع آشنایی دارد مدعی شد که دربار سعودی به شورای متحدانش گفته است که شاهزاده احمد و شاهزاده بن نایف در تدارک کودتا علیه خاندان حاکم بوده‌اند.
7	بلومبرگ همچنین گزارش داد که شاهزاده احمد بن عبدالعزیز و محمد بن نایف زمانی که هر دو در سفری زمینی با یکدیگر بودند بازداشت شدند.
8	بر اساس گزارش بلومبرگ، احمد بن عبدالعزیز و محمد بن نایف به «خیانت بزرگ» متهم شده و در یک اردوگاه نظامی صحرایی در بازداشت هستند.
9	بازداشت این دو شاهزاده برجسته در زمانی صورت می‌گیرد که از یک سو بن سلمان طی روزهای اخیر تصمیمات یکجانبه بی‌سابقه‌ای اتخاذ کرده و زیارت و طواف کعبه را با توجه به انتشار ویروس کرونا متوقف کرده که این اقدام در تاریخ اسلام سابقه نداشته است و از سویی دیگر شایعاتی درباره وضعیت جسمانی و سلامتی شاه سعودی منتشر شده است.
