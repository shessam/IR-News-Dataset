roozno_data###احتمال برگزار نشدن اجتماعات در ماه رمضان###http://roozno.com//fa/news/421744/احتمال-برگزار-نشدن-اجتماعات-در-ماه-رمضان###[]###2020-04-13 09:12:00###۴۲۱۷۴۴###['ماه رمضان', 'اجتماعات']
1@@@2
1	كشور درگير كروناست و رييس‌جمهوري ديروز اعلام كرده كه «اگر شرايط كشور در ماه رمضان به همين صورت باشد، ديگر اجتماعاتي نخواهيم داشت.
2	» مساله برگزاري مراسم‌ و آيين‌هاي مذهبي از همان ابتداي شيوع ويروس كرونا در كشور، با حاشيه‌ها و بعضا جدال‌هايي همراه بود.
3	به گزارش روز نو :با توجه به اينكه اولين موارد ابتلايي به اين ويروس در كشور از شهر قم بود، نظر بسياري از كارشناسان حوزه بهداشت و درمان و نيز ديگر مسوولان كشور بر بسته شدن حرم حضرت معصومه (س) و ديگر اماكن مذهبي براي كاهش شيوع اين ويروس بود.
4	اظهارنظري كه هرچند پايه‌اي علمي داشت اما با واكنش گروهي خاص مواجه شد.
5	اخبار بسته شدن حرم حضرت معصومه (س) هر نوبت شكلي جديد به خود مي‌گرفت.
6	يك بار اعلام مي‌شد كه حرم بسته شده و ساعاتي بعد با حضور جماعت معترض به اين تصميم، حرم بازگشايي و زائران در آن حاضر مي‌شدند.
7	در نهايت بر اساس تصميم ستاد ملي مبارزه با كرونا، دستور تعطيلي نمازهاي جمعه، مساجد، حرم‌هاي حضرت معصومه (س) و امام رضا (ع) صادر شد.
8	تصميمي كه آتش انتقادهاي برخي تندروها را افزون كرد و كار به جايي رسيد كه عده‌اي با شكستن درهاي اين حرم‌ها به اين تصميم‌ اعتراض كردند.
9	البته اين اعتراض‌ها به سرعت متوقف شد و سردسته‌هاي معترضان هم بازداشت شدند.
10	حالا اما در شرايطي كه يك ماه و 25 روز از ورود كرونا به ايران گذشته و در حالي كه تنها 13 روز تا شروع ماه رمضان باقي است، حسن روحاني در جلسه ستاد ملي مبارزه با كرونا، تصميم‌گيري در مورد وضعيت اجتماعات در ماه رمضان را به جلسه بعدي اين ستاد موكول و اعلام كرد كه تصميم نهايي براي اجتماعات ماه مبارك رمضان در مساجد، حسينيه و هر جايي كه مراسم عبادي، تبليغي و دعا وجود داشته، منوط به شرايط كشور است.
11	به‌ گفته رييس دولت، اگر شرايط ما در كشور به همين صورتي باشد كه امروز مشاهده مي‌كنيم، اجتماع حضوري نخواهيم داشت و زحمت برگزاري اجتماعات غيرحضوري را بايد صداوسيما و فضاي مجازي به عهده بگيرند.
12	در ادامه تصميم‌گيري‌ها درباره چگونگي برگزاري مراسم‌هاي مختلف ماه رمضان در اين سال كرونا زده، معاون فرهنگي و تبليغي دفتر تبليغات اسلامي حوزه علميه قم هم از تعطيلي اعزام مبلغان ماه‌ رمضان باتوجه به ابلاغيه‌هاي ستاد مبارزه با كرونا خبر داد.
13	حجت‌الاسلام سعيد روستاآزاد با اشاره به اينكه اعزام مبلغان از فعاليت‌هاي ثابت دفتر تبليغات اسلامي حوزه علميه قم طي 4 دهه فعاليت بوده است، گفت كه «بنا بر ابلاغيه‌هاي ستاد مبارزه با كرونا، امسال برنامه اعزام مبلغان در ماه مبارك رمضان تعطيل خواهد بود و دفتر تبليغات اسلامي حوزه علميه قم به علت ممنوعيت و محدوديت جابه‌جايي‌هاي استاني، اعزام مبلغان از قم و ساير شعب را نخواهد داشت.
14	» به گزارش ايلنا، او با اعلام اينكه طرح‌هاي جايگزيني براي اين كار تصويب و ابلاغ شده ابراز اميدواري كرد كه بتوانند بخشي از ظرفيت‌ها را فعال نگه دارند.
15	در ادامه برنامه‌ريزي‌هايي كه براي برگزاري متفاوت مناسك امسال ماه رمضان وجود دارد، رييس شوراي سياستگذاري ائمه جمعه هم گفت كه براي زنده نگهداشتن ماه رمضان با وجود محدوديت‌هاي كرونايي بايد از روش‌هاي ديگري استفاده كنيم تا جامعه مومنان از ظرفيت‌هاي معنوي اين ماه بهره‌مند شوند.
16	حجت‌الاسلام محمدجواد حاج‌علي‌اكبري در نشستي كه در مجتمع آدينه برگزار شد، به آسيب‌هايي كه قشر ضعيف در جريان بيماري كرونا خورده‌اند، اشاره كرد و گفت كه بايد بتوانيم با همدلي و حمايت از خانواده‌هاي آبرومند، رزمايش «مواسات» را برگزار كنيم.
17	به گفته حاج‌علي‌اكبري، در دعوت رهبر انقلاب براي «رزمايش مواسات»، ائمه جمعه حتما بايد به ميدان بيايند، چون آنانند كه با ايجاد گروه‌هاي جهادي مي‌توانند پيوست اجتماعي ايجاد كنند.
18	او گفته است كه «در اين مدت اخير، ستاد نماز جمعه پيشگام بود؛ چراكه ما توانستيم به سرعت با ستاد كرونا هماهنگ شويم.
19	» علي‌اكبري با ابراز خرسندي از اينكه فقه‌مان، سلامت‌محور و مبتني بر طهارت است و در مساله كرونا توانستيم با رعايت حقوق فردي و جمعي و پيشگامي گروه‌هاي مذهبي، از شيوع بيشتر كرونا جلوگيري كنيم، از ارتباط اين نهاد با ستاد كرونا براي پيگيري وضعيت نماز جمعه خبر داد.
20	به گفته او، بايد براي بازگشايي مجدد مساجد و مصلي‌ها مقدماتي فراهم شود و كارگروهي فني متشكل از مراكز امور مساجد، حوزه علميه و سازمان تبليغات اسلامي نظرات ديني و فني خود را ارايه كنند.
21	رييس شوراي سياستگذاري ائمه جمعه همچنين با اشاره به استفاده از روش‌هاي ديگر براي زنده نگهداشتن ماه رمضان گفته است: «ما برنامه عيد تا عيد يعني از نيمه شعبان تا عيد سعيد فطر را در دستور كار داريم و در ۹۰۰ شهر پايگاه‌هاي نماز جمعه را داريم كه ميدان‌دار اصلي ماموريت، رهبر معظم انقلابند.
22	» به گفته او، نهادها و همچنين سپاه و پايگاه‌هاي بسيج مي‌توانند در ماه مبارك رمضان به صورت جدي‌تر به ميدان بيايند و حلقه پشتيبان فعاليت‌هاي مساجد باشند.
23	حال در شرايطي كه قواي سه‌گانه، سازمان‌ها و نهادهاي كشور تصميم‌گيري‌ ستاد ملي مبارزه با كرونا را سرمنشا رفتارها و تصميمات‌شان قرار داده‌اند و نهادهاي مذهبي هم با اعتماد به توصيه‌هاي علمي و بهداشتي، راه و روش توصيه شده از سوي ستاد ملي مبارزه با كرونا را پيش گرفته‌اند، بايد منتظر ماند و ديد تصميم اين ستاد در جلسه بعدي براي چگونگي برگزاري مناسك ماه رمضان چه خواهد بود و آيا باز هم «گروهي خاص» به دنبال گل‌آلود كردن آب در اين فضا كه «وحدت ملي» مهم‌ترين راه نجات از اين ويروس است، خواهند بود يا نه.
