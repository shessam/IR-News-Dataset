asriran_1_data###سرکرده داعش در شمال بغداد کشته شد###https://www.asriran.com/fa/news/709290/سرکرده-داعش-در-شمال-بغداد-کشته-شد###['بین الملل']###2020-01-17 22:28:00###۷۰۹۲۹۰###['داعش', 'بغداد', 'عراق']
4
1	مقام های امنیتی عراق جمعه شب اعلام کردند که یکی از سرکردگان معروف داعش پس از چهار ساعت درگیری مسلحانه در شمال بغداد به هلاکت رسید.
2	خبرگزاری «الغد پرس» به نقل از مقام های امنیتی گزارش داد که بر اساس اطلاعات دقیق و مهم اطلاعاتی پلیس فدرال، تیپ ۵۹ لشکر ششم توانست در حمله ای سریع و توفانی تروریست های داعشی را در دره ها و شیارهای منطقه «طارمیه» در شمال بغداد به هلاکت برساند.
3	در این درگیری که چهار ساعت به طول انجامید چندین داعشی از جمله تروریست خطرناک«سیف فیصل المکنی» معروف به «ابا اسحاق» که چندین مسوولیت مهم در تشکیلات تروریستی داعش برعهده داشت به هلاکت رسید.
4	ابا اسحاق از سال ۲۰۱۶ تا کنون جنایت های بسیاری مرتکب شده بود و سرویس های اطلاعاتی عراق به دنبال او بودند، زیرا او یکی از برجسته ترین سرکردگان تروریستی در شمال بغداد بود.
5	فعالیت عناصر داعش در عراق به دلیل خلاء امنیتی ناشی از اعتراض های مردمی در ماه های گذشته از زمان شکست این گروهک تروریستی در سال ۲۰۱۷ افزایش چشمگیری داشته است.
6	منابع امنیتی شمار نیروها و هسته های خفته داعش در عراق را بین شش تا هشت هزار نفر برآورد کرده اند.
