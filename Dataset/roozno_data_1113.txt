roozno_data###ایراد شورای نگهبان به حذف ۴ صفر از پول ملی###http://roozno.com//fa/news/429127/ایراد-شورای-نگهبان-به-حذف-۴-صفر-از-پول-ملی###[]###2020-05-30 14:48:00###۴۲۹۱۲۷###['شورای نگهبان', 'پول ملی', 'حذف 4 صفر']
1@@@2
1	شورای نگهبان باید بحث‌های کارشناسی کند هم پژوهشگاه ما در تهران و هم مجمع قم، بررسی فقهی و کارشناسی می‌کنند و از متخصصان و نمایندگان مجلس و دولت دعوت می‌شود.
2	مثلا حذف ۴ صفر از پول ملی وقت زیادی از ما گرفت لذا بحث‌های کارشناسی وقت زیادی میبرد، اما فرصت ما برای اعلام نظر ۲۰ روزه است.
3	سخنگوی شورای نگهبان گفت: طرح کاهش مجازات حبس تعزیری ایراداتی داشت که مجلس محترم ایرادات را برطرف کرد و عدم مغایرت آن نیز اعلام شد.
4	به گزارش روز نو، عباسعلی کدخدایی در نشست خبری امروز خود با خبرنگاران، اظهار کرد: برخی از مصوبات به دلیل فوریت، در زمان خود اطلاع رسانی شده است.
5	تعداد ۹ مصوبه با توجه به رفت و آمد بین شورای نگهبان و مجلس دهم اشکالاتش برطرف شد و عدم مغایرتش با شرع مقدس و قانون اساسی اعلام و به مجلس ارسال شده است.
6	کدخدایی درباره نظر شورای نگهبان درباره برخی مصوبات گفت: طرح کاهش مجازات حبس تعزیری که ایراداتی داشت که مجلس محترم ایرادات را برطرف کرد و عدم مغایرت آن نیز اعلام شد.
7	این طرح در شرایط کرونایی این روز‌ها می‌تواند کمک‌کننده باشد.
8	وی ادامه داد: طرح دو فوریتی اصلاح برخی قوانین راجع به انتخابات ریاست جمهوری، مجلس و شورا‌های اسلامی به مجلس اعاده شده است.
9	کدخدایی درباره لایحه اصلاح قانون پولی و بانکی کشور و نظر شورا درباره حذف ۴ صفر از پول ملی گفت: لایحه حذف چهار صفر از پول ملی در جلسات شورای نگهبان بررسی شد و در تبصره یک این طرح تعهداتی در برابر صندوق بین المللی پول ایجاد شده بود که شورای نگهبان اعلام کرد این تعهدات به روشنی مطرح شود و دارای ابهام است.
10	سخنگوی شورای نگهبان تصریح کرد: در جلساتی که با آقای همتی رئیس کل بانک مرکزی پیرامون لایحه حذف چهار صفر داشتیم، ابهامات نسبت به تعهدات به صندوق بین المللی پول رفع نشد و این ابهامات را به مجلس اعلام کردیم و پس از رفع ابهامات درباره آن اعلام نظر می‌کنیم.
11	وی در پاسخ به سوالی درباره اینکه قبل از انتخابات اخیر و پس از انتخابات افرادی شورای نگهبان را به نقض قانون متهم کردند، گفت: از این آسیب‌ها زیاد دیده‌ایم.
12	دوستانی که رای نمی‌آورند آن را مطرح می‌کنند و ما توجه به آن نداریم.
13	آنچه مهم است اجرای قانون است.
14	ما بحث شکایتی را نداریم البته اگر توهین باشد حق را محفوظ می‌دانیم که اقدام قانونی را انجام دهیم.
15	کدخدایی در پاسخ به سوالی درباره اعزام نفتکش‌های ایرانی به ونزوئلا گفت: تدابیر مقام معظم رهبری و مقاومت مردم در مقابل تحریم‌ها، باعث کسب پیروزی بوده و رمز موفقیت‌ها، مقاومت است.
16	کدخدایی افزود: به جز منتخب تفرش و آشتیان، گزارش رسمی دیگری درباره مدرک تحصیلی منتخبان مجلس یازدهم به دست ما نرسیده است.
17	وی خطاب به نمایندگان مجلس یازدهم گفت: امیدوارم در مجلس جدید، گذشته چراغ راه آینده باشد و در این فرصت اندک حل مشکلات مردم به خصوص مشکلات اقتصادی حل شود و شورای نگهبان از هر کمکی که بتواند به مجلس جدید کند، دریغ نخواهد کرد، همانطور که ارتباط تنگاتنگی هم میان شورا و مجلس قبلی وجود داشت.
18	سخنگوی شورای نگهبان درباره اصلاح قانون انتخابات در مجلس یازدهم گفت: مذاکراتی با برخی نمایندگان مجلس یازدهم صورت گرفته و پیش نویس‌هایی آماده شده که این کار مشترک صورت گیرد و امیدواریم با تجربه مجلس دهم، دوستان مجلس یازدهم قانون انتخابات را به سامانی برسانند.
19	وی افزود: به غیر از منتخب آشتیان گزارش رسمی دیگری درباره مدرک تحصیلی نمایندگان نداشتیم و نباید به شایعات در این خصوص توجه کرد و اگر گزارشی مستند باشد باید به کمیسیون تخصصی اعتبارنامه‌های مجلس ارجاع شود.
20	کدخدایی در پاسخ به سوالی درباره قتل رومینا اشرفی و ارتباط آن با عدم تصویب لایحه حمایت از کودکان و نوجوانان گفت: واقعیت این است که جنایت نابخشودنی است و امر خلاف شرع و قانون اساسی است و امر غیر انسانی بود و ما انزجار خود را اعلام می‌کنیم از این گونه جنایاتی که اتفاق افتاده است.
21	وی افزود: فقط با یک قانون حل نمی‌شود.
22	زمینه‌های فرهنگی و اجتماعی و اقتصادی دارد.
23	باید تلاش کنند نواقص را جبران کنند.
24	آنچه مربوط به ماست لایحه حمایت از اطفال و نوجوانان است که ارتباط مستقیم با مساله ندارد و این لایحه سال ۹۷ برای ما در یک نوبت آمده و ایرادی داشته و بعد از ۸ الی ۹ ماه بعد امد و یک ایراد بود و همانطور می‌دانید ده الی ۲۰ روز برای اعلام نظر شورا وقت دارد و از سال ۹۷ تاکنون مجلس می‌توانست مصوبه را ارسال و اشکالات را برطرف کند و احتمالا اشکالات برطرف شود.
25	قصوری از شورای نگهبان از قانون حمایت از کودکان و نوجوانان نبوده و ما ایرادات را گفتیم و مجلس می‌توانست به صورت دو فوریتی یا شکل دیگری برای ما ان را ارسال کند و ارتباطی بین لایحه و جنایت نمی‌بینم.
26	سخنگوی شورای نگهبان در پاسخ به سوال ایسنا مبنی بر اینکه با توجه به قتل رومینا اشرفی در روز‌های اخیر و طرح انتقاداتی نسبت به بحث مجازات پدر آیا به نظر شما به عنوان سخنگوی شورا، جا برای اصلاح قانون مجازات در این زمینه وجود دارد و این امر چقدر ضروری است؟ گفت: ما آمادگی خود را اعلام می‌کنیم از هر گونه قانون جدیدی که برای تشدید مجازات این افراد باشد.
27	سعی می‌کنیم در کوتاه‌ترین فرصت اعلام نظر کنیم و اگر مشکل با قانون حل می‌شود، شورای نگهبان خود را موظف می‌داند در این زمینه گام بردارد.
28	وی درباره اینکه شما گفتید ۱۶ مصوبه در روز‌های اخر مجلس دهم و هفته‌های اخیر به شورا ارسال و در حال بررسی است و مهمترین مصوبه کدام بوده است و چرا پاسخ شورا به مصوبات ارسالی زمان بر است؟ گفت: اینکه چرا زمان بر است ایراداتی داریم و مجلس یادرست انرا انجام نمی‌دهد و یا اصلاح نمی‌کند و برعهده ما نیست.
29	مصوبات را خاطرم نیست، ولی یکی لایحه مالیات بر ارزش افزوده بود.
30	دیگری طرح اصلاح آیین نامه داخلی مجلس است که به تدریج اعلام نظر کردیم شما می‌بینید.
31	وی افزود: شورای نگهبان باید بحث‌های کارشناسی کند هم پژوهشگاه ما در تهران و هم مجمع قم، بررسی فقهی و کارشناسی می‌کنند و از متخصصان و نمایندگان مجلس و دولت دعوت می‌شود.
32	مثلا حذف ۴ صفر از پول ملی وقت زیادی از ما گرفت لذا بحث‌های کارشناسی وقت زیادی میبرد، اما فرصت ما برای اعلام نظر ۲۰ روزه است.
