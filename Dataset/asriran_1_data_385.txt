asriran_1_data###شهر خطرناکی که به جای گربه شیر دارد (+عکس)###https://www.asriran.com/fa/news/713874/شهر-خطرناکی-که-به-جای-گربه-شیر-دارد-عکس###['خواندنی ها و دیدنی ها']###2020-02-15 14:26:00###۷۱۳۸۷۴###['شهر خطرناک', 'اتیوپی']
5@@@6
1	سکنه یکی از استان های اتیوپی در ترس و وحشت زندگی می کنند، زیرا گروهی از شیرها در اقلیم گامبیلا در غرب این کشور حیوانات خانگی و دام های شهروندان را شکار می کنند.
2	شهروندان استان «ابابو» وابسته به اقلیم گامبیلا، شکایت های زیادی را تسلیم دولت کرده اند که مفاد آن حمله شیرها به خانه هایشان می باشد.
3	شکار مخوف شیرها در نزدیکی گامبیلا روز به روز در حال افزایش است.
4	مسئولان حیات وحش اتیوپی می گویند تمام تلاش خود را برای مقابله با حمله شیرها علیه چهارپایان در مزارع منطقه به کار می گیرند و روش هایی را پیش خواهند گرفت تا شیرها از مردم و دام هایشان دور کنند.
5	مسئولان برای دور کردن شیرها از گامبیلا جنگل های نزدیک به تجمع این حیوانات را از بین بردند اما این گام موفقیتی را در برنداشت.
6	شهروندان اتیوپیایی که مزارع و دام هایشان مورد حمله شیرها قرار گرفته اند ۳۰ کیلومتر از کمپ ملی گامبیلا که حیوانات کمیاب در آن نگهداری می شود فاصله دارند.
7	ساکنان بلوک های ۱۱ و ۱۲ استان ابابو به آژانس خبری اتیوپی گفتند که تجاوز شیرها و حملاتشان به خانه ها امسال بیش از هر وقت دیگری شده است.
8	بنا به گزارش مردم اتیوپی، شیرها در ماه آوریل ۱۴ حیوان مزرعه داران را شکار کرده اند، مردم از دولت و مسئولان زیربط خواسته اند تا به بررسی و حل این پدیده بپردازند، چرا که شیرها پس از شکار دام ها و حیوانات مزرعه داران به انسانها حمله می کنند.
9	«ادیسو برقا» که دام هایش مورد حمله شیرها قرار گرفته می گوید، حیوانات امروز به دام ها حمله می کنند و دایره حمله خود را گسترش داده و به بشر نیز حمله خواهند نمود بنابراین از مسئولان می خواهیم تا برای این حملات که خطری برای سکنه شده راه حلی بیندیشند.
10	مسئول گسترش و حمایت حیات وحش کمپ ملی گامبیلا نیز می گوید: باید پژوهش های لازم صورت بگیرد تا بفهمیم چرا شیرها به طرف روستا ها سرازیر شده و به آنها حمله می کنند، او گفت مسئولان قصد دارند تا موجبات مهاجرت شیرها را به منطقه ای دیگر به شکل امن و سالم ایجاد کنند.
11	مدیریت کمپ می گوید یک گروه ۵۰۰ قلاده ای از شیرها در نزدیکی کمپ گامبیلا زندگی می کنند و تعداد آنها در حال افزایش است.
12	شاهدان عینی می گویند پنج شیر در نزدیکی خانه های مسکونی در چند روز گذشته در حال رفت و آمد بوده اند که خطری جدی برای انسان و حیوانات اهلی مزرعه داران به شمار می روند.
13	گامبیلا در غرب اتیوپی و در مرزهای جنوب سودان قرار دارد، و مهمترین کمپ های ملی و مناطق حفاظت شده اتیوپی که دربردارنده حیوانات کمیاب است به علاوه تنوع جغرافیایی و محیطی منحصر به فرد در آنجا به چشم میخورد.
