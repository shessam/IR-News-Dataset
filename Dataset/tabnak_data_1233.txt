tabnak_data###آمریکا دنبال ساخت فرودگاه نظامی در الانبار است###https://www.tabnak.ir/fa/news/965539/آمریکا-دنبال-ساخت-فرودگاه-نظامی-در-الانبار-است###[]###2020-03-13 15:30:00###۹۶۵۵۳۹###['آمریکا', 'الانبار', 'فرودگاه']
1
1	نماینده ائتلاف الفتح عراق در پارلمان اعلام کرد، آمریکا از مشغول شدن فراکسیون‌های سیاسی به موضوع تعیین نخست وزیر بهره‌برداری کرده و به دنبال ساخت فرودگاه نظامی در الانبار است.
2	به گزارش ایسنا، به نقل از سومریه نیوز، مهدی امرلی، نماینده ائتلاف الفتح عراق در پارلمان گفت، نیروهای آمریکایی در حال حاضر به دنبال ساخت فرودگاه نظامی در الانبار هستند.
3	این اقدامات آمریکا موافقت و اطلاع دولت بغداد را کسب نخواهد کرد.
4	وی افزود، نیروهای آمریکایی در حال حاضر تلاش می‌کنند با حمله به پایگاه‌های داخل عراق آن هم با هدف بقای نظامی فتنه‌انگیزی کنند.
5	آمریکا تلاش دارد با این اقدامات حشد شعبی را تحریک کرده و این سازمان را به درگیری با خود بکشاند تا مجددا پایگاه‌های حشد را هدف قرار دهد.
6	در همین راستا، یک منبع امنیتی در استان الانبار روز چهارشنبه اعلام کرد، نیروهای آمریکایی مرحله نخست ساخت فرودگاه خود را در مناطق غربی عراق آغاز کردند.
