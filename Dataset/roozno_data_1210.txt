roozno_data###ترامپ به برجام برگردد؛ بعد مذاكره###http://roozno.com//fa/news/433126/ترامپ-به-برجام-برگردد-بعد-مذاكره###[]###2020-06-27 09:47:00###۴۳۳۱۲۶###['ترامپ', 'برجام', 'مذاکره']
1@@@2@@@3@@@4@@@5
1	دونالد ترامپ در روزهاي گذشته مدعي شده بود: «آماده مذاکره با ايران است اما ايران معطل انتخابات است»، حسن روحاني در پاسخ به ادعاي او گفت: «ما معطل هيچ‌چيز نيستيم.
2	هر لحظه که آمريکا اعلام کند به تعهدات خودم در برجام و چارچوب 1+5 برمي‌گردد، آن وقت ما آماده مذاکره هستيم».
3	بعد از تجربه مبادله زندانيان بين دو کشور، برخي اين موضع رئيس‌جمهور کشورمان را پيامي جديد به مقامات کاخ سفيد تلقي مي‌کنند اما در مقابل گروهي نيز معتقدند: «اين موضع جديدي از سوي ايران نيست و همواره بعد خروج آمريکا از برجام، بيان مي‌شده است».
4	نامه‌نيوز نوشت؛ علي مطهري نظر گروه دوم را تاييد مي‌کند و اعتقاد دارد: «روحاني يک اصل بديهي و عقلي را بيان کرده و موضع جديدي در قبال مذاکره با آمريکا نگرفته است».
5	گفت‌وگو با علي مطهري را در ادامه مي‌خوانيد.
6	اينکه آقاي روحاني اعلام کرد «آماده مذاکره با آمريکا هستيم»، موضع شخص ايشان است يا تصميم جمعي کشور محسوب مي‌شود؟به گزارش روز نو :آقاي روحاني يک اصل بديهي و عقلي را بيان کرد.
7	حرف آقاي روحاني اين است که «وقتي آمريکا از برجام بيرون رفت، روند مذاکرات قطع شد.
8	حالا اگر آمريکا به برجام برگردد، ما نيز به همان وضعيت اول برمي‌گرديم».
9	پيش از خروج آمريکا از برجام، وزير خارجه ما با وزير خارجه آمريکا مذاکره مي‌کرد.
10	معتقدم اين حرف آقاي روحاني جديد نيست.
11	امروز که ترامپ به لحاظ داخلي و خارجي تحت فشار است، آيا حاضر است خواسته ايران را بپذيرد؟قطعا ترامپ امتيازاتي را به ايران خواهد داد چون به‌شدت به مذاکره با ايران نياز دارد ولي در هر حال او قابل اعتماد نيست چون امکان دارد امتيازاتي بدهد اما بعد از مدتي موضوع توافق را منتفي کند.
12	ضمن آنکه بعد از ترور سردار سليماني، مذاکره با ترامپ خيلي مشکل است چون القاکننده ذلت مي‌شود.
13	برخي همچون آقاي حسين علايي معتقدند «دشمن‌ترين کشورهاي دنيا پس از آنکه با هم جنگيدند، در نهايت سر يک ميز نشسته‌اند.
14	ما نيز بايد فرض خود را بر پيروزي مجدد ترامپ بگذاريم و اکنون که ترامپ تحت فشار است بهترين فرصت است که ايران به بهترين راه‌حل برسد»، به نظر شما ايران بايد کلا موضوع «مذاکره با آمريکا» را به بعد از رياست‌جمهوري ترامپ موکول کند يا آنکه از اين چهار ماه سخت ترامپ تا انتخابات بهره بگيرد؟البته پيشنهاد آقاي سردار علايي قابل بررسي و گفت‌وگوست و مسئولان نظام بايد تصميم بگيرند ولي فعلا به نظر مي‌رسد سياست درست هماني است که آقاي روحاني بيان کرد.
15	همه‌چيز به بازگشت آمريکا به برجام برمي‌گردد.
16	اگر اين اتفاق بيفتد، ما هم به حالت اول برمي‌گرديم ولي اگر آمريکا همچنان خارج از برجام دنبال توافقاتي در حوزه موشکي و منطقه‌اي باشد، اين به نفع ايران نيست.
17	انتخابات رياست‌جمهوري آمريکا ظاهرا براي ما فرصت محسوب مي‌شود اما دو مساله يکي شخصيت غيرقابل اعتماد ترامپ و ديگري ترور شهيد سردار حاج قاسم سليماني واقعا کار مذاکره با آمريکا را مشکل کرده است.
