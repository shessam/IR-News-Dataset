tabnak_data###بارزانی: کشتن تظاهرکنندگان جنایتی آشکار است###https://www.tabnak.ir/fa/news/957476/بارزانی-کشتن-تظاهرکنندگان-جنایتی-آشکار-است###[]###2020-02-08 03:41:00###۹۵۷۴۷۶###['بارزانی', 'کردستان عراق', 'تظاهرات']
1
1	رئیس اقلیم کردستان عراق کشته و زخمی شدن تعدادی از معترضان در جریان تظاهرات چهارشنبه و پنجشنبه شهر نجف را "جنایتی آشکار" خواند.
2	به گزارش ایسنا، به نقل از شبکه "رووداو"، نیچروان بارزانی، رئیس اقلیم کردستان عراق در سخنانی به حوادث دو روز گذشته نجف اشرف و کشته و مجروح شدن شماری از معترضان واکنش نشان داد.
3	وی در این باره گفت: کشته شدن تظاهرکنندگان و استفاده از زور برای ارعاب و پراکنده کردن آنها، یک جنایت فجیع و به منزله سلب آزادی و حقوق قانونی شهروندان عراقی است.
4	بارزانی تأکید کرد: ما استفاده مداوم از خشونت علیه تظاهرکنندگان در عراق را محکوم می‌کنیم؛ چراکه تظاهرات مسالمت‌آمیز یک حق قانونی است.
5	وی همچنین افزود: ما خواستار پایان دادن به این خشونت و چنین رفتارهای غیرقانونی هستیم و بار دیگر حمایت خود را از مطالبات مشروع تظاهرکنندگان اعلام می‌کنیم.
6	نیچروان بارزانی در بخش دیگری از اظهاراتش با اشاره به مسأله تشکیل دولت جدید عراق، تصریح کرد: همه باید درک کنند که مشکلات، نارضایتی و مطالبات شهروندان را نمی‌توان سرکوب کرده و یا با استفاده از زور با آنها برخورد کرد و به منظور پایان دادن به بحران کنونی خواستار تشکیل هرچه سریع‌تر کابینه دولت جدید هستیم.
7	دو استان نجف و کربلاء روزهای چهارشنبه و پنج‌شنبه شاهد درگیری‌هایی میان تظاهرکنندگان و کلاه‌آبی‌ها، وابسته به جریان صدر عراق بودند که به کشته و زخمی شدن تعدادی از معترضان منجر شد.
8	روز پنج‌شنبه یک منبع به خبرگزاری اسپوتنیک گزارش داد، حازم الحلفی،‌ یکی از فرماندهان "سرایا السلام" (کلاه‌ آبی‌ها) وابسته به جریان صدر، در حال بازگشت از محل کارش در یکی از موسسات دولتی در شهر بصره در جنوب عراق هدف تیراندازی افراد ناشناس قرار گرفت و در دم جان باخت.
9	ترور این رهبر صدر در پی درگیری‌های شدید شهر نجف طی روز چهارشنبه بود به طوری که درگیری‌های بین معترضان و نیروهای طرفدار جریان صدر به سمت درگیری‌های مسلحانه بین حامیان صدر و افراد نقابدار کشیده شد.
10	طی درگیری‌های شامگاه چهارشنبه ۱۱ تن کشته و ۱۵۸ تن زخمی شدند.
11	این درگیری‌ها بعد از آتش زدن چادرها و تیراندازی به سمت تظاهرکنندگان رخ داد.
12	بیشتر این افراد با گلوله‌های ساچمه‌ای و سلاح سرد هدف گرفته شدند.
13	فعالان در شبکه‌های اجتماعی تصاویری را درباره درگیری‌ها در میدان تحصن در نجف بعد از حمله کلاه آبی‌های وابسته به جریان صدر به معترضان منتشر کردند که منجر به زخمی شدن تظاهرکننگان و آتش زدن چادرهای آنها شد.
14	این درحالی است که جریان صدر این مساله را تکذیب و اشاره کرد برخی نفوذی‌های مسلح وارد میدان تظاهرات در نجف شدند تا آشوب به پا کنند.
