tabnak_data###وراث متوفیان سهام عدالت بخوانند###https://www.tabnak.ir/fa/news/982190/وراث-متوفیان-سهام-عدالت-بخوانند###['اقتصادی', 'داخلی']###2020-06-03 01:23:00###۹۸۲۱۹۰###['وراث', 'متوفیان سهام عدالت', 'سهام عدالت']
1
1	شرکت سپرده‌گذاری مرکزی اوراق بهادار و تسویه وجوه (سمات) اعلام کرد: دو میلیون و ۵۰۰ هزار نفر از وراث متوفیان سهام عدالت باید منتظر اطلاعیه‌های این شرکت در خصوص انتقال سهام عدالت اموات باشند.
2	به گزارش تابناک اقتصادی به نقل از ایسنا، طبق اعلام شرکت سپرده‌گذاری مرکزی اوراق بهادار و تسویه وجوه، در گام دوم فرایند آزادسازی سهام عدالت، وضعیت انتقال سهام عدالت متوفیان از طریق الکترونیکی فراهم می‌شود.
3	در همین رابطه، کارشناسان شرکت سپرده‌گذاری مرکزی در حال انجام تست‌های نهایی روی میز خدمت یکی از سامانه‌های این شرکت هستند تا تمامی فرایندهای انتقال سهام عدالت متوفیان غیر حضوری انجام شود.
4	گفتنی است؛ از روز دهم خردادماه ۱۳۹۹، سهام ۴۶ میلیون و ۵۰۰ هزار نفر مشمولان سهام عدالت آزادسازی شد.
5	بر این اساس، دارندگان سهام عدالت که مدیریت مستقیم را انتخاب کرده‌اند، می توانند با مراجعه به درگاه sahamedalat.
6	ir از وضعیت دارایی خود در ۳۶ شرکت بورسی و فرابورسی مطلع شوند.
7	این سهامداران همانند یک سهامدار عادی در بورس کشور قادر خواهند بود تمامی حقوق و منافع سهامداری را استیفاء کرده و از مزایای سهامداری بهره‌مند شوند.
8	از جمله این حقوق و منافع نظارت همگانی میلیون‌ها نفر از هموطنان بر بنگاه‌های اقتصادی پذیرفته شده در بورس، امکان شرکت در مجامع عمومی، دریافت سود، مشارکت در افزایش سرمایه، دریافت حق تقدم و انجام خرید و فروش سهام در بازار سرمایه است.
