asriran_1_data###انصاری‌فرد: بیرانوند فصل بعد به بلژیک می‌رود###https://www.asriran.com/fa/news/710572/انصاری‌فرد-بیرانوند-فصل-بعد-به-بلژیک-می‌رود###['ورزشی']###2020-01-25 13:27:00###۷۱۰۵۷۲###['انصاری فرد', 'بیرانوند']
13@@@14
1	مدیرعامل باشگاه پرسپولیس گفت: علیرضا بیرانوند توجه به توافق صورت گرفته تابستان امسال راهی بلژیک می‌شود، اما باشگاه بخشی از مبلغ رضایت نامه را اکنون دریافت می‌کند.
2	به گزارش عصرایران، محمدحسن انصاری‌فرد در گفت‌وگو با سایت رسمی باشگاه پرسپولیس، اظهار داشت: خوشحال هستم که می‌توانیم به هواداران بگوییم با موافقت علیرضا بیرانوند و فداکاری او شرایطی پیش آمد که وی را در نیم فصل دوم و مرحله گروهی لیگ قهرمانان در اختیار خواهیم داشت و انتقال او به اروپا در تابستان سال آینده اتفاق خواهد افتاد.
3	وی ادامه داد: علیرضا بیرانوند با وجود پیشنهاد‌های مالی کلانی که داشت، قید جدایی از پرسپولیس در این مقطع را زد و طبق توافقی که صورت گرفت و آن را نهایی می‌کنیم، او در تابستان پیش رو راهی لیگ بلژیک خواهد شد.
4	بخشی از مبلغ رضایت نامه او نیز در روز‌های آینده به باشگاه پرداخت خواهد شد.
5	مدیر عامل باشگاه پرسپولیس خاطرنشان کرد: تیم خنک بلژیک چهارشنبه شب با ارسال نامه‌ای به صورت رسمی خواهان به خدمت گرفتن دروازه‌بان ملی‌پوش ما شد.
6	روز پنجشنبه هم پیشنهاد دیگری باز هم از سوی تیمی بلژیکی به خود بیرانوند ارائه شد هر دو تیم پیشنهاد‌های مالی عالی به بیرانوند ارائه کرده و آمادگی داشتند مبلغ رضایت‌نامه را هم به باشگاه پرداخت کنند.
7	به این ترتیب اگر علیرضا بیرانوند تصمیم به جدایی می‌گرفت با توجه به بند‌های صریح قرارداد از دست باشگاه کاری ساخته نبود و نمی‌توانستیم مانع این کار شویم.
8	همه چیز به خود بیرانوند مربوط می‌شد.
9	انصاری‌فرد تصریح کرد: بیرانوند هم مردد بود که در این شرایط تیم را ترک کندو در نهایت تصمیم به ماندن گرفت.
10	در این زمینه از تلاش همه همکارانم و وکیل بیرانوند تشکر می‌کنم.
11	برای این منظور، در نهایت راهکار‌هایی در نظر گرفته شد که با تائید علیرضا بیرانوند و موافقت باشگاه بلژیکی، این انتقال در تابستان انجام شود، ولی باشگاه پرسپولیس نیمی از مبلغ رضایت نامه را در دو مرحله در همین مقطع و نیمی دیگر را در پایان فصل به باشگاه پرداخت کند.
12	قسط اول ظرف سه روز آینده به باشگاه پرسپولیس پرداخت می‌شود و قسط دوم هم ۴۵ روز دیگر در اختیار ما قرار می‌گیرد.
13	نیمی از مبلغ رضایت نامه نیز اخر فصل به باشگاه پرسپولیس پرداخت می‌شود.
14	همچنین علیرضا بیرانوند هم توافقی را با باشگاه بلژیکی به امضاء رساندع و انتقال او به این تیم قطعی شده.
15	مدیر عامل سرخپوشان اضافه کرد: از علیرضا بیرانوند ممنون هستیم که در این شرایط، تیم را ترک نکرد و به پیشنهاد‌های طلایی و کلان پشت پا زد.
16	به او مبلغ قابل توجهی را پیشنهاد دادند، ولی به خاطر پرسپولیس، هواداران، دینی که نسبت به یحیی داشت، دست به این کار نزد و نیم فصل نرفت.
17	من از طرف باشگاه و هواداران از او ممنوع هستم.
18	بیرانوند تعصب و وفاداری را معنا کرد.
19	پرسپولیس، همیشه مهد بازیکنان با تعصب و وفادار بوده و هست.
20	من به او درود می‌فرستم که دریافت درآمدی قابل توجه را به تاخیر انداخت.
21	او صادقانه رفتار کرد و امیدواریم که بتوانیم محبت او را جبران کنیم.
22	این یک اتفاق مهم بود که به طرز شگفت انگیزی جور در آمد و من شک ندارم در کنار تلاش همه جانبه در باشگاه، فداکاری بیرانوند، لطف خدا و انرژی هواداران باعث وقوع آن شد.
23	وی گفت: ما در حال نهایی کردن توافق‌ها هستیم.
24	البته نام باشگاه بلژیکی را نمی‌برم، چون نمی‌دانیم آن‌ها برای خود چه مصالحی دارند و این مساله به خود آن‌ها و بیرانوند مربوط می‌شود.
25	امیدواریم با عنایت به خدا، درایت کادر فنی، تلاش بازیکنان و صد البته با حمایت و انرژی هواداران اتفاقات خوب روز‌های اخیر را به قهرمانی پرسپولیس در پایان فصل پیوند بزنیم و بیرانوند را هم با قهرمانی بدرقه کنیم.
