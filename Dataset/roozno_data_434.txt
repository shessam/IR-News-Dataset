roozno_data###رای الیوم: احتمال دارد عربستان مراسم «حج تمتع» را به خاطر کرونا لغو کند###http://roozno.com//fa/news/415950/رای-الیوم-احتمال-دارد-عربستان-مراسم-حج-تمتع-را-به-خاطر-کرونا-لغو-کند###[]###2020-02-29 10:44:00###۴۱۵۹۵۰###['عربستان', 'کرونا']
1
1	مایک پمپئو، وزیر خارجه آمریکا تصریح کرده که کشورش به تهران پیشنهاد‌هایی مبنی بر ارائه کمک‌های فنی برای تقویت اقدامات مقابله با ویروس کرونا، داده است؛ اگر این دولت نگران ایران و ملت آن بود، این تحریم‌های ظالمانه را علیه آن اعمال نمی‌کرد؛ تحریم‌هایی که نقش مستقیمی در اوضاع اقتصادی ایران، خدمات بهداشتی و بدی اوضاع معیشتی و در نهایت، شیوع ویروس، داشته است.
2	رای الیوم نوشت: شیوع ویروس کرونا باعث ایجاد نگرانی در نقاط مختلف دنیا شده و انعکاس و تاثیر منفی بر زندگی اغلب ملتها، بورس‌ها و بازار‌های جهانی گذاشته است و در حالی که خطرات آن در دولت منشأ، رو به کاهش است، موارد ابتلای جدید در مناطقی ظاهر شده است که اغلب تصور می‌شد از این ویروس در امان هستند، مناطقی مانند افریقا و برخی دولت‌های اتحادیه اروپا.
3	به گزارش روز نو ، در ادامه این مطلب آمده است: سازمان بهداشت جهانی تا کنون ۸۵ هزار مورد ابتلا به کرونا در ۵۰ کشور را ثبت و در بیانیه‌ای تاکید کرده که هیچ کشوری از این ویروس در امان نیست و هر دولتی که این واقعیت را نادیده بگیرد، مرتکب اشتباه مرگباری شده است.
4	چه بسا اضطرابی که در بین اغلب دولت‌ها بدنبال گسترش کرونا وجود دارد، به دلیل سقوط بورس‌های جهانی، افزایش یافت؛ چرا که حدود ۱۰ درصد از ارزش خود را از دست دادند و سهام‌های بورس داو جونز، تنها در یک هفته، حدود ۴۰۰۰ پله کاهش داشتند و قیمت‌های نفت، با کاهش حدود ۵ درصدی، به هر بشکه ۴۵ دلار رسید؛ امری که باعث افزایش کسری بودجه در دولت‌های تولید کننده نفت و بویژه دولت‌های خلیج می‌شود.
5	عربستان سعودی تصمیم جسورانه‌ای گرفته و تعداد زائران برای انجام مناسک حج و زیارت حرم حضرت رسول را کاهش داد.
6	علاوه بر اینکه براساس گزارشها، احتمال لغو حج در سال جاری نیز وجود دارد.
7	این در حالی است که ایران نیز نماز جمعه را در چندین استان لغو کرد.
8	وزرای بهداشت کشور‌های عربی، اختلافات میان خود را کنار گذاشته و نشستی در مقرّ اتحادیه عرب، برای توافق در راستای اتخاذ یک استراتژی هماهنگی مشترک، برگزار کردند و تصمیم گرفتند در تاریخ ۱۵ مارس، جلسه فوق العاده‌ای با حضور کارشناسان داشته باشند؛ اقدامی که با انتقادات گسترده‌ای مواجه شد؛ به این دلیل که انتظار می‌رفت در سریعترین زمان ممکن این جلسه برگزار شود.
9	این در حالی است که دولت‌های عربی که به سرعت پرواز‌ها به دولت‌هایی مانند چین، کره جنوبی، ایران و ایتالیا را متوقف کردند.
10	در این میان، مساله جالب آن است که مایک پمپئو، وزیر خارجه آمریکا تصریح کرده که کشورش به تهران پیشنهاد‌هایی مبنی بر ارائه کمک‌های فنی برای تقویت اقدامات مقابله با ویروس کرونا، داده است؛ که به منزله اشک تمساح ریختن آمریکاست؛ اگر این دولت نگران ایران و ملت آن بود، این تحریم‌های ظالمانه را علیه آن اعمال نمی‌کرد؛ تحریم‌هایی که نقش مستقیمی در فروپاشی اقتصادی ایران، ضعف ان در ارائه خدمات بهداشتی و بدی اوضاع معیشتی و در نهایت، شیوع ویروس، داشته است.
