tabnak_data###هک تلفن همراه مدیر عامل آمازون توسط محمد بن سلمان###https://www.tabnak.ir/fa/news/953656/هک-تلفن-همراه-مدیر-عامل-آمازون-توسط-محمد-بن-سلمان###[]###2020-01-22 10:00:00###۹۵۳۶۵۶###['جف بزوس', 'محمد بن سلمان', 'هک', 'تلفن همراه', 'خاشقجی', 'واشنگتن پست', 'واتس اپ']
1
1	تلفن همراه جف بزوس، میلیاردر آمریکایی مالک آمازون و نشریه واشنگتن پست در سال ۲۰۱۸ پس از دریافت پیامی در WhatsApp که ظاهراً از شماره شخصی ولیعهد عربستان سعودی ارسال شده بود، هک شد.
2	بر اساس نتایج حاصل از تجزیه و تحلیل دیجیتالی، در این ماجرا پیام رمزگذاری شده‌ای که از شماره محمد بن سلمان به جف بزوس ارسال شده بود، شامل یک بدافزار و فایل مخرب بوده که به تلفن ثروتمندترین مرد جهان نفوذ کرده است.
3	این تجزیه و تحلیل دیجیتال احتمال بسیار قوی را نشان می‌دهد که حمله به تلفن همراه بزوس توسط یک فایل ویدئویی آلوده انجام شده که از حساب شاهزاده سعودی ارسال شده است.
4	به گفته منابعی که با شرط عدم افشای نام خود با نشریه گاردین صحبت کرده اند، این دو تا زمان ارسال این فایل مخرب در یکم می‌ سال ۲۰۱۸، گپ و گفت دوستانه‌ای در واتس اپ با هم داشته اند.
5	به گفته یک مقام آگاه در این زمینه، پس از آلوده شدن تلفن بزوس، حجم انبوهی از داده‌ها و اطلاعات از تلفن وی استخراج شده است.
6	گاردین هیچ اطلاعی در مورد آنکه چه چیزی از این تلفن سرقت شده یا نحوه استفاده از داده‌های سرقتی به دست نیاورده است.
7	افشاگری این مساله عجیب که احتمالا پادشاه آینده عربستان سعودی شخصا در هدف قرار دادن بنیانگذار آمریکایی شرکت آمازون دست داشته، موجی از شوک و وحشت را به سمت وال استریت و سیلیکون والی فرستاده است.
8	این مساله همچنین می‌تواند تلاش‌های شاهزاده سعودی را برای اغوای ثروتمندان غربی در سرمایه گذاری بیشتر در عربستان سعودی، که وی متعهد شده است اقتصاد آن را متحول سازد، تضعیف کند.
9	این مساله همچنین میتواند سوالات اساسی را در مورد احتمال دست داشتن پادشاهی سعودی در مساله افشا و انتشار بسیاری از پیام‌ها و تصاویر زندگی شخصی جف بزوس، تنها ۹ ماه پس از این واقعه پیش بکشد.
10	همچنین این ماجرا ممکن است در مورد اقداماتی که ولیعهد سعودی و محل نزدیک به وی در ماه‌های قبل از قتل جمال خاشقجی، روزنامه نگار واشنگتن پست که در اکتبر ۲۰۱۸ کشته شد پنج ماه پس از ادعای "هک" تلفن صاحب روزنامه صورت داده اند، بازنگری‌های اساسی را به وجود آورد.
11	عربستان سعودی پیشتر منکر هک تلفن بزوس شده بود و اصرار داشته که قتل خاشقجی نتیجه اقدامی سرخود بوده است.
12	در ماه دسامبر، یک دادگاه سعودی پس از محاکمه‌ای غیر علنی که از سوی فعالان حقوق بشر به عنوان یک اقدام شرم آور مورد انتقاد قرار گرفت، هشت تن را به دست داشتن در این قتل محکوم کرد.
13	کارشناسان تجزیه و تحلیل دیجیتال پس از انتشار اطلاعات شخصی زندگی جف بزوس در ژانویه گذشته توسط National Enquirer بررسی وضعیت تلفن وی را آغاز کردند.
14	این اطلاعات، که شامل افشای داشتن یک رابطه خارج از ازدواج نیز بود، توسط تیم امنیتی بزوس جهت کشف چگونگی درز داده‌ها مورد پیگیری قرار گرفت.
15	این تیم با اطمینان قوی دریافت که سعودی‌ها موفق شده اند به تلفن بزوس نفوذ کرده و اطلاعات شخصی وی را به دست آورده اند.
16	رئیس تیم امنیتی بزوس، گاوین د.
17	بکر، در ماه مارس گذشته به روزنامه دیلی بیست گفت که جزئیات تحقیقات خود را در اختیار مقامات قانونی قرار داده، اما هیچ اطلاعاتی راجع به چگونگی دسترسی سعودی‌ها به تلفن بزوس ارائه نداد.
18	وی همچنین درباره ارتباط نزدیک ولیعهد سعودی با دیوید پکر، مدیر اجرایی شرکت مادر Enquirer، در ماه‌های قبل از انتشار داستان بزوس توضیح داد.
19	دی بکر به تماس‌ها و پیام‌های گاردین پاسخ نداده است.
20	گاردین دریافته است که تجزیه و تحلیل دیجیتالی تلفن بزوس، و نشانه‌هایی از شروع "هک" به واسطه یک فایل آلوده از حساب ولیعهد سعودی، توسط «اگنس کالامارد» گزارشگر ویژه سازمان ملل که در مورد قتل‌های غیرقانونی تحقیق می‌کند، بررسی شده است.
21	گویا این مساله به اندازه کافی معتبر تلقی شده تا محققان در مورد درخواست رسمی از عربستان سعودی برای ارائه توضیحی در این خصوص، مجاب شوند.
22	کالامارد که در تحقیقات خود راجع به قتل خاشقجی شواهد و مدارکی معتبر در مورد دخالت مستقیم ولیعهد و سایر مقامات ارشد سعودی پیدا کرده است، به گاردین گفته که وی همچنان چندین مساله در رابطه با قتل را دنبال می کند، اما حاضر به اظهار نظر در این زمینه نشد که آیا این تحقیقات ارتباطی با مساله هک تلفن بزوس دارد یا نه؟کالامارد در پاسخ به این که آیا از عربستان سعودی در مورد اتهام هک شدن تفحص می کند یا خیر؟ گفت: از کلیه پروتکل‌های سازمان ملل که محققان را ملزم می‌کند تا دولت‌ها را درباره ادعا‌های عمومی مورد بازجویی قرار دهند، پیروی می‌کند.
23	کارشناسان سعودی، مخالفان و تحلیلگران، به گاردین گفتند که به اعتقاد آن‌ها بزوس احتمالا به دلیل مالکیت واشنگتن پست و پوشش موضوعات و اخبار عربستان سعودی هدف قرار گرفته است.
24	ستون نویسی‌های انتقادی خاشقجی در مورد محمد بن سلمان و اقدامات وی برای سرکوب فعالان و روشنفکران، در این روزنامه ولیعهد و حلقه نزدیک وی را به شدت عصبانی کرده بود.
25	این احتمال که رئیس یکی از شرکت‌های برجسته آمریکایی از طرف عربستان سعودی آماج قرار گرفته باشد، می‌تواند معضل بزرگی برای کاخ سفید ایجاد کند.
26	ترامپ و دامادش جرد کوشنر علیرغم این که نهاد‌های اطلاعاتی آمریکا براساس گزارشی با اطمینان از درجه متوسط تا زیاد بر این باورند که محمد بن سلمان دستور قتل خاشقجی را صادر کرده است، روابط خوب و نزدیکی را با ولیعهد سعودی برقرار کرده اند.
27	البته ولیعهد سعودی هرگونه دست داشتن در هک تلفن همراه بزوس را انکار کرده است.
28	وکیل بزوس گفته که وی اکنون مشغول همکاری با بازرسان در تفحص پیرامون این مساله است.
29	سفارت عربستان در واشنگتن نیز در توییتر ادعای دست داشتن ولیعهد در این داستان را «مضحک» خوانده است.
