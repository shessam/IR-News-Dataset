roozno_data###پزشکی قانونی: اعلام آمار کشته‌شدگان آبان‌ماه برعهده دولت است/ همه اطلاعات در اختیار شورای عالی امنیت ملی است###http://roozno.com//fa/news/413934/پزشکی-قانونی-اعلام-آمار-کشته‌شدگان-آبان‌ماه-برعهده-دولت-است-همه-اطلاعات-در-اختیار-شورای-عالی-امنیت-ملی-است###[]###2020-02-17 10:10:00###۴۱۳۹۳۴###['پزشک قانونی', 'کشته شدگان ابانماه']
1
1	رییس سازمان پزشکی قانونی گفت: اعلام آمار کشته‌شدگان آبان‌ماه براساس مصوبه شورای امنیت ملی برعهده دولت است.
2	به گزارش روز نو :"عباس مسجدی آرانی" رییس پزشکی قانونی کشور در واکنش به سخنان رییس‌جمهور در نشست خبری خود با اصحاب رسانه مبنی بر اینکه آمار کشته‌شدگان اعتراضات آبان‌ماه در اختیار پزشکی قانونی کشور است و اگر برای آنها روشن است که باید روشن شده باشد، باید اعلام کنند، گفت: دولت باید این آمار را اعلام کند.
3	ما نکته‌ای در این رابطه نداریم.
4	وی ادامه داد: براساس مصوبه شورای امنیت ملی وظیفه دولت است که این آمار را اعلام کند.
5	رییس سازمان پزشکی قانونی کشور خاطرنشان کرد: ما به مراجع ذیصلاح اعلام کردیم و هیچ وظیفه‌ای مبنی بر اعلام عمومی آن نداریم و همانطور که گفتم، در مصوبه شورای امنیت ملی که زیرمجموعه دولت است و وزیر کشور رییس آن است، مشخص شده است که چه کسی باید این آمار را اعلام کند.
6	مسجدی در پاسخ به این سوال که آیا افراد مجهول‌الهویه نیز در ارتباط با کشته شدگان آبان ماه وجود داشته است؟ خاطرنشان کرد: همه اطلاعات در اختیار شورای عالی امنیت ملی است.
7	تمام اطلاعات در این رابطه را می‌توانید از آقای وزیر کشور سوال کنید.
