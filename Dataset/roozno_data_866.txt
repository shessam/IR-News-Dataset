roozno_data###رئیس قوه قضائیه: برای احیای حقوق مردم، منتظر رسیدن دادخواست و شکایت نمانید###http://roozno.com//fa/news/421091/رئیس-قوه-قضائیه-برای-احیای-حقوق-مردم-منتظر-رسیدن-دادخواست-و-شکایت-نمانید###[]###2020-04-08 12:31:00###۴۲۱۰۹۱###['رئیس قوه قضاییه', 'حقوق مردم']
1
1	رییس قوه قضاییه گفت: برای احیای حقوق مردم، منتظر رسیدن دادخواست و شکایت نمانید.
2	به گزارش روز نو، حجت الاسلام والمسلمین سید ابراهیم رئیسی در جلسه شورای روسای کل دادگستری و دادستان‌های مراکز استان‌های سراسر کشور با تاکید بر اینکه گسترش عدل راهبرد فعالانه دستگاه قضاست، افزود: بعد از شناسایی مبتلایان به کروناهای اقتصادی اخلاقی واجتماعی، اولا مراقبت کنید خودتان مبتلا نشوید سپس علت یابی کنید و برای درمان، حکم صادرکنید.
3	در پایان هم بر دوران نقاهت مجرم وبرای بازگشت او به جامعه نظارت کنید.
4	وی خطاب به روسای کل دادگستری و دادستان‌های مراکز استان‌های سراسر کشور تاکید کرد: برای احیای حقوق مردم، منتظر رسیدن دادخواست و شکایت نمانید.
5	رییس قوه قضاییه ادامه داد: ارتقاء کرامت مردم در دستگاه قضایی، مبارزه بافساد وتلاش برای رفع موانع تولید سه اولویت دستگاه قضادرسال ۹۹ است.
6	رییسی اضافه کرد: برای رفع فساد، نظارت های پیشگیرانه هم درون دستگاه قضایی هم در سطح کشور را توسعه دهید.
7	وی گفت: انحصارگری، عدم وجود رقابت وعدم شفافیت ازموانع فراگیر احقاق حقوق عامه درکشور است که باید دادستان ها درجهت رفع آن اقدام کنند.
8	رئیسی ضمن تبریک سال جدید و اعیاد شعبانیه و ولادت حضرت ولیعصر (عج)، شب نیمه شعبان را با توجه به اعمال آن، شبی مهم برای ورود به ضیافت الهی و لیله القدر دانست و افزود: بی‌تردید برکات امشب، برکات بی نظیری است که خداوند به ما و ملت بزرگ ما و بشریت مرحمت کرده و خواهد کرد.
9	وی ادامه داد: در این بلیه‌ای که وارد شده و ویروس منحوس کرونا، قطعا در کنار اقدامات بسیار ارزشمند مجاهدان عرصه سلامت، دعا و نیایش به درگاه حضرت حق به ویژه در امشب و فردا شب و این لیالی و ایام بسیار مغتنم است.
10	رئیس قوه قضائیه ابراز امیدواری کرد که همگان مشمول عطایای الهی در شب نیمه شعبان شوند و از مهمترین آن‌ها را غفران، توفیق برای گره گشایی از کار مردم و انجام وظیفه عنوان کرد.
11	رئیسی با تقدیر صمیمانه از اقدامات مجاهدانه همه همکاران قضایی در سراسر کشور در سال گذشته و به ویژه در ماه‌های پایانی سال، گفت: در سال گذشته خصوصا نسبت به رسیدگی به پرونده‌های معوقه و مسن و کثیرالشاکی هم در تهران و هم در مراکز استان‌ها، همت ارزشمندی انجام شد.
12	رئیس قوه قضائیه به روسای کل دادگستری‌ها تاکید کرد که مراتب تشکر وی را به قضات ابلاغ کنند.
13	وی با اشاره به زحمات مضاعفی که قضات و کارکنان مجموعه قضایی با وجود شیوع ویروس کرونا متحمل شدند، گفت: همکاران ما ضمن اینکه عرصه خدمت را ترک نکردند، تلاش کردند پرونده‌ها را رسیدگی کنند.
14	بعضا هم ابتلاهایی برایشان پیدا شد؛ ولی تلاش کردند که ضمن اینکه وظایف را انجام می‌دهند، پروتکل‌های لازمی که ستاد ملی مقابله با کرونا و ستادهای استانی داشتند، رعایت شود.
15	رئیسی با تاکید بر اینکه در ادامه راه هم همکاری‌ها با ستاد ملی مقابله با کرونا ضرورت دارد، افزود: باید اجتماعات ایجاد نشود و تا بشود هم دادرسی صورت گیرد و هم چارچوب‌ها و پروتکل‌های لازم در این رابطه رعایت شود.
16	رئیس قوه قضائیه با اشاره به اینکه کرونا محدودیت ایجاد می‌کند؛ اما به هیچ عنوان در مسیر تحول نمی‌تواند مانعی باشد، با تایید محدودیت‌های که این ویروس ایجاد کرده است، گفت: اینگونه حوادث و مسائل نباید هیچ مانعی برای مسیر تحول در دستگاه قضایی ایجاد کند.
17	توسعه دادرسی الکترونیک فرصت پیش آمده در دوران کروناوی در ادامه با اشاره به فرصت‌هایی که کرونا می‌تواند برای قوه قضائیه ایجاد کند، در این زمینه به توسعه دادرسی الکترونیک اشاره کرد و گفت: در این زمینه روندی تاکنون وجود داشته که باید تسریع شود و همه در این زمینه مشارکت کنند و دنبال شکل گیری یک دستگاه قضایی هوشمند باشند.
18	رئیس قوه قضائیه استفاده از ظرفیت‌های قانونی برای دادرسی‌های غیرحضوری و فرهنگسازی در مورد آن را به عنوان فرصت دیگر مورد اشاره قرار داد و اظهارداشت: در این زمینه دستورالعملی ظرف چند روز آینده ابلاغ خواهد شد که معاون اول قوه قضائیه زحمت تهیه آن را متقبل شده و جمع بندی آن در ستاد قوه قضائیه انجام شده است.
19	رئیسی حبس زدایی و غربالگری زندان‌ها و فعال کردن نهادهایی که در قانون به آن‌ها اشاره شده، را از دیگر فرصت های پیش آمده در دوران کرونا عنوان کرد و بر بازنگری به وضعیت زندان‌ها تاکید کرد.
20	وی با تاکید بر اینکه حفظ سلامت اصحاب دعوی و ارباب رجوع و همکاران به ویژه در دادسراها و دادگاه‌های سراسر کشور که خط مقدم برخورد با مسائل هستند، اهمیت دارد، گفت: حتما پروتکل‌ها و باید و نبایدهایی که در این رابطه برای دادرسی وجود دارد، کاملا رعایت شود.
21	رئیس قوه قضائیه در بخش دیگری از اظهاراتش سه نکته محوری کرامت، مبارزه با فساد و تلاش و همکاری با همه بخش‌ها برای رفع موانع تولید را به عنوان اولویت‌های سال جدید عنوان کرد.
22	وی در تبیین موضوع کرامت افزود: رسیدگی، پیگیری و بررسی مسائل با حفظ کرامت نسبت به قضات و همکاران، اصحاب دعوی، ارباب رجوع، متهم و همه کسانی که به نحوی با عدلیه و سازمان‌های وابسته به قوه قضائیه سروکار دارند، یک امر بسیار مهم است.
23	رئیسی با اشاره به دستورالعمل ابلاغ شده در این زمینه بر تبیین و بکارگیری آن در بخش‌های قوه قضاییه تاکید کرد و افزود: برای اینکه اسمی در رابطه با بخشنامه باشد این کار را انجام ندادیم و دلیل ابلاغ آن این بود که واقعا در تمام بخش‌ها و اجزای قوه قضائیه اجرایی شود.
24	رئیس قوه قضائیه در رابطه با مبارزه با فساد از آن به عنوان نکته‌ای محوری و دارای اولویت در دستگاه قضا یاد کرد و گفت: بر سلامت دستگاه قضایی و سازمان‌های وابسته همواره تاکید شده و تداوم این سلامت و مبارزه بی امان با فساد باز هم مورد تاکید خواهد بود.
25	رئیسی با بیان اینکه هم بستر های فسادزا باید اصلاح شود و هم باید با مفسدان برخورد شود، تاکید کرد که در حوزه نظارت و قضاوت تلاش شود که مبارزه با فساد به عنوان یک نکته محوری در سال جدید مورد توجه قرار گیرد.
26	فساد اقتصادی و رشوه چوب لایحه چرخ تولیدوی با اشاره به تلاش و همکاری با همه بخش‌ها برای رفع موانع تولید به عنوان محور سوم، یادآور شد: اگر موانع تولید رفع شود، تولید رونق و جهش می‌یابد و شعار سال تحقق پیدا می‌کند.
27	رئیس قوه قضائیه از قاچاق، وارادات بی رویه، بروکراسی اداری پیچیده‌ را موجب زحمت کارآفرینان و سرمایه گذاران عنوان کرد و افزود: فساد اقتصادی و رشوه به عنوان موانع جدی تولید است و این موارد چوبی لای چرخ تولید است که باید برداشته شود تا تولید رونق و جهش یابد.
28	وی با بیان اینکه سیاست ما این است که دستگاه قضایی، دستگاهی فعال باشد و با مسائل به صورت منفعل برخورد نکند، ادامه داد: باید از حوزه منتظر دادخواست شدن مقداری خارج شد و به یک اقدام ایجابی گسترش عدل که قانون اساسی بر آن تاکید دارد، دست زد.
29	رئیسی با تاکید بر اینکه باید دادخواست محوری به گسترش عدل با اقداماتی که طبیعتا در این رابطه باید قوه قضائیه انجام دهد، تبدیل شود، گفت: در تحول باید با توجه و نگاه به مردم و مشارکت آن‌ها از یک رویکردهای سنتی به رویکرد فناورانه و آنچه که دادرسی الکترونیک و دستگاه قضایی هوشمند را رقم بزند، حرکت کنیم.
30	رئیس قوه قضائیه اضافه کرد: در دستورالعملی که در رابطه با توجه به مردم و نقش دادن به مردم و نهادهای مردمی ابلاغ شد، همه بخش‌ها در دستگاه قضایی تلاش کنند از این موقعیت و ظرفیت در جهت انجام وظایف استفاده کنند.
31	احیای حقوق عامه ماموریت قوه قضائیهرئیسی در ادامه، احیای حقوق عامه را به عنوان ماموریت قوه قضائیه مورد اشاره قرار داد و گفت: در رابطه با حقوق عامه بخش‌های مختلفی در قوه قضائیه مسئولیت دارند و مطابق قانون اساسی احیای حقوق عامه با قوه قضائیه است.
32	وی با بیان اینکه موارد روشن از حقوق عامه باید مورد پیگیری قرار گیرد، تصریح کرد: انحصارگری و عدم شفافیت از موانع حقوق عامه است و باید در جای خودش دنبال شود و مسئولیت آن هم با دادستانی کل کشور، سازمان بازرسی، معاونت پیشگیری از وقوع جرم و دادستان‌ها در سراسر کشور است.
33	رئیس قوه قضائیه با اشاره به جنبه سلبی و ایجابی احیای حقوق عامه مطابق با اصل گسترش عدل و آزادی‌های مشروع ادامه داد: برخورد با کسی که مانع آزادی‌های مشروع مردم می‌شود، در حوزه سلبی و از سوی دیگر جنبه ایجابی قضیه، نکاتی است که مورد توجه است و بخش‌های پژوهشی و اجرایی در این رابطه کار کنند و در این زمینه چارچوب‌هایی هست که در قانون اساسی و فرمایشات مقام معظم رهبری مورد تاکید قرار گرفته است.
34	رئیسی ادامه داد: حتی حقوقی از مردم که امروز استکبار جهانی به صورت ظالمانه ضایع می‌کند، باید از سوی بخش بین الملل قوه قضائیه پیگیری و به دنبال احیای این حقوق مردم باشیم.
35	دیوان عالی کشور نظارت پیشگیرانه در جهت اتقان آرا داشته باشدوی به موضوع نظارت و تقویت آن اشاره کرد و افزود: تقویت نظارت درون قوه‌ای و برون قوه‌ای مورد تاکید است.
36	دیوان عالی کشور نظارت پیشگیرانه در جهت اتقان آرا داشته باشد و باید در سال جاری در این جهت یک گام به جلو برداشته شود.
37	رئیس قوه قضائیه افزود: نظارت بیشتر و دقیق تر بر عملکرد درون دستگاه توسط متولیان و در بیرون دستگاه هم بوسیله سازمان بازرسی صورت گیرد و باید نظارت پیشگیرانه تقویت شود؛ زیرا می‌تواند جلوی بسیاری از تخلفات را بگیرد.
38	ادامه داردغیره
