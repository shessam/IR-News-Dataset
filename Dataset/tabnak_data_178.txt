tabnak_data###قیمت سکه امروز شنبه 5 بهمن ماه 98###https://www.tabnak.ir/fa/news/954443/قیمت-سکه-امروز-شنبه-5-بهمن-ماه-98###['اقتصادی', 'داخلی']###2020-01-25 18:42:00###۹۵۴۴۴۳###['قیمت سکه', 'سکه و طلا', 'سکه تمام بهار آزادی']
1
1	هر قطعه سکه تمام بهار آزادی طرح جدید در بازار آزاد تهران امروز (شنبه) با رشد حدود ۱۵هزار تومانی نسبت به روز معاملاتی گذشته ( پنجشنبه سوم بهمن ) به بهای چهار میلیون و ۹۱۰ هزار تومان فروخته شد.
2	به گزارش تابناک اقتصادی؛ قیمت انواع سکه و طلا در بازارهای داخلی، امروز روندی افزایشی داشت که مهم‌ترین علت افزایش قیمت دلار و همچنین رشد بهای اونس طلا در بازارهای جهانی بوده است.
3	رشد حدود ۳۵۰ تومانی قیمت دلار و جهش ۱۷ دلاری اونس در مقایسه با روز پنجشنبه ( هفته گذشته)، زمینه افزایش قیمت‌ها را فراهم کرده است.
4	هر قطعه سکه تمام بهار آزادی طرح قدیم در بازار آزاد تهران امروز به بهای چهار میلیون و ۸۹۰ هزار تومان فروخته شد.
5	همچنین نیم سکه نیز دو میلیون و ۵۰۰ هزار تومان، ربع سکه یک میلیون و ۴۷۰ هزار تومان و هر قطعه سکه گرمی ۹۳۰ هزار تومان داد و ستد شد.
6	هر گرم طلای خام ۱۸ عیار ۵۰۰ هزار تومان و هر مثقال طلا نیز دو میلیون و ۱۶۸ هزار تومان به فروش رسید.
