asriran_1_data###کویت میزبان سرخ‌آبی‌ها برابر حریفان سعودی/ AFC هنوز موافقت نکرده است###https://www.asriran.com/fa/news/713623/کویت-میزبان-سرخ‌آبی‌ها-برابر-حریفان-سعودی-afc-هنوز-موافقت-نکرده-است###['ورزشی']###2020-02-13 12:21:00###۷۱۳۶۲۳###['کویت', 'عربستان']
3
1	طبق اعلام رسانه‌های عربستانی دیدار پرسپولیس و استقلال با التعاون و الاهلی در دور رفت لیگ قهرمانان آسیا در کویت برگزار خواهد شد.
2	به گزارش ایسنا و به نقل از اسپورت، دیدار نماینده‌های ایران با عربستان در لیگ قهرمانان آسیا همچنان در زمین بی طرف برگزار خواهد شد.
3	امسال کنفدراسیون فوتبال آسیا یک قانون جدید را هم آورد و آن اینکه فعلا هر سه بازی نماینده‌های ایران در دور رفت در زمین حریف یا بی طرف برگزار می‌شود.
4	طبق اعلام روزنامه اسپورت عربستان دیدار پرسپولیس با التعاون عربستان و استقلال با الاهلی عربستان در دور رفت مرحله گروهی لیگ قهرمانان آسیا به میزبانی کویت برگزار خواهد شد.
5	استقلال در هفته نخست مرحله گروهی در عراق برابر الشرطه به تساوی یک بر یک دست پیدا کرد و در هفته دوم باید به مصاف الاهلی عربستان برود که این تیم هم در هفته نخست برابر الوحده به تساوی دست پیدا کرد.
6	قرار است دیدار استقلال با الاهلی در ورزشگاه بین المللی جابر برگزار شود.
7	البته هنوز کنفدراسیون فوتبال آسیا موافقت خود را اعلام نکرده است اما این ورزشگاه انتخاب نماینده عربستان است و به احتمال خیلی زیاد AFC هم موافقت می‌کند.
8	پرسپولیس هم در هفته سوم مرحله گروهی به مصاف التعاون عربستان می‌رود که این دیدار هم قرار است در ورزشگاه باشگاه الکویت برگزار شود.
9	پرسپولیس در دیدار نخست خود برابر الدحیل با دو گل تن به شکست داد و این در حالی است که التعاون توانست در امارات الشارجه را شکست دهد.
