asriran_1_data###لاريجاني به کرونا مبتلا شد###https://www.asriran.com/fa/news/721674/لاريجاني-به-کرونا-مبتلا-شد###['سیاسی']###2020-04-02 19:43:00###۷۲۱۶۷۴###['علی لاریجانی']
1
1	روابط عمومی مجلس در اطلاعیه ای توضیحاتی درباره ابتلای رییس مجلس شورای اسلامی به کرونا ارائه کرد.
2	به گزارش به نقل از خانه ملت، در پی تماس های برخی نمایندگان محترم و همکاران در مجلس شورای اسلامی که جویای حال جناب آقای دکتر لاریجانی، ریاست محترم مجلس گردیده اند، اداره کل فرهنگی و روابط عمومی مجلس اطلاعیه ای منتشر کرد.
3	متن این اطلاعیه بدین شرح است:"در پی تماس های برخی نمایندگان محترم و همکاران در مجلس شورای اسلامی که جویای حال جناب آقای دکتر لاریجانی، ریاست محترم مجلس گردیده اند، به آگاهی می رساند حسب اطلاع واصله از حوزه ریاست مجلس، به دنبال بروز برخی علائم ، از ایشان آزمایش کرونا به عمل آمد و با توجه به نتیجه مثبت آن در حال حاضر در قرنطینه و تحت درمان می باشند".
