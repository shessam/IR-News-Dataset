roozno_data###رییس قوه قضاییه: مصمم هستیم با هرگونه دست‌اندازی به حقوق مردم قاطعانه برخورد کنیم###http://roozno.com//fa/news/416904/رییس-قوه-قضاییه-مصمم-هستیم-با-هرگونه-دست‌اندازی-به-حقوق-مردم-قاطعانه-برخورد-کنیم###[]###2020-03-05 13:17:00###۴۱۶۹۰۴###['ییس قوه قضاییه', 'حقوق مردم']
1
1	رییس قوه قضاییه با بیان این‌که بسیاری از اراضی ملی از زمین‌خواران پس گرفته و به بیت‌المال بازگردانده شده، تاکید کرد: دستگاه قضایی در آینده نیز این مسیر را قاطعانه ادامه می‌دهد.
2	به گزارش روز نو:اداره کل روابط عمومی قوه قضاییه،حجت الاسلام والمسلمین سید ابراهیم رییسی پس از کاشت نهال به‌مناسبت روز درختکاری، در خصوص تاثیر این کار در افزایش امید و نشاط در جامعه اظهار داشت: حرکت رهبر معظم انقلاب در کاشت درخت برای همه مسوولان و مردم یک درس و حرکتی ماندگار در جهت حفظ محیط زیست، فضای سبز و هوای خوب برای کشور است.
3	رییس قوه قضاییه با بیان اینکه زمین و آب و هوای خوب از حقوق عامه است، تصریح کرد: حفظ زمین، حفظ آب، حفظ محیط زیست و هوای سالم جزو حقوق عمومی و برای همه ما وظیفه است.
4	رییسی، دست‌اندازی به زمین و استفاده غیرمجاز از آب و آلوده کردن محیط زیست و هوا را امری ناپسند دانست و متذکر شد: همانگونه که از اولین روز‌های حضورم در دستگاه قضا اعلام کردم مصمم هستیم با هرگونه دست‌اندازی به حقوق مردم قاطعانه برخورد کنیم و امروز به مردم عزیزمان اعلام می‌کنم که همکاران ما در سراسر کشور اقدامات خوبی در این زمینه انجام داده‌اند.
5	رییس قوه قضاییه تاکید کرد: با اقدامات صورت گرفته در جهت قطع دست سوداگران و زمین خواران از اراضی ملی، بسیاری از این اراضی در حومه تهران همچون لواسانات، دماوند و محدوده جنوبی شهر و در بسیاری شهر‌های دیگر به بیت‌المال برگردانده شده است.
6	رئیسی همچنین متذکر شد که با روابط ناسالمی که در برخی دستگاه‌ها همچون ثبت، شهرداری و شورا‌های شهر وجود داشت که باعث شده بود سوداگران و زمین‌خواران بتوانند به اموال عمومی و بیت‌المال دست‌اندازی کنند، برخورد شده و تعداد قابل توجهی از افرادی که در بخش‌های مختلف با روابط ناسالم و رشوه باعث شده بودند دست سوداگران برای فساد باز شود، اکنون در زندان هستند.
7	رییس دستگاه قضا در همین راستا به متولیان امر در نهاد‌های امنیتی و انتظامی نیز توصیه کرد وظایف و ماموریت خود در حفظ زمین و جنگل‌ها و مراتع و محیط زیست را با جدیت پیگیری کنند و اجازه ندهند کسی به اموال بیت‌المال دست درازی کند.
8	رییس قوه قضاییه گفت: حرکت ما در روز درختکاری یک حرکت نمادین است، اما اصل قضیه این است که همکاران ما در دستگاه قضا و همکاران ما در سپاه، بسیج و دستگاه‌های امنیتی به هیچ عنوان اجازه ندهند به حقوق بیت‌المال و جنگل‌ها و اراضی ملی و منابع طبیعی دست‌اندازی و محیط زیست آلوده شود و ما در سال‌های آتی نیز با جدیت این موضوع را دنبال خواهیم کرد.
9	رییسی با اشاره به تذکراتی که هر ساله در روز‌های پایانی سال از سوی دستگاه‌های ذیربط برای حفظ جنگل‌ها و مراتع و محیط زیست به مردم داده می‌شود تاکید کرد: حفظ جنگل‌ها و مراتع و صیانت از آن‌ها یک اصل مهم است.
10	رییس قوه قضاییه در پایان با بیان این‌که اراضی ملی و جنگل‌ها و مراتع متعلق به ملت است، نه یک قشر خاص و افراد با نفوذ، تاکید کرد: آنچه متعلق به همه مردم است، باید حفظ شود و ما مصمم هستیم که ذخایر ملی برای همه مردم بماند.
