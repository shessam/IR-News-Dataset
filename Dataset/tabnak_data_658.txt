tabnak_data###آغاز کنفرانس امنیتی سه روزه مونیخ با تمرکز بر تنش‌های خاورمیانه/ گزارش رسمی کاخ سفید به کنگره درباره ترور شهید سلیمانی/ درخواست اروپایی‌ها برای نشست شورای امنیت درباره تحولات سوریه/ تسلط ارتش سوریه بر بزرگترین پایگاه «جبهه النصره» در حومه حلب###https://www.tabnak.ir/fa/news/958967/آغاز-کنفرانس-امنیتی-سه-روزه-مونیخ-با-تمرکز-بر-تنش‌های-خاورمیانه-گزارش-رسمی-کاخ-سفید-به-کنگره-درباره-ترور-شهید-سلیمانی-درخواست-اروپایی‌ها-برای-نشست-شورای-امنیت-درباره-تحولات-سوریه-تسلط-ارتش-سوریه-بر-بزرگترین-پایگاه-جبهه-النصره-در-حومه-حلب###['صفحه نخست', 'بین\u200cالملل']###2020-02-15 08:00:00###۹۵۸۹۶۷###['تحولات خاورمیانه', 'تحولات سوریه', 'تحولات یمن', 'تحولات عراق', 'ایران و آمریکا', 'روسیه', 'برجام', 'اروپا']
1@@@2
1	آغاز کنفرانس امنیتی سه روزه مونیخ با تمرکز بر تنش‌های خاورمیانه، گزارش رسمی کاخ سفید به کنگره درباره ترور شهید سلیمانی، درخواست اروپایی‌ها برای نشست شورای امنیت درباره تحولات سوریه و درخواست پامپئو برای تمدید تحریم تسلیحاتی ایران، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به تسلط ارتش سوریه بر بزرگترین پایگاه «جبهه النصره» در حومه حلب نیز اشاره کرد.
3	به گزارش «تابناک»؛ ارتش سوریه در ادامه پیشروی های خود در حومه جنوب غربی حلب، جمعه شب موفق شد بر منطقه «اورم الکبری» تسلط پیدا کند.
4	این منطقه راهبردی که پس از درگیری سنگین ارتش سوریه با تروریست های جبهه النصره باز پس گرفته شده، از بزرگترین پایگاه این گروه تروریستی در حومه جنوب غربی حلب محسوب می شود.
5	اورم الکبری به دلیل قرار گرفتن در مسیر جاده حلب ـ ادلب از اهمیت راهبردی برخوردار است و افزون بر آن، تسلط ارتش سوریه بر این منطقه به معنای سقوط بزرگترین پایگاه جبهه النصره در جنوب غربی حلب است.
6	در حالی که رهبران و دیپلمات‌های جهان از روز جمعه به منظور شرکت در اجلاس کنفرانس امنیتی مونیخ و مشهور به "داووس" امنیت و مسائل سیاست خارجی در این شهر آلمان گردهم می‌آیند، از جمله نگرانی‌های ژئوپلتیکی فوری آنها، جنگ‌های لیبی و یمن، تنش‌ها در خاورمیانه و حتی سرکوب‌گری هند در کشمیر هستند.
7	به گزارش پایگاه الجزیره، ۳۵ تن از سران دولت‌ها جزو لیست بیش از ۵۰۰ نفره سیاستمداران، مقام‌ها و جاسوس‌هایی هستند که قرار است در این اجلاس سه روزه شرکت داشته باشند.
8	این اجلاس از امروز جمعه آغاز شده و روز یکشنبه پایان می‌یابد.
9	مایک پامپئو، وزیر امور خارجه آمریکا به همراه امانوئل ماکرون، رییس جمهور فرانسه، ینس استولتنبرگ، دبیر کل ناتو، ولودیمیر زلنسکی، رییس جمهور اوکراین و وزرای امور خارجه روسیه، ایران و هند همگی انتظار شرکت‌شان در این اجلاس است.
10	به گفته سازمان دهنده‌های اجلاس امسال، تم کلی این اجلاس «بدون غرب» است.
11	این موضوع به تداوم ناخرسندی درباره هویت و هدف غرب اشاره می‌کند.
12	این اسم بازتابی از شکاف فزاینده در روابط ترانس آتلانتیک و نظم بعد از جنگ جهانی دوم همزمان با تلاش‌های دونالد ترامپ رییس جمهور آمریکا در دورتر ساختن کشورش از اروپاست.
13	موضوع امنیت مشترک در اروپا نیز یک مساله‌ با اهمیت فزاینده است.
14	این قاره بعد از بریگزیت و همزمان با رشد جنبش‌های ملی‌گرا و غیر لیبرال دچار چنددستگی شده است.
15	سازمان‌دهندگان کنفرانس از شرکت‌کننده‌ها خواسته‌اند که بررسی کنند آیا جهان و خود غرب در حال کمتر غربی ‌شدن است یا خیر و این‌که با کمرنگ شدن نقش و نفوذ قدرت‌های غربی، امنیت جهانی چه‌طور شکل خواهد گرفت.
16	در گزارش امنیتی امسال مونیخ ـ که قبل از کنفرانس منتشر شد ـ آمده است: در دهه‌های گذشته، پاسخ به این که چه چیزی غرب را کنار هم نگه داشته است، مستقیم و صریح بود.
17	تعهد به لیبرال، دموکراسی و حقوق بشر، به اقتصاد مبتنی بر بازار و به همکاری بین‌المللی در نهادهای بین‌المللی امروز بار دیگر معنای غرب هرچه بیشتر به چالش کشیده می‌شود.
18	آنگلا مرکل، صدراعظم آلمان در اجلاس سال گذشته مونیخ با معاون رییس جمهور آلمان بر سر توافق هسته‌ای ایران نزاع پیدا کرد، اما امسال او در این اجلاس حضور ندارد و به جایش هایکوماس، وزیر خارجه آلمان به نمایندگی از کشورش حضور دارد؛ کسی که احتمالا به دنبال ایفای نقش بیشتر به عنوان تسهیل‌کننده فرآیند صلح لیبی خواهد بود.
19	سارا برسان، یک محقق انیسیتوی سیاست عمومی جهانی اظهار کرد: من انتظار دارم در اجلاس مونیخ بحث پیرامون لیبی شاید با مشارکت اتحادیه اروپا وجود داشته و نماینده اتحادیه اروپا در این زمینه نقشی را داشته باشد.
20	همچنین موضوع ایران هم احتمالا در اجلاس امنیتی مونیخ امسال به ویژه بعد از شهادت سردار قاسم سلیمانی در ژانویه در بغداد یک موضوع محوری است.
21	کره شمالی همچنان به توسعه برنامه‌های تسلیحاتی و هسته‌ای خود ادامه می‌دهد و این مساله هم یک اولویت مهم کانگ کیونگ وا، وزیر امور خارجه کره جنوبی در سفر به مونیخ است.
22	سازمان‌دهنده‌های اجلاس امنیتی مونیخ اواخر ژانویه گفتند، کره شمالی برای نخستین‌بار معاون وزیر خارجه خود را به عنوان نماینده‌اش به مونیخ می‌فرستد، اما رسانه‌های کره جنوبی گزارش کردند که شرکت وی به دلیل تدابیر مقابله با شیوع ویروس کرونا لغو شده است.
23	گزارش مربوط به این کنفرانس همچنین در گسترش نفوذ روسیه در حوزه‌های خاورمیانه، آفریقا و آمریکای جنوبی و همچنین افزایش ارتباطات‌ کشورها با پکن در حوزه‌های نظامی و تجاری برجسته شده است.
24	در این سند به افزایش جسارت نظامی چین در دریای چین جنوبی و برتری فزاینده این کشور در حوزه‌های تکنولوژی‌های نوظهور همچون هوش مصنوعی، رایانش کوآنتومی و نسل پنجم شبکه‌های تلفن همراه اشاره شده است.
25	این مسائل نشانه تغییر موازنه قدرت جهانی و دورتر شدن این موازنه به تدریج از قدرت‌های غربی است.
26	یک عضو مجلس نمایندگان آمریکا، روز جمعه گفته، کاخ سفید اخیراً گزارشی رسمی که حاوی توجیه‌های دولت آمریکا برای ترور سردار «قاسم سلیمانی»، فرمانده شهید نیروی قدس سپاه پاسداران انقلاب اسلامی است، تحویل نهاد قانونگذار این کشور داده است.
27	«الیوت انگل»، رئیس کمیته امور خارجی مجلس نمایندگان آمریکا در بیانیه‌ای گفته، گزارش رسمی کاخ سفید با ادعای نادرست «دونالد ترامپ»، رئیس‌جمهور آمریکا مبنی بر اینکه حمله به سردار سلیمانی برای جلوگیری از یک «تهدید فوری» انجام شده منافات دارد.
28	در این بیانیه آمده است: «دولت، گزارشی قانونی که در آن دلایل قانونی و سیاستی برای حمله منجر به قتل (شهادت) سردار ایرانی، قاسم سلیمانی تشریح شده‌اند را به کنگره ارسال کرده است.
29	»انگل اضافه کرده است: «این گزارش رسمی، مستقیم با اظهارات نادرست رئیس‌جمهور مبنی بر اینکه برای جلوگیری از یک حمله قریب‌الوقوع به پرسنل و سفارتخانه‌های آمریکا ایران را هدف حمله قرار داده منافات دارد.
30	»قانونگذار ارشد آمریکایی تأکید کرده در گزارش رسمی کاخ سفید، هیچ اشاره‌ای به «تهدید قریب‌الوقوع» نشده و «این، به کلام ساده و صریح، نشان می‌دهد که توجیه ارائه ‌شده از سوی رئیس‌جمهور به مردم آمریکا نادرست بوده است.
31	»رئیس کمیته امور خارجی مجلس نمایندگان آمریکا، ماده قانونی مورد استناد ترامپ برای توجیه حمله به سردار سلیمانی را هم نادرست خوانده است.
32	پیش از این، برخی مقام‌های دولت ترامپ گفته بودند، حمله پهپادی ماه پیش در نزدیکی فرودگاه بغداد ذیل قانونی، مصوب سال ۲۰۰۲ که زیربنای قانونی حمله سال ۲۰۰۳ به عراق را فراهم آورد، انجام شده است.
33	الیوت انگل خاطرنشان کرده، دلیل استناد دولت ترامپ به این ماده قانونی، فرار از پاسخگویی به کنگره درباره اقداماتش بوده است.
34	او گفته است: «بدتر از همه، دولت برای اجتناب از توضیح درباره اقداماتش به کنگره به غلط ادعا کرده کنگره ذیل "قطعنامه عراق مصوب ۲۰۰۲" این حمله را مجاز کرده است.
35	این نظر حقوقی، مزخرف است.
36	این قانون در سال ۲۰۰۲ برای مقابله با صدام حسین تصویب شد و هیچ ارتباطی با ایران با مقام‌های حکومت ایران در عراق ندارد.
37	»انگل افزود: «گفتن اینکه هجده سال بعدتر می‌توان از این قانون به عنوان مجوزی برای کشتن یک مقام ایرانی استفاده کرد، دامنه قانون را به فراسوی آنچه مدنظر کنگره بوده، امتداد می‌دهد.
38	»رئیس کمیته امور خارجی مجلس نمایندگان آمریکا در ادامه خاطرنشان کرده، تصمیم به ترور سردار سلیمانی تنش‌ها با ایران را شدت بخشیده و آمریکا را در آستانه جنگی با ایران قرار داده که خواست مردم آمریکا نبوده است.
39	فرانسه، آلمان، استونی و بلژیک روز جمعه از شورای امنیت سازمان ملل درخواست کردند تا امروز نشستی برای بررسی تحولات در شمال سوریه برگزار کنند.
40	درخواست برای این نشست در حالی انجام می‌شود که وزارت دفاع روسیه به دنبال تنش‌های اخیر در شمال سوریه به ویژه استان ادلب این کشور، ترکیه را مسبب وخامت اوضاع در این استان سوری معرفی کرد و از این کشور خواست به تعهدات خود در ذیل توافق‌های سوچی پایبند باشد.
41	ترکیه، روسیه و ایران از چند سال پیش برای همکاری در خصوص سوریه سلسله نشست‌هایی موسوم به نشست‌های آستانه داشتند که منجر به ایجاد مناطق کاهش تنش شد؛ منطقه ادلب (همه استان ادلب به اضافه برخی از مناطق حلب و شمال حماه) یکی از مناطق پنجگانه کاهش تنش بود.
42	مطابق این توافق، درگیری در این مناطق متوقف و کاهش می یابد، مگر اینکه طرف درگیر داعش یا جبهه النصره (شاخه سوریه القاعده) باشد که طی سال‌های گذشته برای فرار از حملات، بارها نام خود را تغییر داده است.
43	ارتش سوریه در ادامه نقض توافق سوچی و آستانه از سوی ترکیه، عملیات‌ نظامی خود را از دو محور، یکی جنوب و غرب حلب و دیگری جنوب استان ادلب آغاز کرد و توانست در کمتر از یک ماه، ۶۰۰ کیلومتر مربع را به همراه اتوبان حلب دمشق ـ که بیش از هفت سال در اشغال تروریست‌ها بود ـ آزاد و پاکسازی کند.
44	«مایک پامپئو»، وزیر خارجه آمریکا روز جمعه بار دیگر خواستار تمدید تحریم تسلیحاتی ایران در سازمان ملل متحد شد.
45	پامپئو در صفحه شخصی توئیتر خود، با به اشتراک گذاشتن تصویری ادعایی، ایران را به ارسال سلاح به یمن متهم کرد.
46	وی در ادامه ادعاهای خود افزود: «این نمونه دیگری از تداوم سرپیچی بزرگترین حامی دولتی تروریسم، یعنی جمهوری اسلامی ایران، از شورای امنیت سازمان ملل است».
47	وزیر خارجه آمریکا، که کشورش بزرگترین تامین‌کننده تسلیحات رژیم سعودی در جنگ تحمیلی پنج ساله علیه مردم یمن است، نوشت: «جهان باید خشونت ایران را رد کرده و همین الان برای تمدید تحریم تسلیحاتی ایران در سازمان ملل اقدام کند».
