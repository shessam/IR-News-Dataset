asriran_2_data###مدیرعامل فولاد: جای تاج بودم ویلموتس را با اُردنگی بیرون می‌کردم/ اگر ویلموتس هم‌سنگ کی‌روش نبود چرا آوردیم؟###https://www.asriran.com/fa/news/700351/مدیرعامل-فولاد-جای-تاج-بودم-ویلموتس-را-با-اُردنگی-بیرون-می‌کردم-اگر-ویلموتس-هم‌سنگ-کی‌روش-نبود-چرا-آوردیم###['ورزشی']###2019-11-26 13:46:00###۷۰۰۳۵۱###['آذری', 'فولاد']
58@@@59@@@60@@@61
1	خراج و برانکو ایوانکوویچ را سرمربی تیم ملی کند.
2	سعید آذری، مدیرعامل باشگاه فوتبال فولاد خوزستان در گفت‌وگو با ایسنا درباره وضعیت تیم ملی اظهار کرد: فدراسیون بر اساس منابع مالی که در اختیارش بود در این زمینه باید اقدام می‌کرد که ۱۰۰ درصد کرده است.
3	حالا باید ببینیم بندی که ویلموتس به آن اشاره می‌کند و می‌گوید قراردادش نقض شده، چیست.
4	ما تا مفاد قرارداد را ندانیم نمی‌توانیم اظهار نظر دقیق کنیم.
5	او ادامه داد: رفتار ویلموتس در شان تیم ملی نیست.
6	این توهین به تیم ملی است.
7	ما مفاد قرارداد را متاسفانه نمی‌دانیم.
8	وقتی تیم ملی در مسابقات انتخابی جام جهانی است او باید تمام وقت در اختیار تیم ملی باشد نه این که در مقاطع خاصی که اردو و بازی است می‌آید.
9	زمان کی‌روش یک بار سر موضوعی با او به اختلاف نظر خوردم و تلفنی با او صحبت کردم ولی باید بپذیریم وقتی یک مربی مثل او را کنار می‌گذاریم یا یک مدیر را از مجموعه‌ای کنار می‌گذاریم باید کسی را بیاوریم که هم‌سنگ او باشد یا حداقل چیزی از آن شخص در دانش فنی و اعتبار بین‌المللی و مدیریتی کم نداشته باشد.
10	ویلموتس در باشگاه‌های بزرگ دنیا یا حتی تیم ملی بلژیک موفقیت شاخصی نداشته است.
11	اگر ویلموتس هم‌سنگ کی‌روش نبود چرا او را آوردیم؟آذری اضافه کرد: مدیر حقوقی فدراسیون باید یک سری اطلاعات را در قرارداد ویلموتس لحاظ کرده باشد.
12	من فکر نمی‌کنم در فدراسیون غیرحرفه‌ای عمل کرده باشند.
13	چیزی که به ذهن من می‌رسد این است که ممکن است فدراسیون به موقع به تعهدات مالی‌اش عمل نکرده باشد.
14	در قواعد بین‌المللی اگر دو ماه به یک فوتبالیست یا مربی که تحت قرارداد با شماست پول ندهید، او می‌تواند فسخ یک طرفه بکند و بعدش هم با شکایت کل مبلغ قرارداد را بگیرد.
15	او در پاسخ به این پرسش که چرا فدراسیون در راستای شفاف‌ سازی، قرارداد ویلموتس یا بخشی از آن را منتشر نمی‌کند؟ ‌گفت: این هم باز به مفاد قرارداد برمی‌گردد.
16	اگر دو طرف یک قرارداد قید کرده باشند که مفاد قرارداد منتشر نشود، هر کدام از دو طرف آن را منتشر کنند مرتکب تخلف شده‌اند.
17	ما نمی‌دانیم در این قراداد چه چیزی نوشته شده.
18	شاید این قرارداد غیرقابل انتشار باشد.
19	باز هم تاکید می‌کنم، بعید می‌دانم در فدراسیون فوتبال ایران به چنین چیزهایی فکر نشده باشد و فکر می‌کنم ویلموتس اگر نقطه نظری دارد باید به ایران بیاید.
20	بستگی دارد به این که در قرارداد بندی تحت عنوان رفع اختلاف گنجانده شده یا خیر.
21	و این که مرجع رسیدگی به اختلاف دو طرف کیست.
22	آیا داور مرضی‌الطرفین لحاظ شده یا فیفا باید در این زمینه اظهار نظر کند.
23	این‌ها برمی‌گردد به مفاد قرارداد.
24	مدیرعامل باشگاه فولاد خوزستان با بیان این که وضعیت تیم ملی همه را نگران کرده است، اظهار کرد: همه ما ایرانی هستیم و تلاش می‌کنیم که کشورمان سربلند باشد.
25	این که یک مربی به خودش اجازه بدهد که یک روز بیاید و یک روز نیاید، با آبروی فوتبال کشور بازی می‌شود.
26	من اگر به جای آقایان بودم همین امروز صبح قرارداد ویلموتس را فسخ می‌کردم و به سرعت برانکو را سرمربی تیم ملی می‌کردم.
27	برانکو بهترین گزینه بعد از رفتن کی‌روش بود.
28	اگر می‌خواستیم مربی خارجی انتخاب کنیم، بهترین گزینه برانکویی بود که هم سرمربی تیم ملی بوده و هم مردم دوستش داشتند و هم سه دوره پیاپی تیمش را قهرمان لیگ کرد.
29	در برهه‌ای که پنجره نقل و انتقالات تیمش بسته بود مرد و مردانه جنگید و قهرمان لیگ شد و هیچ‌وقت بهانه نیاورد.
30	عملکرد او فوق‌العاده بود.
31	در سه سال اخیر هم اشراف وحشتناکی به فوتبال ایران پیدا کرد و همه استعدادهای ایران را می‌شناخت.
32	ما یک مربی انتخاب کردیم که هیچ شناختی روی فوتبال ایران نداشت.
33	توصیه برادرانه من به اهالی فدراسیون و برادر بزرگترم آقای تاج این است که اجازه ندهند ویلموتس بگوید ما تخلف کردیم و او را بیرون بیندازیم.
34	پرتش کنیم بیرون.
35	کسی که به پرچم ما توهین می‌کند و هر روز یک ادا و اصولی درمی‌آورد و با احساسات مردم بازی می‌کند، شایسته حضور روی نیمکت تیم ملی ما نیست.
36	اگر دست من بود ویلموتس را با اردنگی بیرون می‌کردم.
37	ایشان حق توهین به ما را ندارد.
38	اگر جای آقای تاج بودم حکم اخراج او را می‌زدم و از ایران به بیرون پرتش می‌کردم و اجازه نمی‌دادم پایش به فرودگاه بین‌المللی امام خمینی برسد.
39	دستاورد ویلموتس در این مدت چه چیزی بوده است.
40	او اضافه کرد: یک زمانی شخصی مثل کی‌روش از سیستم انتقاد می‌کند.
41	کسی که رکورد از خودش به جا گذاشت و سال‌ها در آسیا بدون شکست بود.
42	من با او سر یک بازیکن اختلاف سلیقه پیدا کردم.
43	زمانی که اکبر ایمانی را به تیم ملی بردند و آسیب دید که آن‌جا هم من اشتباه کردم و حق با کی‌روش بود.
44	چون دکتر شریفیان، پزشک ذوب‌آهن به من اطلاعات غلطی داده بود، اشتباه کردم.
45	شهامت بیانش را هم دارم.
46	بحثی با کی‌روش کردم و خوب هم نبود.
47	نمی‌دانم رسانه‌های ایران را هنوز می‌خواند یا نه اما از او عذرخواهی می‌کنم.
48	مدیرعامل فولاد با اشاره به این که شرایط تیمش خوب است خاطرنشان کرد: ما در بازی با ذوب‌آهن ۶۱ درصد مالکیت توپ داشتیم و فوتبال خوبی بازی کردیم.
49	متاسفانه داور بازی یک پنالتی صد درصد را روی موسی کولیبالی نگرفت.
50	کارشناسان داوری در برنامه تلویزیونی هم این را تایید کردند.
51	این اتفاقات فقط جاهایی می‌افتد که سعید آذری مدیر است.
52	این نشان می‌دهد یک سری آدم شاید می‌خواهند ما را از فوتبال ایران حذف کنند و تنها چیزی که به ذهن‌شان می‌رسد این است که نتایج تیم تحت مدیریت من را خراب کنند تا روی توانمندی‌های ما سایه بندازند.
53	فکر می‌کردیم اصفهانیان می‌رود و ممبینی می‌آید و یک تحولی ایجاد می‌شود ولی دیدیم نه، فرقی بین ممبینی و اصفهانیان و رفعتی نیست.
54	هر جایی سعید آذری هست این اتفاقات میفتد.
55	این اتفاقات وحشتناک داوری باعث می‌شود به باشگاه‌ها آسیب مالی و معنوی برسد و مربیان‌شان را از دست بدهند.
56	این‌ها چیز خوبی نیست.
57	من اول لیگ هم گفتم تیم فولاد یک تیم متوسط رو به رشدی است که برای تقویت در نیم فصل دوم آقای نکونام نقشه خوبی طراحی کرده است.
58	ما با همین تیم متوسط ۱۶ امتیاز داریم و به آینده خیلی زیاد امیدواریم چون ساختار مدیریتی بسیار خوبی در فولاد داریم و اعضای هیات مدیره ما قوی و همراه هستند.
59	هواداران پرشوری هم داریم.
60	به خاطر این بازی هم نمی‌توانم به بازیکنانم خرده بگیرم چون تاثیرگذارترین عنصر مسابقه داور بازی بود.
61	سعی می‌کنیم در آینده با ترمیم تیم با توجه به نقشه آقای نکونام شرایط بهتری را برای تیم مهیا کنیم.
62	مدیرعامل پیشین ذوب‌آهن درباره پرونده رضا شکاری هم توضیح داد: من تعجب می‌کنم که آدم‌هایی که در ذوب‌آهن هستند، آن اظهار نظر فیفا را به عنوان رای تلقی کردند.
63	این رای نبود و فقط یک اطلاع رسانی بود.
64	دو مفهوم حقوقی در نامه فیفا لحاظ شده است.
65	یکی این که عنوان کرده بود اعتراض تیم روبین کازان به طور کامل رد شده است.
66	ولی در مورد ذوب‌آهن یک اصطلاح حقوقی را به کار برده بود که به آن قابلیت عدم استماع می‌گویند.
67	این در مبانی حقوقی به این مفهوم است که اولا ممکن است دفاعیات قبلی شما اکتفا کرده باشد و این در رای نهایی تاثیرگذار است.
68	یا این که قبل از این بر روی یکی از موارد پرونده که ۳ شکایت در آن بود، (یکی از روبین کازان شکایت کرده بودیم، دیگری بحث حق آموزش شکاری بود و آخرین هم موضوع فسخ غیرقابل موجه یک طرفه بود)، رای بدوی و مقدماتی صادر شده باشد.
69	آذری در ادامه توضیح داد: قابلیت عدم استماع در نامه فیفا به ذوب‌آهن ابلاغ شده و نشان می‌دهد اولا رای نهایی هنوز صادر نشده و فیفا نیاز به بررسی بیش‌تری در این دو موردی که گفتم دارد.
70	یکی این که دفاعیات ذوب‌آهن که توسط وکیل ایتالیایی که توسط من استخدام شده کافی بوده است و دوما به این اشاره می‌کند که قبلا روی این پرونده در ایران شاید رای صادر شده باشد.
71	رایی که در ایران توسط کمیته انضباطی و کمیته تعیین وضعیت صادر شده است در تاریخی که آقای رضا شکاری قرارداد را فسخ کرد، فسخش را غیرموجه تلقی کرد و بازیکن را متعلق به ذوب‌آهن دانست.
72	آن رای قطعی بود.
73	شاید فیفا در موارد جدید که گفته بود گراند بفرستید دنبال این است که آن را تایید کند.
74	کما این که سه روز پیش هم به من یک نامه رسید که صحت صحبت‌های من را تایید می‌کند.
75	ممکن است تا دو روز آینده رای نهایی در رابطه با حق آموزشش بیاید چون همان روزی که این نامه آمد، سالواتوره، وکیل ایتالیایی ما تماس گرفت و گفت آذری این دیگر نه پرونده تو است نه پرونده ذوب آهن، این پرونده من است و من باید از اعتبار خودم در فیفا جلوی روس‌ها دفاع کنم.
76	همان روز خودش گراند را فرستاده بود و ذوب‌آهنی‌ها چهار روز بعد گراند فرستادند.
77	او ادامه داد: من بارها گفتم این یک پرونده ملی است و اگر برنده شویم برای اولین‌بار است که یک باشگاه ایرانی می‌تواند پرونده‌ای را در فیفا ببرد و این یک افتخار ملی می‌شود.
78	عزیزان ما در ذوب آهن این چیزها را بلد نبودند.
79	نا آشنایی با مبانی حقوق بین‌لمللی باعث می‌شود تاثیر اشتباه روی نامه‌ای که آمده است گذاشته شود.
80	من با سالواتوره که صحبت کردم گفت این نامه حقانیت نداشتن ذوب‌آهن را نمی‌رساند و همان روز قبل از ذوب‌آهن، وکیل پرونده گراندش را فرستاده بود.
81	امیدواریم که برنده نهایی ذوب‌آهن ایران باشد تا ثابت کنیم در عرصه حقوق بین‌المللی ورش هم می‌توانیم از حقوق‌مان دفاع کنیم.
82	من روی این پرونده سه سال زحمت کشیدم و شاید هم بعضی‌ها می‌خواستند القا کنند که ذوب‌آهن در این پرونده باخته است تا ما را تخریب کنند ولی ما این مبارزه را تا آخر ادامه می‌دهیم تا ببنیم خدا چه می‌خواهد.
83	هم رسانه‌ها و هم مردم می‌دانند آذری برای این پرونده سه سال جنگید.
84	اگرکسی الان بخواهد بگوید ذوب‌آهن الان باخته یا برده، ناآگاهی‌اش را می‌رساند.
85	ذوب‌آهن هنوز نه بازنده شده و نه برنده و باید صبر کنیم تا رای نهایی بیاید.
