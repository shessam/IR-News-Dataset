asriran_1_data###بیش از ۳۷۰ هزار قربانی کرونا در جهان###https://www.asriran.com/fa/news/731103/بیش-از-۳۷۰-هزار-قربانی-کرونا-در-جهان###['اجتماعی ']###2020-05-31 13:29:00###۷۳۱۱۰۳###['کرونا', 'جهان']
5
1	روند افزایش آمار مبتلایان به بیماری کووید۱۹ که تاکنون در ۲۱۳ کشور و منطقه در جهان شیوع یافته، ادامه دارد و این بیماری همچنان در دنیا قربانی می‌گیرد.
2	به گزارش ایسنا، تازه‌ترین آمارها حاکی از آن است که شمار قربانیان کروناویروس جدید، عامل بیماری کووید۱۹ به ۳۷۱ هزار و ۷ نفر رسیده و تاکنون ابتلای شش میلیون و ۱۶۰ هزار و ۴۵۸ نفر نیز به این بیماری تأیید شده است.
3	همچنین بنابر تازه‌ترین آمارها تاکنون دو میلیون و ۷۳۸ هزار و ۳۰۶ نفر از بیماران مبتلا به کووید۱۹ تاکنون بهبود یافته‌اند.
4	از میان سه میلیون و ۵۱ هزار و هفت مورد ابتلای فعال در سراسر جهان دو میلیون و ۹۹۷ هزار و ۴۹۲ مورد معادل ۹۸ درصد از کل موارد وضعیت خفیف داشته و تنها ۵۳ هزار و ۵۱۵ مورد معادل دو درصد از کل موارد در وضعیت وخیم قرار دارند.
5	همچنین از سه میلیون و ۱۰۹ هزار و ۲۹۲ پرنده مختومه بیماران مبتلا به کرونا دو میلیون و ۷۳۸ هزار و ۲۸۶ نفر معادل ۸۸ درصد از موارد بهبود یافته و فقط ۳۷۱ هزار و ۷ نفر معادل ۱۲ درصد از موارد جان خود را از دست داده‌اند.
6	تاکنون در چندین کشور درگیر با کروناویروس محدودیت‌های اعمال شده برای کنترل شیوع این عفونت برداشته شده و علاوه بر بازگشایی کسب و کارها، امکان سفر و تردد برای افراد فراهم شده است.
7	آمریکا همچنان در صدر فهرست کشورهای درگیر با بیماری کووید۱۹ قرار داشته و بیشترین آمار قربانیان و مبتلایان به این بیماری را به خود اختصاص داده است.
8	طبق آخرین آمار شمار قربانیان این کشور از ۱۰۵ هزار نفر عبور کرده است.
9	از سوی دیگر برزیل و روسیه به لحاظ تعداد مبتلایان به ترتیب در رتبه‌های دوم و سوم جای گرفتند و انگلیس نیز پس از آمریکا بیشترین شمار قربانیان ناشی از کروناویروس را به خود اختصاص داده است.
10	بنابرگزارش پایگاه اطلاع‌رسانی "ورلداُمتر"، تعداد مبتلایان و قربانیان این بیماری در کشورهایی که بنابر گزارش‌های رسمی بالاترین آمارها را داشته‌اند تا لحظه انتشار این خبر به ترتیب به شرح زیر است:۱.
11	ایالات متحده یک میلیون و ۸۱۶ هزار و ۸۲۰ مبتلا، ۱۰۵ هزار و ۵۵۷ قربانی۲.
12	برزیل ۴۹۹ هزار و ۹۶۶ مبتلا، ۲۸ هزار و ۸۴۹ قربانی۳.
13	روسیه ۳۹۶ هزار و ۵۷۵ مبتلا، ۴۵۵۵ قربانی۴.
14	اسپانیا ۲۸۶ هزار و ۳۰۸ مبتلا، ۲۷ هزار و ۱۲۵ قربانی۵.
15	انگلیس ۲۷۲ هزار و ۸۲۶ مبتلا، ۳۸ هزار و ۳۷۶ قربانی۶.
16	ایتالیا ۲۳۲ هزار و ۶۶۴ مبتلا، ۳۳ هزار و ۳۴۰ قربانی۷.
17	فرانسه ۱۸۸ هزار و ۶۲۵ مبتلا، ۲۸ هزار و ۷۷۱ قربانی۸.
18	آلمان ۱۸۳ هزار و ۲۹۴ مبتلا، ۸۶۰۰ قربانی۹.
19	هند ۱۸۲ هزار و ۱۴۳ مبتلا، ۵۱۸۵ قربانی۱۰.
20	ترکیه ۱۶۳ هزار و ۱۰۳ مبتلا، ۴۵۱۵ قربانیپس از آن کشورهای پرو با ۱۵۵ هزار و ۶۷۱ مبتلا، ایران با ۱۴۸ هزار و ۹۵۰ مبتلا، شیلی با ۹۴ هزار و ۵۸۵ مبتلا، کانادا با ۹۰ هزار و ۱۹۰ مبتلا، مکزیک با ۸۷ هزار و ۵۱۲ مبتلا، عربستان سعودی با ۸۳ هزار و ۳۸۴، چین با ۸۳ هزار و یک مبتلا، پاکستان با ۶۹ هزار و ۴۹۶ مبتلا، بلژیک با ۵۸ هزار و ۱۸۶ مبتلا و قطر با ۵۵ هزار و ۲۶۲ مبتلا بیش از ۵۰ هزار مورد ابتلا را تاکنون ثبت کرده‌اند.
21	همچنین کشورهای هلند، بنگلادش، بلاروس، اکوادور، سوئد، سنگاپور، امارات متحده عربی، پرتغال، آفریقای جنوبی، سوئیس، کلمبیا، کویت، اندونزی، ایرلند، لهستان، مصر و اوکراین بیش از ۲۰ هزار مبتلا را تاکنون ثبت کرده‌اند.
