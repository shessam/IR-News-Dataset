roozno_data###رویترز: ۵ نفت‌کش‌ ایرانی حامل بنزین برای ونزوئلا، به نزدیکی دریای کارائیب رسیده‌اند###http://roozno.com//fa/news/428044/رویترز-۵-نفت‌کش‌-ایرانی-حامل-بنزین-برای-ونزوئلا-به-نزدیکی-دریای-کارائیب-رسیده‌اند###[]###2020-05-23 12:39:00###۴۲۸۰۴۴###['نفاکش ایرانی', 'ونزوئلا']
1@@@2
1	خبرگزاری رویترز گزارش داد که پنج نفت‌کش ایرانی حامل بنزین برای ونزوئلا به نزدیکی دریای کارائیب رسیده‌اند.
2	اولین نفت‌کش روز یکشنبه به ساحل ونزوئلا می‌رسد.
3	به گزارش روز نو : پنج نفت‌کش ایرانی حامل بنزین برای ونزوئلا به نزدیکی دریای کارائیب رسیده‌اند.
4	بر اساس ارزیابی نرم‌افزار ایکون شرکت «رفینیتو» که ویژه جمع‌آوری و تحلیل حرفه‌ای داده‌های مالی است، اولین نفت‌کش روز یکشنبه به ساحل ونزوئلا می‌رسد.
5	«ولادیمیر پادرینو» وزیر دفاع ونزوئلا چهارشنبه گذشته اعلام کرد که ارتش این کشور، تانکرهای حامل نفت ایران را اسکورت می‌کند.
6	پادرینو تاکید کرد که این تانکرها به محص این‌که وارد حریم اقتصادی ونزوئلا شوند، توسط هواپیماها و قایق‌های ارتش اسکورت خواهند شد.
7	این تانکرها حامل یک و نیم میلیون بشکه نفت هستند و در دو هفته نخست ماه می از کانال سوئز عبور کردند.
8	انتظار می‌رود این تانکرها اواخر ماه می یا اوایل ژوئن وارد ونزوئلا شوند.
9	وزیر دفاع ونزوئلا از ایران برای همبستگی و همکاری این کشور تقدیر کرد.
