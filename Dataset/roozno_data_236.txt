roozno_data###روایت خبرگزاری حوزوی از میتینگ انتخاباتی «بزرگ» آیت الله مصباح / پناهیان: مصباح پایه گذار علوم انسانی اسلامی است / او از تبلیغات هم ممانعت می کند###http://roozno.com//fa/news/413935/روایت-خبرگزاری-حوزوی-از-میتینگ-انتخاباتی-بزرگ-آیت-الله-مصباح-پناهیان-مصباح-پایه-گذار-علوم-انسانی-اسلامی-است-او-از-تبلیغات-هم-ممانعت-می-کند###[]###2020-02-17 10:13:00###۴۱۳۹۳۵###['پناهیان', 'آیت الله مصباح']
1
1	حجت الاسلام پناهیان انصاف در سیاست و علم را از ویژگی های آیت الله مصباح یزدی دانست و گفت: با توجه به روحیات این عالم، اگر احساس تکلیف نبود برای مجلس خبرگان به میدان نمی آمد.
2	به گزارش رو زنو :حجت الاسلام علیرضا پناهیان، شب گذشته در اجتماع بزرگ «حامیان آیت الله مصباح یزدی، فقیه انقلابی» در حسینیه آیت الله شاهرودی به تبیین ابعاد شخصیتی این عالم برجسته پرداخت و بر ضرورت انتخاب اصلح تأکید کرد.
3	وی با اشاره به اهمیت علوم انسانی در جوامع بشری و تسط آیت الله مصباح یزدی به این علوم، گفت: علوم انسانی از نیازهای حوزه علمیه و عالمان دین است، این علوم در طراحی نظامات و فقه نظام کمک می کند، آیت الله مصباح یزدی در رشته علوم انسانی، جامعه شناسی و دیگر علوم دقیق و منصفانه به تحلیل و نقد و بررسی می پردازند.
4	حجت الاسلام پناهیان افزود: جامعه تحصیل کرده های بسیاری در علوم انسانی دارد، جامعه عطش رشد در علوم انسانی را داشته و ادبیات رایج هم علوم انسانی است اما بسیاری از بخش های دین بر علوم انسانی تبیین نشده و یک وجه ناشناخته است، آیت الله مصباح یزدی مطالعه کننده و نقاد علوم انسانی است و می توان وی را پایه گذار علوم انسانی اسلامی دانست که حرف های علمی در علوم انسانی داشته است.
5	پناهیان ابراز کرد: ما در جامعه نیاز به روشنفکر داریم که نظر دین را در علوم انسانی بیان کند، بسیاری از اندیشمندان نیز تمایل دارند که نظر دین را در علوم انسانی بدانند اما دشمن این را نمی خواهد و جنگ روانی به راه انداخته تا آیت الله مصباح یزدی را که در این حوزه حرفی برای گفتن دارد، مغفول مانده و دانشگاه به وی توجه نداشته باشد.
6	وی تصریح کرد: آیت الله مصباح یزدی از نظر علمی روشنفکر حوزوی هستند و شاید کسی به اندازه وی در علوم انسانی تسلط نداشته باشد همچنین در علوم انسانی غرب نیز تسلط دارند، روحیه محققانه، ملتزمانه، نقادانه و هوشمندانه دارد اما چهره ایشان در حوزه و دانشگاه معرفی نشده و مغفول مانده است.
7	حجت الاسلام پناهیان با بیان این که آیت الله مصباح یزدی از برجسته ترین شخصیت های قرآنی حوزه علمیه است، گفت: این عالم فقیهانه به تفسیر قرآن پرداخته است اما حتی در حوزه هم غریب هستند، اگر کسی بخواهد از قرآن بیشتر بهره ببرد و راه برداشت صحیح از قرآن را فرا بگیرد، معارف این عالم شیعه در مورد قرآن را بخواند.
8	وی شاگردپروری را از دیگر ویژگی های آیت الله مصباح یزدی خواند و ابراز کرد: این عالم از بهترین شاگردان دو شخصیت بی نظیر، حضرت آیت الله بهجت و علامه طباطبایی است که فقط به انتقال دانش نپرداخته بلکه فراگرفته و به کاربرد آن پرداخته است، در موضوعاتی که نیاز باشد عالمان ورود کنند و نیز در موضوعاتی که نیاز حوزه نباشد اما نیاز جامعه باشد به تربیت شاگرد پرداخته است.
9	وی افزود: آیت الله مصباح یزدی جهاد علمی و از خودگذشتگی در شاگرد پروری دارند، راه عملیاتی شدن دین را ایشان رفته اند پس دشمن تلاش می کند که وی را به حاشیه براند و ایشان بسیار مظلوم واقع شده است.
10	حجت الاسلام پناهیان اظهار کرد: آیت الله مصباح یزدی اهل تظاهر نیستند و از تبلیغات هم ممانعت می کنند، شخصیتی به شدت معنوی بوده و به فکر قیامت و ارتباط با خدا و اولیای خدا هستند و یکی از دلایل مظلومیت وی نیز همین است.
11	وی انصاف در عرصه سیاسی و علمی را از جنبه های برجسته آیت الله مصباح یزدی دانست و گفت: با توجه به روحیه ای که این عالم شیعه دارد اگر احساس تکلیف نبود برای مجلس خبرگان به میدان نمی آمد همچنین در عرصه سیاسی منصف است و با وجود این که منتقد نگاه لیبرالی و مخالف برخی خطوط فکری شخصیت های نظام بودند اما در مسأله شخصی به آن ها احترام می گذاشتند و در مورد شخصیت فردی او ذره ای بد نمی گفتند و حتی تعریف هم می کردند.
