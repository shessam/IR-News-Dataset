asriran_2_data###استاندار یزد: اخراج معتادان تحت درمان ممنوع###https://www.asriran.com/fa/news/702645/استاندار-یزد-اخراج-معتادان-تحت-درمان-ممنوع###['اجتماعی ']###2019-12-09 13:15:00###۷۰۲۶۴۵###['استاندار یزد', 'معتادان']
3
1	استاندار یزد با بیان اینکه باید از معتادین تحت درمان حمایت شود، گفت: با ابلاغی به دستگاه‌های دولتی و واحدهای صنعتی و تولیدی، اخراج معتادین در حال درمانی که وظایف شغلی‌شان را انجام می‌دهند، ممنوع شود.
2	به گزارش ایسنا، «محمدعلی طالبی» در نشست شورای مبارزه با مواد مخدر که در محل سالن حمیدیا استانداری یزد برگزار شد، با اشاره به لزوم گسترش مناطق تحت پوشش طرح یاری‌گران زندگی، گفت: این طرح در تمامی مدارس متوسطه دوره اول و دوم و ابتدایی دوره دوم گسترش یافته و در زمینه اعتبارات اجرایی طرح پیگیری های لازم صورت گیرد.
3	وی با اشاره به اجرای طرح‌های مبارزه با مواد مخدر در دستگاه‌ها، همچنین گفت: رعایت شان و حقوق شهروندی سرلوحه کار مجریان طرح باشد.
4	استاندار با اشاره به تفاهم‌نامه‌های منعقد شده ما بین دستگاه های استانی در قالب شورای اجتماعی، گفت: دستگاه‌ها گزارش اقدامات صورت گرفته درباره طرح ها را به استانداری ارائه کنند.
5	وی با بیان این که ساماندهی معتادین متجاهر نباید به پایان سال موکول شود، گفت: در قالب برنامه‌ریزی‌های دقیق اقدامات لازم برای جمع آوری و ساماندهی این معتادین صورت گیرد.
6	طالبی با تاکید بر این که باید از معتادین تحت درمان حمایت صورت پذیرد، گفت: باید به دستگاه‌ها و واحدهای صنعتی و تولیدی ابلاغ شود که اخراج معتادین در حال درمانی که وظایف شغلی‌شان را انجام می‌دهند، از محل کار ممنوع شود.
7	استاندار در پایان نیز با اشاره به این که باید بر نحوه عملکرد کمپ‌ها نظارت بیشتری شود، افزود: به همین منظور بازدید‌های سرزده از کمپ‌ها افزایش یابد.
