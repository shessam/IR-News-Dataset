asriran_2_data###استقلال امروز با برنامه استراماچونی مقابل شاهین بازی می‌کند###https://www.asriran.com/fa/news/703460/استقلال-امروز-با-برنامه-استراماچونی-مقابل-شاهین-بازی-می‌کند###['ورزشی']###2019-12-14 10:43:00###۷۰۳۴۶۰###['استراماچونی', 'استقلال']
3@@@4
1	تیم فوتبال استقلال امروز میزبان شاهین بوشهر است و این دومین باری است که آبی‌ها بدون سرمربی به میدان می‌روند.
2	به گزارش مهر، آبی پوشان تهران در چارچوب هفته پانزدهم لیگ برتر امروز میزبان شاهین بوشهر هستند و این بازی در حالی برگزار می‌شود که استراماچونی همچنان در ایتالیا به سر می‌برد.
3	بنا به ادله باشگاه استقلال، مبلغ مورد نظر استراماچونی شب گذشته منتقل شده و حتی وی به یکی از بانکهای ایرانی در رم امضای رسید پول را هم داده است.
4	اما وی امروز نیز روی نیمکت تیمش نخواهد نشست.
5	استراماچونی که در روزهای گذشته بارها تمایلش را برای حل مشکلات و بازگشت به استقلال اعلام کرده بود، در روزهای گذشته با بازیکنان تیمش در ارتباط بوده و تفکراتش را برای این بازی منتقل کرده و حتی ترکیب تیمش را نیز مشخص کرده است.
6	در روزهایی که سرمربی استقلال در ایتالیا حضور داشت، برنامه‌های تمرینی وی از طریق صالح مصطفوی و وریا غفوری در زمین اجرا می‌شد و بازی امروز نیز با تفکرات ایتالیایی انجام می‌شود.
7	دیدار دو تیم استقلال و شاهین بوشهر از ساعت ۱۷:۳۰ امروز در ورزشگاه آزادی آغاز می‌شود.
