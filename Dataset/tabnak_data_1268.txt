tabnak_data###آمادگی وزارت دفاع برای مقابله با شیوع کرونا/ درخواست سرلشکر باقری از مردم: باید زنجیره شیوع «کرونا» را قطع کنیم###https://www.tabnak.ir/fa/news/965778/آمادگی-وزارت-دفاع-برای-مقابله-با-شیوع-کرونا-درخواست-سرلشکر-باقری-از-مردم-باید-زنجیره-شیوع-کرونا-را-قطع-کنیم###['سیاسی،مجلس', 'امنیتی و دفاعی']###2020-03-14 13:40:00###۹۶۵۷۷۸###['قرارگاه', 'بهداشتی درمانی امام رضا', 'دومین نشست', 'آمادگی وزارت دفاع', 'مقابله با شیوع کرونا', 'درخواست سرلشکر باقری', 'مردم', 'جلوگیری', 'زنجیره شیوع کرونا']
7
1	وزیر دفاع و پشتیبانی نیروهای مسلح با حضور در قرارگاه بهداشتی و درمانی امام رضا(علیه السلام) نیروهای مسلح گزارش کاملی از اقدامات، ظرفیت ها و توانمندی های وزارت دفاع جهت مقابله با شیوع ویروس کرونا ارائه کرد.
2	به گزارش «تابناک» به نقل از روابط عمومی وزارت دفاع، نشست قرارگاه بهداشتی و درمانی امام‌ رضا (ع) در نیروهای مسلح برای پیشگیری و‌مقابله با ویروس‌کرونا در ستاد کل نیرو‌های مسلح به ریاست سرلشکر باقری رئیس ستاد کل نیروهای مسلح و با حضور وزیر دفاع ، فرماندهان ارتش، سپاه، ناجا، معاونین‌ ستاد کل نیرو‌های مسلح، رئیس سازمان پدافند غیر عامل، رئیس سازمان بسیج مستضعفین، رئیس اداره بهداشت و درمان ستاد کل نیرو‌های مسلح و رئیس مؤسسه بهداری رزمی دفاع مقدس و مقاومت در محل این ستاد برگزار شد.
3	در این نشست وزیر دفاع با ارائه گزارش کاملی از توانمندی ها، ظرفیت ها و اقدامات و فعالیت های شبانه روزی وزارت دفاع جهت مقابله با شیوع ویروس کرونا اظهار کرد: وزارت دفاع آمادگی دارد در راستای تحقق مصوبات قرارگاه بهداشتی و درمانی امام رضا (علیه السلام) نیروهای مسلح اقدامات لازم را در اسرع وقت عملیاتی نماید.
4	رئیس ستادکل نیروهای مسلح در پایان جلسه قرارگاه بهداشتی و درمانی امام رضا(ع)، گفت: صرف یک هفته تا ده روز آینده همه مردم ایران یک بار از طریق فضای مجازی یا بصورت تلفنی یا در صورت لزوم حضوری مورد رصد قرار می گیرند.
5	وی افزود: افرادی که مشکوک نیستند با رعایت بهداشت و موازین و پروتکل ها در منزل می ‌مانند و مشکلی نیست و موارد مشکوک در یک سری مراکز مقدماتی مورد معاینه قرار می‌گیرند و ما تا 1000 مورد درمانگاه ثابت یا سیار به بخش کشوری افزوده می شود و کمک می‌کنیم این رصد و معاینه بالینی کامل صورت بگیرد و مواردی که باید به سمت بیمارستان بروند با تمام توان در خدمت خواهیم بود.
6	سرلشکر باقری تصریح کرد: کمیته انتظامیامنیتی ما به‌همراه وزارت کشور و استانداران روال خلوت کردن جاده‌ها، خیابانها، فروشگاه‌ها را با تصمیم ملی که اتخاذ شده انجام می‌دهند و این کار ظرف 24 ساعت آینده سازماندهی می‌شود.
7	رئیس قرارگاه بهداشتی درمانی امام رضا(ع) اظهار داشت: من لازم می دانم از ملت عزیز خواهش کنم به توصیه‌ها و درخواست‌های وزارت بهداشت عمل کنند و با کمکی که میکنیم و ماندن در منزل، زنجیره انتقال بیماری را قطع کنیم و اگر زنجیره قطع نشود کنترل بیماری سخت خواهد شد.
