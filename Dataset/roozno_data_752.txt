roozno_data###شمار قربانیان ویروس کرونا در جهان از ۲۰ هزار نفر گذشت###http://roozno.com//fa/news/419699/شمار-قربانیان-ویروس-کرونا-در-جهان-از-۲۰-هزار-نفر-گذشت###[]###2020-03-26 12:40:00###۴۱۹۶۹۹###['ویروس کرونا', 'شمار قربانیان']
1@@@2
1	شیوع بیماری کووید ۱۹ ناشی ازشیوع ویروس کرونا این روز‌ها بیش از هر نقطه جهان، اروپا را تحت تاثیر قرار داده است.
2	پس از ایتالیا و اسپانیا که اخیرا بیشترین شمار قربانیان را به خود اختصاص داده‌اند، فرانسه نیز برای نخستین بار از جان باختن بیش از ۲۰۰ نفر دیگر بر اثر ابتلا به این بیماری ظرف تنها یک دوره زمانی بیست و چهار ساعته خبر داد.
3	به گزارش روز نو :بر اساس آخرین آمار ارائه شده از سوی منابع رسمی، تا کنون بیش از ۴۵۲ هزار نفر در سراسر جهان به نوع جدید ویروس کرونا مبتلا شده و بیش از ۲۰ هزار نفر نیز جان خود را از دست داده‌اند.
4	آخرین آمار و اطلاعات مربوط به شیوع بیماری کرونا در جهان تا عصر چهارشنبه ۶ فروردین ۱۳۹۹/ ۲۵ مارس ۲۰۲۰ میلادی را در این گزارش دنبال کنید.
5	سرگردانی حدود ۲ هزار مسافر در فرودگاه استانبول در پی لغو پرواز‌هادر پی لغو بسیاری از پرواز‌های بین‌المللی به دلیل شیوع ویروس کرونا، مدت یک هفته است که نزدیک به ۲ هزار مسافر خارجی در فرودگاه بین‌المللی استانبول بلا تکلیف مانده‌اند.
6	بنا بر اعلام شرکت اوپراتور این فرودگاه، بیش از نیمی از این مسافران (حدود ۱۵۰۰ نفر) شهروندان الجزایر و مابقی شهروندان ازبکستان، ترکمنستان و جمهوری آذربایجان هستند.
7	هنوز هیچ تصمیمی برای بازگرداندن این مسافران از سوی دولت‌هایشان گرفته نشده است و طی یک هفته گذشته، شرکت هواپیمایی ترکیش‌ایر همچنین هلال احمر ترکیه وظیفه تامین غذا و دیگر مایحتاج این مسافران سرگردان را برعهده گرفته بودند.
8	شیوع کرونا باعث شد که پرواز‌های هواپیما‌ها از مبدا و به مقصد این فرودگاه از سوی حدود ۷۰ کشور در سراسر جهان لغو شود.
9	شمار مبتلایان به ویروس کرونا در ایتالیا از مرز ۷۴ هزار نفر گذشتدولت ایتالیا اعلام کرد با اضافه شدن ۵۲۱۰ نفر دیگر طی ۲۴ ساعت گذشته به جمع مبتلایان به ویروس کرونا، شمار کل بیماران کووید ۱۹ در این کشور به ۷۴۳۸۶ نفر رسیده است.
10	در این مدت ۶۸۳ نفر نیز در اثر این بیماری جان خود را از دست داده‌اند؛ به این ترتیب شمار کل کشته شدگان این بیماری همه‌گیر در ایتالیا به ۷۵۰۳ نفر می‌رسد.
11	ایتالیا با فاصله کمی پس از چین بیشترین آمار مبتلایان به ویروس کرونا را در سراسر جهان دارد.
12	با این وجود شمار جان باختگان این بیماری در ایتالیا بسیار بیشتر از چین (۳۲۸۱ نفر) است.
13	ایالات متحده آمریکا، اسپانیا، آلمان و ایران نیز به ترتیب در جایگاه‌های بعدی قرار دارند.
14	ثبت دومین مرگ در عربستان سعودی؛ مقررات منع آمد و شد سخت‌تر می‌شودریاض روز چهارشنبه مرگ دومین فرد مبتلا به ویروس کرونا در این کشور را تایید کرد و همزمان از تشدید مقررات منع آمد و شد در سراسر این کشور خبر داد.
15	در چهارچوب دستورالعمل جدید، از روز چهارشنبه ورود و خروج به ریاض، پایتخت، و شهر‌های مقدس مکه و مدینه همچنین حرکت میان استان‌ها ممنوع شد.
16	شمار مبتلایان به کرونا در این کشور به ۹۰۰ نفر رسیده است و دومین قربانی این بیماری همه‌گیر، یک فرد ۴۶ ساله خارجی مقیم شهر مکه بوده است.
17	در مجموع تا کنون شمار مبتلایان به ویروس کرونا در شش کشور عربی عضو شورای همکاری خلیج فارس به رقم ۲۴۷۲ رسیده است که ۷ نفر از مبتلایان جان باخته‌اند.
18	آلمان یک هزار زندانی را آزاد می‌کندوزیر دادگستری آلمان اعلام کرد که به زودی حدود یک‌هزار زندانی را در ایالت نوردراین‌وستفالن آزاد می‌کنند تا از سلول‌هایشان به عنوان مکانی برای قرنطینه مبتلایان به کرونا استفاده شود.
19	در چهارچوب این طرح، تنها زندانیانی آزاد خواهند شد که مدت کمی از دوره محکومیت‌شان باقی مانده است.
20	مجرمان جنسی همچنین افرادی که به دلیل ارتکاب جرایم خشونت‌آمیز زندانی شده‌اند، در این طرح قرار نمی‌گیرند و همچنان در زندان می‌مانند.
21	درخواست ایران از ژاپن برای میانجی‌گری و کمک به لغو تحریم‌های آمریکامرتضی رحمانی موحد، سفیر ایران در ژاپن روز چهارشنبه ضمن قدردانی از کمک پزشکی ۲۲.
22	۵ میلیون دلاری توکیو به تهران، از ژاپن خواست تا به ایران «برای لغو تحریم‌های اقتصادی آمریکا» کمک کند.
23	سازمان رادیو و تلویزیون ملی ژاپن به نقل از آقای رحمانی موحد نوشت که تحریم‌ها مانع از صدور نفت خام ایران با هدف تامین بودجه خرید تجهیزات پزشکی شده و به این ترتیب باعث گردیده که تلاش‌های ایران برای مقابله با شیوع کرونا بی‌نتیجه بماند.
24	شمار جانباختگان در اسپانیا از چین پیشی گرفتمقامات بهداشتی اسپانیا شمار جانباختگان مبتلا به ویروس کرونا در این کشور را ۳ هزار و ۴۳۴ نفر اعلام کردند.
25	به این ترتیب تعداد مرگ و میر در اسپانیا از چین پیشی گرفت.
26	تنها در ۲۴ ساعت گذشته ۷۳۸ نفر در اسپانیا جان خود را از دست داده‌اند که این شمار در مقایسه با آمار روز گذشته ۲۲۴ تن افزایش داشته است.
27	این تعداد بیشترین مرگ و میر ناشی از ابتلا به ویروس کرونا در اسپانیا از ابتدا شروع در این کشور است.
28	شمار قربانیان کرونا در ایران با ۱۴۳ مورد مرگ تازه به ۲۰۷۷ نفر رسیدوزارت بهداشت ایران شمار جان باختگان ویروس کرونا طی بیست و چهار ساعت گذشته را ۱۴۳ نفر اعلام کرد.
29	با این حساب تعداد کل قربانیان بیماری کووید ۱۹ در ایران تا ظهر روز چهارشنبه ۶ فروردین به ۲۰۷۷ نفر افزایش یافته است.
30	کیانوش جهانپور، رئیس مرکز روابط عمومی و اطلاع رسانی وزارت بهداشت ایران ضمن اعلام این مطلب یادآور شد که ۲۲۰۶ مورد جدید ابتلا به کووید ۱۹ طی روز گذشته تاکنون در کشور شناسایی شده و تعداد مبتلایان به این بیماری به ۲۷ هزار و ۱۷ نفر رسیده است.
31	به گفته آقای جهانپور تاکنون ۹ هزار و ۶۲۵ نفر از مبتلایان به بیماری همه گیر کووید ۱۹ در سراسر کشور از این بیماری بهبود یافته و از بیمارستان‌ها ترخیص شده‌اند.
32	سخنگوی وزارت بهداشت ایران همچنین با تشویق مردم به مشارکت در طرح غربالگری و بسیج ملی مقابله با کرونا اعلام کرد تاکنون بیش از ۴۷ میلیون و ۵۰۰ هزار از نظر ابتلا به کووید ۱۹ در کشور غربالگری شده اند.
33	توافق کاخ سفید و سنا بر سر طرح کمک اقتصادی ۲ هزار میلیارد دلاریرئیس مجلس سنای آمریکا که اکثریت اعضای آنرا جمهوری‌ خواهان تشکیل می‌دهند روز چهارشنبه از حصول توافق با دموکرات‌ها و کاخ سفید بر سر طرح کمک ۲ هزار میلیارد دلاری به اقتصاد ایالات متحده خبر داد.
34	سناتور میچ مکانل در این باره گفت که که توافق اولیه میان دموکرات‌ها و جمهوری خواهان بر سر این طرح که وی آنرا «تاریخی» خواند، حاصل شده و قرار است روز چهارشنبه به تصویب نهایی برسد.
35	این طرح که کمک به نخستین اقتصاد جهان جهت مقابله با تبعات سنگین ناشی از همه گیری بیماری کووید ۱۹ را در دستور کار خود دارد پس از تصویب در سنا و پیش از امضای رئیس جمهوری، قرار است در مجلس نمایندگان آمریکا نیز تصویب شود.
36	استیو منوچین، وزیر خزانه‌داری آمریکا به همراه مدیر امور حقوقی کاخ سفید برای نهایی کردن توافق بر سر طرح کمک اقتصادی راهی سنا شدندAPافرادی که نیویورک را ترک کنند باید به قرنطینه بروندمسئولان کاخ سفید از افرادی که کلان‌شهر نیویورک را ترک می‌کنند درخواست کرده‌اند که خود را به مدت چهارده روز قرنطینه کنند.
37	این درحالیست که دونالد ترامپ، رئیس جمهوری آمریکا نیز از «حاد بودن» شرایط در این نقطه از خاک کشورش در پی انتشار ویروس کرونا و همه گیری بیماری کووید ۱۹ خبر داده است.
38	از سوی دیگر فرماندار نیویورک گفته است که به دلیل شرایط موجود که وی نیز آنرا حاد توصیف کرده با برداشته شدن قرنطینه در موعد مقرر مخالف است.
39	چین؛ آغاز لغو محدودیت‌های تردد برای ساکنان استان هوبئیچین اعلام کرد که طی بیست و چهار ساعت گذشته هیچ مورد ابتلا با منشا داخلی به ویروس کرونا دراین کشور ثبت نشده است.
40	این در حالیست که در دوره زمانی یاد شده تنها ۴۷ مورد جدید ابتلا به بیماری کووید ۱۹ در کانون اولیه انتشار این ویروس ثبت شده که همگی منشا خارجی داشته‌اند.
41	مقامات چینی اعلام کرده‌اند از امروز چهارشنبه، بیست و پنجم مارس برخی از محدویت‌های سخت‌گیرانه را که پس از شیوع گسترده بیماری کووید ۱۹ در استان هوبئی اعمال شده بود به تدریج برمی‌دارند.
42	این اقدام در مرحله نخست لغو محدودیت‌های تردد برای افرادی که مبتلا به ویروس کرونا نیستند یا افرادی که دوره بیماری را پشت سر گذاشته و بهبود یافته‌اند را شامل می‌شود.
43	شدت گرفتن هشدارها پس از مرگ یک نوجوان آمریکایی در لس‌آنجلسدر پی جان باختن یک نوجوان آمریکایی در نزدیکی شهر لس‌آنجلس بر اثر ابتلا به بیماری کووید ۱۹، مقامات ایالت کالیفرنا از نوجوانان و جوانان ساکن در این ایالت خواستند که هشدار‌های بهداشتی و پیشگیرانه را بیش از پیش جدی بگیرند.
44	مسئولان بخش بهداشت و درمان در منطقه لس‌آنجلس به تازگی از ثبت سه مورد دیگر مرگ ناشی از ابتلا به بیماری کووید ۱۹ خبر دادند که در میان آنها نام یک جوان زیر ۱۸ سال ساکن لنکستر، واقع در چهل کیلومتری شمال کالیفرنیا به چشم می خورد.
45	این نخستین مرگ یک نوجوان بر اثر ابتلا به ویروس کرونا در خاک آمریکا محسوب می‌شود.
