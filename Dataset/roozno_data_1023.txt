roozno_data###رویترز: نفتکش‌های ایرانی روز یکشنبه به آب‌های ونزوئلا می‌رسند###http://roozno.com//fa/news/427998/رویترز-نفتکش‌های-ایرانی-روز-یکشنبه-به-آب‌های-ونزوئلا-می‌رسند###[]###2020-05-23 10:06:00###۴۲۷۹۹۸###['نفتکش ایرانی', 'آب های ونزوئلا']
1
1	خبرگزاری رویترز با استناد به داده‌های استخراج شده از پایگاه اینترنتی یک مؤسسه فعال در زمینه مسیریابی کشتی‌های تجاری گزارش داد که نفتکش‌های ایرانی که اکنون در مسیر ونزوئلا هستند، احتمالاً روز یکشنبه وارد آب‌های نزدیک به این کشور خواهند شد.
2	به گزارش رزو نو ، خبرگزاری رویترز روز جمعه بر اساس داده‌های استخراج شده از پایگاه اینترنتی مؤسسه رفینیتیو که در زمینه داده‌های تجاریمالی و مسیریابی کشتی‌های تجاری فعال است گزارش داد که انتظار می‌رود نفتکش‌های ایرانی که اکنون در مسیر ونزوئلا هستند تا روز یکشنبه وارد آب‌های این کشور شوند.
3	رویترز گزارش داده است که نفتکش فورچون با پرچم جمهوری اسلامی ایران امروز جمعه به نزدیکی آب‌های دریای کارائیب شده و چهار نفتکش ایرانی دیگر نیز با فواصل نه چندان طولانی در حال پیمودن مسیری مشابه برای رسیدن به دریای کارائیب هستند.
4	طی روزهای اخیر زمزمه‌هایی درباره احتمال توقیف 5 فروند نفتکش ایرانی که به‌درخواست دولت ونزوئلا برای تحویل سوخت عازم این کشور هستند، در رسانه‌های غربی مطرح شده است، اما تاکنون هیچ مقام آمریکایی مستقیماً در این خصوص اظهار نظر نکرده است.
5	در پی انتشار گزارش‌هایی مبنی بر افزایش حضور شناورهای آمریکایی در دریای کارائیب، وزیر امور خارجه با ارسال نامه‌ای به آنتونی گوترش دبیرکل سازمان ملل متحد درباره تحرکات آمریکا در اعزام نیروی دریایی به منطقه کارائیب با نیت مداخله و ایجاد اختلال و مزاحمت در امر انتقال سوخت ایران به ونزوئلا هشدار داد.
6	مقامات جمهوری اسلامی ایران هشدار داده‌اند که هرگونه مزاحمتی برای نفتکش‌های ایرانی با واکنش شدید و مقابله‌ به مثل از سوی ایران مواجه خواهد شد.
7	روز پنج‌شنبه «جاناتان راث هافمن» سخنگوی وزارت دفاع آمریکا در یک نشست خبری اعلام کرد که این وزارتخانه از هرگونه‌ برنامه‌ای برای توقیف‌، تجسس یا انهدام نفتکش‌های ایرانی که در راه ونزوئلا هستند، کاملاً بی‌اطلاع است.
8	وزیر دفاع ونزوئلا روز چهارشنبه اعلام کرد نفتکش‌های ایرانی حامل سوخت به محض ورود به منطقه انحصاری اقتصادی ونزوئلا تحت اسکورت ویژه نیروهای نظامی این کشور قرار خواهند گرفت.
