tabnak_data###سانسور یادداشتهای مربوط به بازجویی از کوشنر در پرونده اوکراین###https://www.tabnak.ir/fa/news/956762/سانسور-یادداشتهای-مربوط-به-بازجویی-از-کوشنر-در-پرونده-اوکراین###[]###2020-02-04 15:22:00###۹۵۶۷۶۲###['اوکراین', 'کوشنر', 'بازجویی']
1@@@2@@@3
1	رسانه‌ها گزارش دادند، یادداشتهای مربوط به بازجویی از جارد کوشنر در جریان تحقیقات رابرت مولر درباره ارتباط کمپین ریاست جمهوری ۲۰۱۶ ترامپ با روسیه بعد از آنکه "شدیدا ویرایش" شدند از سوی اف.
2	بی.
3	آی و وزارت دادگستری آمریکا منتشر شدند.
4	به گزارش ایسنا، به نوشته روزنامه دیلی میل، عمده متون مربوط به بازجویی رابرت مولر، بازرس ویژه پرونده جنجالی ارتباط ترامپروسیه از جارد کوشنر، داماد و مشاور این رئیس جمهور آمریکا پیش از آنکه روز دوشنبه منتشر شود مورد ویرایش قرار گرفته است.
5	این در حالی است که در پی درخواست دو رسانه آمریکایی سی‌ان‌ان و بازفیدنیوز برای دسترسی به اسناد طبقه بندی شده با استناد به قانون آزادی اطلاع‌رسانی، یادداشتهای مربوط به چند شاهد مهم دیگر این پرونده هم منتشر شدند.
6	سند پنج صفحه‌ای که در ارتباط با داماد دونالد ترامپ منتشر شده هیچ چیزی درباره هرگونه دست داشتن کوشنر در مناقشه ارتباط با روسیه فاش نکرده چرا که تقریبا تمام آن مورد ویرایش قرار گرفته است.
7	در یادداشتهای مربوط به کوشنر تنها تکه‌هایی از متن به چشم می‌خورند.
8	به نظر می‌رسد در یک بخش از اطلاعات ارائه شده به یک نشست کوشنر و چند دستیار ارشد دیگر ترامپ در دسامبر ۲۰۱۶ با سرگئی کیسلیاک، سفیر سابق روسیه در آمریکا اشاره شده است.
9	در این قسمت از یادداشتها آمده است: چند هفته بعد از انتخابات (ویرایش شده) کوشنر، فلن و کیسلیاک با یکدیگر در برج ترامپ دیدار کردند.
10	مابقی این بخش کاملا ویرایش شده است.
11	یک بخش دیگر از این یادداشت ها نیز ذکر کرده است: کوشنر (ویرایش شده) به شکلی مبهم به یاد می‌آورد که فلن به مدیریت روسیه در قبال مساله پرداخته است.
12	این یادداشتها بعد از آنکه دادستانها یا ماموران اف.
13	بی.
14	آی به مصاحبه از هر یک از شاهدان در کل جریان تحقیقات پرداختند تایپ شده است.
15	تحقیقات مولر در مارس ۲۰۱۹ در گزارش خود نتیجه گرفت که شواهد برای اثبات وجود دسیسه مجرمانه میان روسیه و کمپین ۲۰۱۶ ترامپ ناکافی هستند.
