asriran_2_data###باشگاه تراکتور: دنیزلی کلا ۲ روز در ماشینش خوابید!###https://www.asriran.com/fa/news/702411/باشگاه-تراکتور-دنیزلی-کلا-۲-روز-در-ماشینش-خوابید###['ورزشی']###2019-12-08 13:08:00###۷۰۲۴۱۱###['تراکتور', 'دنیزلی']
6
1	باشگاه تراکتور آذربایجان به مصاحبه سرمربی سابق خود با یک رسانه ترکیه‌ای واکنش نشان دادبه گزارش ایسنا، پس از مصاحبه مصطفی دنیزلی با سایت ترکیه‌ای مبنی بر این که مجبور بوده روزهایی را در اتوبوس تیم بخوابد، باشگاه تراکتور به این موضوع واکنش نشان داد و اعلام کرد: چنین چیزی درست نیست.
2	ما انتظار چنین صحبت‌هایی را از او نداریم و فکر می‌کنیم اشتباه یا شیطنتی در ترجمه صورت گرفته است.
3	این مربی ترکیه‌ای در مجموع دو بار و آن هم به دلیل ترس شخصی از زلزله در ماشین خود خوابید و ما حتی با او در این خصوص صحبت کردیم و گفتیم که خطری او را تهدید نمی‌کند.
4	مصطفی دنیزلی دیروز (شنبه) و پس از توافق با باشگاه تراکتور، از این تیم جدا شد و به کشورش بازگشت.
5	او در مصاحبه‌ای، شرایط ایران و بیماری نوه‌اش را بهانه خداحافظی با تراکتور عنوان کرده است.
6	باشگاه تراکتور پس از موافقت با کناره‌گیری سرمربی ترکیه‌ای، احد شیخ‌لاری را به عنوان سرمربی موقت تیم انتخاب کرده است.
