roozno_data###سخنگوی سپاه در دامغان: کار آمریکایی‌ها در منطقه تمام است /‌ آنها دیگر جرأت ‌تهاجم را ندارند / ‌نظامیان آمریکایی در دنیا خوار ‌شدند###http://roozno.com//fa/news/412928/سخنگوی-سپاه-در-دامغان-کار-آمریکایی‌ها-در-منطقه-تمام-است-‌-آنها-دیگر-جرأت-‌تهاجم-را-ندارند-‌نظامیان-آمریکایی-در-دنیا-خوار-‌شدند###[]###2020-02-10 15:00:00###۴۱۲۹۲۸###['سخنگو سپاه', 'آمریکایی ها']
1
1	سخنگوی سپاه پاسداران کار آمریکایی‌ها را در منطقه تمام دانست و گفت: در حمله موشکی به عین‌الاسد مهم شکسته شدن ابهت و پرستیژ تو خالی آمریکایی‌ها بود، آنها در نظر نظامیان دنیا خوار و خفیف شدند.
2	به گزارش روز نو ، سردار رمضان شریف در مراسم بزرگداشت چهلمین روز شهادت سردار دلها، سپهبد شهید حاج قاسم سلیمانی و همرزمان بزرگوارش که با عنوان " اربعین علمدار " با حضور زاید الوصف اقشار مختلف مردم و مسئولان به میزبانی مرکز همایش‌های بین‌المللی دانشگاه دامغان برگزار شد، با اشاره به محبوبیت کم‌نظیر سردار شهید سلیمانی در بین ملت ایران و همه آزادگان جهان که در تشییع ده‌ها پیکرمطهر او و همرزمانش در عراق و ایران تجلی یافت، اظهار داشت: عنوان سردار دل‌ها برای حاج قاسم از عمق وجود ملت برخاست و خداوند متعال به پاس سالها مجاهدت، پایمردی و ایثار به او عزت داد.
3	سخنگوی سپاه پاسداران انقلاب اسلامی با اشاره به تشییع 25 میلیون نفری سردار شهید حاج قاسم سلیمانی در پنج شهر کشور آن را در تاریخ کشورمان بی‌نظیر خواند و افزود: در کنار این تشییع بی نظیر مراسم های بسیار برگزار شده در شهرها و روستاهای کشورمان و بسیاری از نقاط جهان نشان از جایگاه تفکر و شخصیت این فرمانده بزرگ سپاه اسلام در بین مردم ما و مسلمانان و آزادیخواهان سراسر دنیا دارد، این عزت، عظمت، شکوه و جلال حاصل تربیت دینی، اخلاص، شجاعت و ولایتمداری حاج قاسم سلیمانی در قول و عمل است.
4	آنچه حاج قاسم را به این جایگاه رسانده مردم داری و ولایت مداری استمسئول روابط عمومی سپاه پاسدارن خاطرنشان کرد: حاج قاسم سلیمانی به ما نشان داد که اگر به معنای واقعی سرباز دین و مقید به احکام اسلام باشید خداوند به شما عزت عطا می‌کند؛ اینکه رهبرمعظم انقلاب روز شهادت، تشییع میلیونی و مراسم‌های باشکوه پس از شهادت حاج قاسم را یوم االله می‌خوانند، پیام بزرگی در خود دارد؛ آنچه حاج قاسم سلیمانی این فرمانده شهید سپاه اسلام را به چنین درجه و جایگاهی رسانده است مردم‌داری و ولایت مداری به معنای تام و تمام است.
5	سردار شریف با بیان خاطراتی از حیات نورانی و مجاهدت‌های فرمانده شهید نیروی قدس سپاه پاسداران، تصریح کرد: تواضع حاج قاسم نسبت به پدران و مادران شهدا و فرزندان آنان به ویژه فرزندان شهدای مدافع حرم همیشه کم‌نظیر و زبانزد بود، فرمانده‌ای که به گفته بسیاری از کارشناسان نظامی جهان یکی از بزرگ‌ترین تئوریسین‌های نظامی دنیا به حساب می‌آمد؛ در یک کلام باید بگویم سپهبد شهید حاج قاسم سلیمانی هرچه محبوب و شناخته شده‌تر می‌شد خضوع و خاکساری او در برابر ولایت و ملت بیش‌تر می‌شد.
6	سخنگوی سپاه پاسداران انقلاب اسلامی با اشاره به نبردهای کم‌نظیر حاج قاسم سلیمانی با داعش و نیروهای تکفیری خاطرنشان کرد: استکبار جهانی برای تربیت و به میدان فرستادن داعش میلیاردها دلار هزینه کرده بود، آنها به نزدیکی دروازه‌های بغداد و دمشق رسیده بودند در برهه‌ای از زمان حتی به مرزهای ما نیز نزدیک شده بودند، رعب و وحشت تمام وجود ملت‌های منطقه را در بر گرفته بود، فرمانده رشید سپاه قدس حاج قاسم سلیمانی و یارانش در برابر داعشی‌های جنایتکار و حامیان آن ایستادند، همه باید بدانیم حاج قاسم و دلاورمردان جبهه مقاومت پیروزی شدند زیرا با تکلیف شرعی خود با داعش جنگیدند و از این رو خداوند به رزمشان برکت داد.
7	وی با تشریح نقش هدایت گرانه و انگیزش بخش و بی‌بدیل حاج قاسم سلیمانی در به میدان آوردن و سازماندهی نیروهای مقاومت در منطقه و مقابله با آن داعش و نیروهای تکفیری و الهام‌بخشی این شخصیت مبارز برای رزمندگان مدافع حرم، گفت: سپهبد شهید حاج قاسم سلیمانی گوش به فرمان رهبری بود، باید بگویم که قاسم سلیمانی با تربیت، اعتماد و هدایت‌های رهبرمعظم انقلاب، به چنین شخصیت کم نظیری بدل شد.
8	سردار رمضان شریف تأکیدکرد: همه مدیران انقلابی کشور اگر جهادی، شجاعانه و مدبرانه عمل کنند، این چنین مورد توجه و عنایت رهبرمعظم انقلاب و ملت قدرشناس ایران قرار می‌گیرند، حاج قاسم سلیمانی منویات حضرت آقا را بدون هزینه کردن از ایشان پیش می‌برد و همواره خود در وسط میدان مواجهه با مشکلات و مقابله با دشمن بود.
9	حاج قاسم سلیمانی سرباز پاکباخته اسلام و ملت ایران بودسخنگوی سپاه پاسداران انقلاب اسلامی با بیان اینکه سپهبد شهید حاج قاسم سلیمانی سرباز پاکباخته اسلام و ملت ایران بود که خود را قاسم سلیمانی فرزند ولایت و ملت ایران می‌نامید، یادآور شد: سردار سلامی با تمام وجود این را گفت که دشمن از شهید سلیمانی بیشتر هراس دارد تا از قاسم سلیمانی، همانا وقتی سران نظام سلطه جمعیت میلیونی تشییع‌کننده شهدای مقاومت را در عراق و ایران دیدند، شگفت‌زده شدند؛ بی‌تردید خون پاک حاج قاسم سلیمانی آمریکایی‌ها را به خاک مذلت می‌کشاند.
10	مسئول روابط عمومی سپاه پاسداران انقلاب اسلامی با بیان اینکه ترور و جنایت همواره راه و منش آمریکایی‌ها بوده است، گفت: آنها برهان الدین ربانی، احمد شاه مقصود، محمد باقر حکیم، شیخ احمد یاسین، عماد مغنیه و بسیاری دیگر از مبارزان و مجاهدان جبهه مقاومت را ترور کردند، اما سؤال اینجاست آیا جبهه مقاومت دچار رکود شد، هرگز؛ همه این شخصیت‌ها به وجود حاج قاسم سلیمانی می‌بالیدند، حالا با شهادت حاج قاسم سلیمانی دشمنان تصور کردند که برنده این میدان خواهند بود، اما باید بدانند چه قمار بزرگی انجام دادند بی‌شک در این قمار آمریکایی‌ها بازنده نهایی خواهند بود.
11	سردار شریف خاطرنشان کرد: همه جهانیان شاهد بودند که در عراق جمعیتی ده‌ها میلیونی به خیابانها آمدند، جمعیتی که هیچ گاه عراق پس از صدام در یک راهپیمایی به خود ندیده بود، این جمعیت میلیونی آمدند و مصوبه مجلس عراق مبنی بر اخراج نظامیان آمریکایی را تأکید و تأیید کردند؛ کار آمریکایی‌ها در منطقه تمام است، خود این واقعیت را می‌دانند اما به روی خود نمی‌آورند.
12	سخنگوی سپاه پاسداران انقلاب اسلامی در ادامه با اشاره به سیلی موشکی سپاه پاسداران و نابودی پایگاه استراتژیک عین الاسد با موشک‌های ایرانی و آمارهای ضد و نقیض اعلام شده توسط مقامات آمریکایی از میزان تلفات این حمله اظهار داشت: سیلی نخست سیلی بسیار مهمی بود، البته هنگام انتخابات آینده آمریکا خودشان از تلفات انسانی و تجهیزات منهدم شده در این حمله خواهند گفت، 13 فروند موشک سنگین به نقاط مختلف این پایگاه آمریکایی اصابت کرد، البته اولویت ما کشتن سربازان آمریکایی نبود، اما یقیناً آمار تلفات آنها بیش از آن است که تا به امروز اعلام کردند.
13	موشک‌باران عین الاسد توسط ایران امپراطوری خودخوانده آمریکا را فروریختسردار شریف تاکید کرد: در حمله موشکی به عین‌الاسد مهم شکسته شدن ابهت و پرستیژ تو خالی آمریکایی‌ها بود، آنها در نظر نظامیان دنیا خوار و خفیف شدند، 70 سال بود که کسی جرأت نداشت به پایگاه های آمریکایی حمله کند، اما با این سیلی پاسداران وطن، امپراطوری خودخوانده سیاسی، اقتصادی و نظامی آمریکا فرو ریخت، آنها در برابر شهامت فرزندان این سرزمین زانو زدند.
14	وی با بیان این که به برکت انقلاب اسلامی شرایط امروز کشورمان بسیار متفاوت از چهار دهه گذشته است، اضافه کرد: امروز ایران اسلامی در جایگاهی قرار دارد که بسیاری از کشورها آرزوی آن را دارند، استقلال و عزت کشور و میهن و ملت ما یکی از مهم ترین این ویژگی‌هاست که بسیاری از کشورهای اروپایی نیست در حقیقت از آن بی بهره اند و حتی جرأت ندارند یک موضع سیاسی و دیپلماسی مستقل بدون اجازه آمریکایی‌ها اتخاذ کنند، اما به لطف خداوند و با مقاومت ملت در طول 41 سال گذشته تمامی تصمیمات این کشور در درون میهن طراحی و سپس اجرا شده است.
15	دست آمریکایی‌ها از هر زمان دیگری برای مقابله با ملت بزرگ ایران خالی تر استمسئول روابط عمومی سپاه پاسداران اضافه کرد: در دوره پهلوی اول و دوم عزت از ملت شریف ایران گرفته شده بود، 135 هزار مستشار آمریکایی تا سال 56 تمام شئونات این کشور از قند و شکر و شیلات گرفته تا سازمان دفاعی کشور را در اختیار داشتند، امروز باید به خاطر داشتن استقلال، عزت و اقتدار قدردان خون شهدا و صبر و تحمل و مجاهدت‌های روحانیان و مبارزان و مقاومت مردم بصیر ایران اسلامی در دوران مبارزه با رژیم ستمشاهی و در طول 40 سال اخیر باشیم، امروز دست آمریکایی‌ها از هر زمان دیگری برای مقابله با ملت بزرگ ایران خالی‌تر است.
16	سردار شریف تصریح کرد: واقعیت انقلاب و ایران اسلامی امروز کشوری قدرتمند آباد و دارای احترام بین المللی نزد کسانی است که مفهوم قدرت را به درستی می شناسند، اما دشمن همواره تلاش می‌کند تصویری غیر واقعی را از کشور ما ارائه دهد آنها می‌کوشند به دلیل انقطاع نسلی، دوران شاهنشاهی را دوران رفاه و آسایش ملت ایران نشان دهند، حال آنکه با مراجعه به تاریخ درمی‌یابیم که تنها در 150 سال حکومت منحوس قاجار و پهلوی چه میزان از وسعت سرزمینی ایران از دست رفته است، تنها می‌توان این حکومت‌ها را نوکر بی‌چون و چرای آمریکایی‌ها و انگلیسی‌ها نامید.
17	سخنگوی سپاه پاسداران انقلاب اسلامی تاکید کرد: امروز با شهامت اعلام می‌کنیم، قادریم از جغرافیا و استقلال و عزت کشورمان و حامیان ما با تسلط کامل و شجاعت و شهامت و قدرت دفاع کنیم، کسی جرأت نگاه چپ به میهن اسلامی ما را ندارد و این یک شعار نیست، وقتی پهباد جاسوسی فوق پیشرفته آمریکایی با سامانه ایرانی ساقط می‌شود و آنها جرأت مواجهه و تهاجم را ندارد، گواهی بر این مهم است؛ آنهم دولت خونریز آمریکا که در سال‌های اخیر خون میلیون‌ها نفر انسان را در سوریه، عراق، افغانستان، پاکستان، یمن و غیره.
18	به زمین ریخته و از هیچ جنایتی دریغ ندارد.
19	وی یادآور شد: البته کشور ما نارسایی‌هایی در حوزه اقتصادی معیشتی و مدیریتی دارد که بخش مهمی از آن میراث همین استعمارگران و آمریکایی‌ها‌ست؛ ایران اسلامی در طول چهار دهه گذشته گردنه‌های سخت و بزرگی را پشت سر گذاشته و بی‌تردید به راه خود در مسیر اقتدار و عزت ادامه خواهد داد؛ بدون شک تا وقتی راه امام و رهبری را دنبال کنیم بازنده میدان دشمنان ملت ایران خواهند بود، همانگونه که سردار سلیمانی جغرافیای جهان اسلام وسعت داد به امت اسلام قدرت و عزت بخشید و سوگلی استکبار جهانی یعنی اسرائیل غاصب را در مرزهای جعلی و محدود خود محاصره کرد.
20	مسئول روابط عمومی سپاه پاسداران انقلاب اسلامی خطاب به اندیشمندان دانشجویان و البته برخی فریب خوردگان در داخل کشور گفت: ما به دنبال جنگ و تصرف سرزمین دیگران نیستیم، اما این سؤال را باید پاسخ دهند که آمریکایی‌ها از هزاران کیلومتر دورتر به این منطقه برای چه آمده‌اند؟ آیا آنها جز به دنبال غارت ثروت و منابع کشورهای منطقه هستند؟ امروز سرمایه آمریکایی‌ها به امثال مسیح علی‌نژاد و مریم رجوی خائن محدود شده است، آنها روزی در منطقه صدام و حزب بعث و قارون های مختصر دارای آبرو را داشتند اما امروز تهدیدهای آنها تو خالی است.
21	لزوم افزایش سواد رسانه ای در برابر هجمه وسیع روانی و رسانه ای دشمنوی در بخش دیگری از سخنان خود خطاب به دانشجویان گفت: اکنون نوبت شماست که مکتب حاج قاسم سلیمانی را برای نسل های آینده تشریح و تبیین کنید، برای آنها بگویید که داعش نه تنها با هدف اشغال سوریه و عراق که با هدف نابودی کشور ما به وجود آمده بود، مردم باید بدانند اگر داعشی‌ها یکی از استان‌های ما را اشغال می‌کردند، تخریب انجام شده و خسارات وارده صدها برابر این هزینه بود.
22	رمضان شریف با اشاره به راهپیمایی بیست و دوم بهمن ماه و انتخابات مجلس شورای اسلامی در اسفند ماه سال جاری، اظهار داشت: به فضل خداوند ان‌شاالله ملت ما در راهپیمایی باشکوه 22 دوم بهمن ماه سیلی سخت‌تری از حمله به عین الاسد را به صورت دشمن خواهند زد و با حضور باشکوه خود در انتخابات پیش‌رو بازهم سیلی محکم تر از آن به صورت دشمنان اسلام، ملت و کشورمان خواهیم زد.
