asriran_2_data###6 اثر منفی ورزش بر پوست!###https://www.asriran.com/fa/news/708651/6-اثر-منفی-ورزش-بر-پوست###['سلامت']###2020-01-14 08:49:00###۷۰۸۶۵۱###['پوست', 'ورزش', 'تعریق', 'روزاسه', 'آکنه']
36@@@37
1	احتمالا می دانید که ورزش می تواند چه تاثیر قابل توجهی بر شرایط سلامت و تندرستی شما داشته باشد که از بهبود سلامت قلبی‌عروقی تا تقویت استخوان ها و عضلات و افزایش قدرت مغز را در بر می گیرد.
2	اما شاید شگفت زده شوید اگر بدانید که ورزش می تواند به روش هایی منفی و مثبت را تحت تاثیر قرار دهد.
3	به گزارش گروه سلامت به نقل از ""، پوست بزرگترین اندام بدن انسان و دیوار دفاعی اولیه در برابر عوامل بیرونی محسوب می شود از این رو توجه به شرایط سلامت آن از اهمیت ویژه ای برخوردار است.
4	هنگام ناشی از ورزش، رگ های خونی گشاد می شوند که این فرآیند «وازودیلیشن» نام دارد.
5	این شرایط به افزایش جریان خون با هدف تامین اکسیژن مورد نیاز پوست و تغذیه سلول های آن با مواد مغذی کمک می کند.
6	در نتیجه، نه تنها چهره شما روشن‌تر می شود بلکه سرخی پوست به واسطه افزایش هموگلوبین می تواند تا دو ساعت نیز ادامه داشته باشد.
7	اما برای افراد مبتلا به روزاسه، گشاد شدن رگ های خونی یک جنبه منفی دارد.
8	این شرایط موجب التهاب می شود که در کنار افزایش دمای بدن می تواند به تشدید منجر شود.
9	برای پیشگیری از افزایش بیش از حد دمای بدن می توانید از یک پارچه یا حوله خنک و قرار دادن آن روی صورت استفاده کنید.
10	تعریق به کاهش دمای بدن و دفع رادیکال های آزاد مضر ترکیباتی که با پیری پوست و بیماری پیوند خورده اند به خارج از بدن کمک کند که شرایطی خوب در نظر گرفته می شود اما می تواند پوست را تحریک کند.
11	تعریق می تواند به مسدود شدن غدد عرق و فولیکول های موی بدن و بروز شرایطی شبه آکنه به نام فولیکولیت منجر شود.
12	فولیکولیت می تواند در هر نقطه از بدن که تعریق صورت می گیرد، به ویژه بخش های با احتمال زیاد بروز انسداد مانند پشت و سینه رخ دهد.
13	این بخش ها دارای تراکم بالاتری از غدد چربی هستند که به واسطه تعریق و گرد و غبار روی سطح پوست می توانند مسدود شوند.
14	اگزما نیز می تواند به واسطه تعریق تشدید شود که می تواند با افزایش خارش همراه باشد.
15	پوشیدن لباس های گشاد هنگام ورزش و تعریق ناشی از آن می تواند به مقابله با این شرایط کمک کند.
16	پوشیدن لباس های تنگ و جذب می تواند موجب تشدید فولیکولیت شود.
17	همچنین، بلافاصله پس از ورزش دوش آب گرم بگیرید تا عرق و بقایای دیگر از روی پوست پاک شوند.
18	سپس از یک مرطوب کننده ملایم برای بهبود شرایط پوست استفاده کنید.
19	مسدود شدن فولیکول های مو می تواند موجب تشکیل جوش های سرسیاه یا سرسفید شود که ممکن است ملتهب با عفونی شده و آکنه شکل بگیرد.
20	پیش از ورزش آرایش خود را پاک کنید.
21	آرایش صورت نه تنها موجب مسدود شدن هرچه بیشتر غدد و فولیکول های مو می شود بلکه اغلب می تواند بستری مناسب برای جذب باکتری ها، تشدید مشکلات پوستی و در نهایت بروز جوش روی پوست باشد.
22	حتی اگر آرایش نکرده اید، شستشوی صورت اقدامی خوب محسوب می شود.
23	گرد و غبار و چربی می توانند روی پوست انباشته شوند و بهتر است آنها را پاکسازی کنید.
24	اگر با کمبود زمان مواجه هستید یا به آب دسترسی ندارید می توانید از دستمال های مرطوب استفاده کنید.
25	شاید درباره جمعیت باکتری های روده چیزهایی شنیده باشید اما آیا می دانستید که پوست نیز دارای یک میکروبیوم است؟میکروبیوم پوست اکوسیستمی از ارگانیسم های مختلف ساکن روی این اندام، از جمله باکتری ها، ویروس ها و قارچ ها است.
26	یک میکروبیوم سالم از پوست در برابر عفونت محافظت کرده و سدی قوی بین بدن و عناصر خارجی ایجاد می کند.
27	تعریق ناشی از ورزش می تواند این میکروبیوم حساس را مختل کند.
28	ارگانیسم های خاص، مانند مخمر، در محیطی مرطوب تکثیر می شوند.
29	در صورت باقی ماندن عرق روی پوست برای مدتی طولانی می تواند تعادل در میکروبیوم پوست را از بین برده و به رشد بیش از حد مخمر منجر شود.
30	این می تواند به بروز راش پوستی خارش‌دار و پوسته پوسته روی صورت و نیم تنه بالایی و همچنین شوره سر منجر شود.
31	محیط گرم و مرطوب باشگاه مکانی ایده آل برای تکثیر میکروب ها است که می توانند روی وسایل و قسمت های مختلف تکثیر شوند.
32	در حقیقت، هر زمان که زیرانداز یوگا یا دسته های تردمیل را لمس کرده و سپس به صورت خود دست می زنید می توانید به پخش شدن باکتری ها کمک کنید.
33	شما می توانید زیرانداز یوگای خود را همراه داشته و پس از اتمام فعالیت آن را با مواد ضد عفونی کننده تمیز کنید.
34	برخی باشگاه ها نیز دستمال های مرطوب و ضد عفونی کننده را برای کاهش احتمال تماس با میکروب ها ارائه می کنند.
35	دوش گرفتن پس از ورزش را نیز فراموش نکنید.
36	زمانی که تعریق صورت می گیرد، بدن رطوبت خود را از دست می دهد که پوست نیز از این شرایط مستثنی نیست.
37	ورزش در فضای باز و زیر نور خورشید می تواند از دست دادن آب بدن را هرچه بیشتر افزایش دهد.
38	برای حفظ عملکرد درست پوست، شما باید به میزان زیاد مایعات و الکترولیت ها را مصرف کنید.
39	اگر صورت شما رنگ پریده است یا در لب های خود با احساس خشکی مواجه هستید، این می تواند نشانه ای از سطح پایین رطوبت باشد.
40	هنگام ورزش بطری آب یا یک نوشیدنی ورزشی به همراه داشته باشید و از خوراکی های مغذی مانند موز یا انرژی بار استفاده کنید.
41	استفاده از کرم ضد آفتاب هنگام ورزش در فضای باز را فراموش نکنید.
42	از محصولات حاوی روغن معدنی یا گلیسیرین پرهیز کنید زیرا می توانند موجب مسدود شدن منافذ پوست شوند.
43	پوشاک ورزشی ضد آفتاب نیز می تواند از پوست در برابر پرتوهای مضر خورشید محافظت کند.
44	استفاده از محصولاتی با UPF حداقل 50 توصیه شده است.
45	مالش یا تماس مکرر با رطوبت یا پارچه های محرک می تواند موجب تخریب سلول های پوست شده و به بروز یک که ممکن است سوزناک باشد، منجر شود.
46	در بخش هایی از بدن که با تعریق و تماس زیاد با سطوح دیگر مواجه هستند از محصولات ضد تعریق و روان کننده ها مانند کرم ها، روغن ها یا پودرها استفاده کنید.
47	همچنین، از لباس هایی که اجازه تبخیر عرق را می دهند، استفاده کنید.
48	کلاژن پروتئینی است که در بافت همبند وجود دارد و به حفظ استحکام و نرمی پوست کمک می کند.
49	اما با افزایش سن، سطوح کلاژن در بدن افت می کند که به بروز خطوط و چین و چروک روی پوست منجر می شود.
50	خبر خوب این است که می توانید با انجام ورزش این روند را تا حدودی معکوس کنید.
51	فیبروبلاست ها سلول هایی هستند که کلاژن تولید می کنند.
52	زمانی که ورزش می کنید، فعالیت فیبروبلاستی افزایش می یابد و کلاژن بیشتری تولید می شود.
53	البته فواید ورزش به همین جا ختم نمی شود.
54	با افزایش سن، لایه بالایی پوست ضخیم‌تر، زبرتر و خشک‌تر می شود.
55	به طور همزمان، لایه های عمیق‌تر پوست نازک‌تر می شوند که به افتادگی و بروز چین و چرک، به ویژه در صورت، گردن، سینه، دست ها و ساعت منجر می شود.
56	اما ورزش می تواند اکسیر ضد پیری شما باشد.
57	برخی مطالعات نشان داده اند که ورزش می تواند صورت شما را حتی تا 25 سال نیز جوان‌تر جلوه دهد.
58	ورزش تولید موادی به نام میوکین ها، به ویژه اینترلوکین 15، را تحریک می کند که ضخامت لایه های عمیق‌تر پوست را افزایش داده و همچنین ضخامت لایه های بیرونی را کاهش می دهد.
59	در نتیجه، شما از پوستی نرم‌تر، روشن‌تر و شاداب‌تر برخوردار خواهید بود.
