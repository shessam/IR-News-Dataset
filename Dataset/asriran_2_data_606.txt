asriran_2_data###خطیر: تیم رسانه‌ای استقلال قرارداد محرمانه استراماچونی را منتشر کرد/ قرار بود دی‌بیاسی سرمربی استقلال شود###https://www.asriran.com/fa/news/707369/خطیر-تیم-رسانه‌ای-استقلال-قرارداد-محرمانه-استراماچونی-را-منتشر-کرد-قرار-بود-دی‌بیاسی-سرمربی-استقلال-شود###['ورزشی']###2020-01-06 12:20:00###۷۰۷۳۶۹###['استقلال', 'استراماچونی']
7
1	علی خطیر، معاون ورزشی سابق باشگاه استقلال و عضو هیئت مذاکره‌کننده با وکیل استراماچونی در دوحه قطر گفت‌وگویی با رادیو ایران داشت که گزیده صحبت‌های او در ادامه می‌آید:*انتشار قرارداد استراماچونی به مذاکرات ضربه زد؛ مصاحبه‌های یک عضو هیات مدیره به همراه استوری‌های مشاور ورزشی باشگاه استراماچونی و وکیلش را به مرز انفجار رساندند.
2	تیم رسانه ای باشگاه استقلال نیز قرارداد محرمانه استراماچونی را منتشر کرد تا به روند مذاکرات لطمه بزند.
3	*استراماچونی می‌خواست برای بازی با سپاهان به تهران بیاید.
4	آن‌هایی که حقوق او را به موقع پرداخت نکردند مقصر جدایی او هستند.
5	انگار جریانی در داخل باشگاه نمی‌خواست استراماچونی در استقلال بماند.
6	*مدیر روابط عمومی باشگاه استقلال با تهدید استراماچونی به انتشار اسناد باید از سوی باشگاه توبیخ می‌شد.
7	خلیل‌زاده تاکید کرده بود دی‌بیاسی سرمربی استقلال شود و به دنبال گزینه خارجی بود، آقای مجیدی، حالا که سرمربی استقلال شدی، باز هم امضای هواداران پای قراردادت است؟
