roozno_data###ویروس کرونا احتمالا موجب توقف موقتی جنگ‌ها در خاورمیانه می‌شود###http://roozno.com//fa/news/415388/ویروس-کرونا-احتمالا-موجب-توقف-موقتی-جنگ‌ها-در-خاورمیانه-می‌شود###[]###2020-02-25 12:17:00###۴۱۵۳۸۸###['ویروس کرونا', 'جنگ های خاورمیانه']
1@@@2
1	رأي اليوم نوشت: ویروس کرونا باعث ایجاد ترس و وحشت زیادی در اروپا و جهان شده است و به احتمال زیاد، نیاز به ارتش برای حفظ حالت آماده باش امنیتی و بهداشتی، موجب توقف موقتی جنگها می شود.
2	همانطور که ایتالیا برای مراقبت از ابتلا به ویروس کرونا، از استقرار نیروهای خود در لیبی و انجام هر گونه اقدام نظامی، خودداری کرد.
3	به گزارش روز نو ، در ادامه این مطلب آمده است: نقشه شیوع ویروس کرونا، که از دو ماه پیش در چین ظاهر شد، در سطح جهان، گسترده و به برخی کشورها منتقل شده است و بویژه پس از انتقال آن به ایتالیا، این نگرانی وجود دارد که به دو ساحل دریای مدیترانه و اروپا نیز راه یابد.
4	ویروس کرونا انعکاس های زیادی روی استقرار نیروهای نظامی در سطح جهان داشته است؛ همانطور که چین، قوای نظامی خود در نقاط مختلف جهان و دریاها را کاهش داده و از انها برای مبارزه با کرونا استفاده می کند و یگانهای نظامی، مأمور مراقبت و کنترل مناطقی مانند شهر ووهان چین هستند.
5	بدین معنا، بیش از 400 هزار سرباز چینی در حالت اماده باش برای سیطره بر ویروس و هرج و مرج ایجاد شده هستند.
6	ایران هم شاهد حالت مشابهی در مورد واگذاری مأموریت حمایت لجستیکی به نیروهای نظامی اش، برای مقابله با ویروس کرونا، بوده و این شرایط در مورد کره جنوبی و فیلیپین نیز تکرار شده است.
7	در مرکز اروپا، ارتش ایتالیا برخی شهرها در شمال این کشور را قرنطینه کرده و برای کنترل اوضاع، یگانهای نظامی را به خدمت گرفته است.
8	در این شرایط، هیچگاه برای اعزام نیرو به لیبی یا هر کشور دیگری اقدام نمی کند.
9	پس از اعلام سازمان بهداشت جهانی در مورد اینکه جهان باید اماده مقابله با دشمنی باشد که تمام کشورها را هدف می گیرد؛ ناقوس خطر به صدا در آمده و حالت اماده باش جهانی اعلام شده است؛ همین نکته، تمام دولتها را بر آن می دارد تا از قوای نظامی خود در حالت فوق العاده در داخل کشورها، استفاده کنند.
10	در صورتی که این ویروس به طور گسترده به خاورمیانه منتقل شود، تمام درگیریهای مسلحانه به طور موقت متوقف می شود؛ چرا که شبح مرگ همه را تهدید خواهد کرد.
