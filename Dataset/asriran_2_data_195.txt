asriran_2_data###تیم‌های عربستان، امارات و بحرین در قطر به میدان می‌روند###https://www.asriran.com/fa/news/700386/تیم‌های-عربستان-امارات-و-بحرین-در-قطر-به-میدان-می‌روند###['بین الملل']###2019-11-26 16:45:00###۷۰۰۳۸۶###['فوتبال', 'جام کشورهای عرب']
3@@@4
1	در حالی سوت مسابقات فوتبال جام کشورهای عرب حوزه خلیج فارس روز سه‌شنبه پنج آذر در قطر به‌صدا در می‌آید که تیم‌های عربستان، امارات و بحرین برای نخستین بار از زمان قطع ارتباط با دوحه در ژوئن ۲۰۱۷ میلادی در این رویداد ورزشی حضور پیدا می‌کنند.
2	به گزارش یورونیوز، این سه کشور در تاریخ ۱۲ نوامبر (۲۱ آبان) اعلام کردند که در بیست و چهارمین دوره این رقابت‌های منطقه‌ای حضور خواهند داشت.
3	عربستان، امارات و بحرین به همراه مصر، دوحه را به حمایت از گروه‌های تندروی اسلامی از جمله اخوان المسلمین و نزدیکی زیاد به ایران متهم می‌کنند.
4	قطری‌ها بارها این موضوع را تکذیب کرده‌اند.
5	این کشورها در سال ۲۰۱۷ میلادی تحریم‌هایی را علیه قطر وضع کردند و حریم هوایی و مرز زمینی و دریایی خود با قطر را بستند که منجر به تعلیق فعالیت‌های تجاری نیز شد.
6	خالد جارالله، معاون وزیر خارجه کویت پیش از این به خبرنگاران گفته بود که تصمیم این کشورها برای رفتن به دوحه نشانه‌ای روشن از پیشرفت برای حل بحران در خلیج فارس است.
7	وی بدون اشاره به جزئیات بیشتر گفته بود اقدامات دیگر که تایید می‌کند ما مسیر درستی را برای دستیابی به نتایج مثبت در پیش گرفته‌ایم، انجام شده است.
