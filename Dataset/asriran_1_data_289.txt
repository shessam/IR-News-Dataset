asriran_1_data###ديكته نانوشته؛ اسکوچیچ، یک انتخاب بحث برانگیز###https://www.asriran.com/fa/news/712669/ديكته-نانوشته-اسکوچیچ-یک-انتخاب-بحث-برانگیز###['ورزشی']###2020-02-08 08:46:00###۷۱۲۶۶۹###['اسکوچیچ', 'تیم ملی ایران']
6@@@7
1	در هياهوى شهرآورد تهران، فدراسيون فوتبال در حركتى غافلگيركننده نام سرمربى تيم ملى را اعلام كرد: دراگان اسكوچيچ ٥١ ساله از كرواسى.
2	جزو معدود خارجيهاى باقى مانده در فوتبال ايران كه مثل وينگو بگوويچ يك جورهايى ايرانيست.
3	به گزارش آی اسپورت، اسكوچيچ بعد از استانكو ، ايويچ، بلاژويچ و برانكو به پنجمين سرمربى كروات تاريخ تيم ملى ما تبديل مى شود تا سكان هدايت ايران را در دور برگشت انتخابى جام جهانى و جام ملتها برعهده بگيرد.
4	به نظر مى رسد فدراسيون فوتبال به دليل اينكه گزينه دم دستى نداشت اقدام به اين انتخاب بحث برانگيز كرده ، در حاليكه فوتبال ايران به شدت به سمت ايرانيزه شدن پيش مى رود و قرار بود مربيان ايرانى جانشين مربيان خارجى شوند انتخاب اسكوچيچ خارج شدن از اين ريل است.
5	البته اسكوچيچ به سبب سالها حضور در فوتبال ايران خيلى گزينه خارجى محسوب نمى شود و همين كه حاضرشده با فدراسيون قرارداد ريالى و مرحله اى ببندد نشان از ضعف اين سرمربى دارد كه تحت هر شرايطى حاضر به كاركردن است.
6	البته كه ديكته نانوشته غلط ندارد ولى اميدواريم اسكوچيچ بتواند ايران را به جام جهانى ببرد و فوتبال ايران را از وضعيت فعلى خارج كند.
7	درست يا غلط او اكنون سرمربى تيم ملى ايران است و وظيفه همه حمايت از او و تيمش است.
8	پى نوشت: نكته جالب در ماجراهاى اين چند روز موضع سفت و سخت مديران سپاهان بود كه اجازه جدايى به سرمربى خود ندادند و البته تعهد قلعه نويى به قراردادش بود.
