asriran_1_data###کنسرت‌های آنلاین ۴ شب میهمان خانه‌های شهروندان###https://www.asriran.com/fa/news/730175/کنسرت‌های-آنلاین-۴-شب-میهمان-خانه‌های-شهروندان###['اجتماعی ']###2020-05-25 13:28:00###۷۳۰۱۷۵###['کنسرت', 'شهرداری']
3
1	شهرداری تهران از امشب به مناسبت عید سعید فطر به مدت ۴ شب کنسرت آنلاین برگزار می‌کند.
2	به گزارش ایسنا و بنابر اعلام روابط عمومی معاونت امور اجتماعی و فرهنگی شهرداری تهران، به دنبال برگزاری موفق کنسرت های آنلاین در نوروز ۹۹ در شرایط شیوع ویروس کرونا و قرنطینه‌ مردم در خانه، این‌بار به منابست ایام عیدسعید فطر معاونت امور اجتماعی و فرهنگی شهرداری تهران با مشارکت شبکه تلویزیونی تیوا چهار شب خاطره‌انگیز را با کنسرت‌های آنلاین تدارک دیده است.
3	این کنسرت‌ها از امشب دوشنبه ۵خردادماه ۱۳۹۹ با اجرای گروه داماهی آغاز می‌شود و به ترتیب سه‌شنبه ۶ خرداد گروه دال، چهارشنبه ۷ خرداد حامی و پنج‌شنبه ۸ خرداد علیرضا قربانی اجرا خواهند داشت.
4	لازم به ذکر است که اجرای سه شب اول در برج میلاد تهران و اجرای شب آخر و علیرضا قربانی در تالار وحدت خواهد بود.
5	معاونت امور اجتماعی و فرهنگی شهرداری تهران ضمن فراهم نمودن تمامی زیرساخت‌های برگزاری کنسرت‌های آنلاین در بهترین سطح، از شهروندان جهت تماشای این کنسرت‌ها که توسط هنرمندان محبوب کشور اجرا خواهند شد، دعوت می‌کند.
