asriran_1_data###نیهاو جزیره ممنوعه با هفتاد سکنه (+عکس)###https://www.asriran.com/fa/news/715603/نیهاو-جزیره-ممنوعه-با-هفتاد-سکنه-عکس###['خواندنی ها و دیدنی ها']###2020-02-25 16:50:00###۷۱۵۶۰۳###['جزیره ممنوعه']
4
1	در میان جزایر دلربای هاوایی، مقصدی با طبیعت جذاب و سواحل دیدنی وجود دارد که همه آرزوی دیدنش را دارند، این‌جزیره نیهاو نام دارد.
2	نیهاو جزیره کوچک آمریکایی است که مساحتی در حدود ۱۸۰ کیلومتر مربع دارد و فقط هفتاد سکنه را در خود جای داده و دارای جاده های آسفالت شده، ایستگاه‌های برق یا شبکه‌های توزیع آب و وسایل حمل و نقل نیست، بنابراین افراد محلی برای جا به جایی در آن از دوچرخه، اسب و یا پیاده روی استفاده می‌کنند.
3	بنا به گزارش سایت ایتالیایی siviaggia، نیهاو به دلیل مساحت کوچک خود را از رادار گردشگران خارج است و یک منطقه ویژه به‌حساب‌می‌آید که از نسلی به نسل دیگر و به مدت بیش از ۱۵۰ نسل تحویل داده شده است.
4	بیوه اسکاتلندی الیزابت‌سنتکلر در سال ۱۸۶۴ این جزیره را از پادشاه کامیهامیهای چهارم به قیمت ۱۰ هزار دلار خریداری کرد و هم اکنون توسط بروس‌رابینسون نوه سینکلر اداره می‌شود و خانواده تمام تلاش خود را برای تحقق درخواست پادشاه برای حفظ دائمی منافع ساکنان و زمین هایشان انجام دادند.
5	نیهاو جزیره ممنوعه هم شناخته می‌شود، زیرا صاحبان جزیره از ورود غریبه ها به آنجا جلوگیری می‌کنند تا حریم‌خصوصی و آداب و سنن خود را از تغییرات حفظ نمایند‌.
6	با وجود اینکه سایر جزایر هاوایی از گردشگران استقبال می‌کند، جزیره نیهاو خود را در حاشیه نگه داشته تا اصالت، فرهنگ و سبک زندگی متفاوتش را محافظت کند، البته توریست ها تحت شرایط خاص و با گرفتن مجوز از مسئولان بخش آبزی و حیوانات‌وحشی می‌توانند در تعداد کم و گروه‌های کوچک از نیهاو هاوایی دیدن کنند.
7	هرچند محدودیت‌های زیادی در این جزیره وجود دارد، بازدید از آن غیرممکن نیست، زیرا ورود تنها پس از دعوت شخصی از سوی صاحبان نیهاو یا یکی از اعضای خانواده رابینسون یا با تکیه بر یک تور و یک راهنمای خصوصی میسّر و رسیدن به آنجا فقط با هلیکوپتر امکان پذیر است.
8	مردم محلی به زبان‌انگلیسی و گویش نیهاوئی صحبت می‌کنند و تأثیرات تکنولوژی مدرن در سراسر جزیره نادر است، و هیچ ایستگاهی از هر نوع در آنجا وجود ندارد و کل منطقه منحصراً از انرژی خورشیدی تغذیه می‌شود.
9	به دلیل ایده‌آل بودن این جزیره که ناشی از نبود زیرساخت‌های توریستی است و آن را به زیستگاه‌های طبیعی خالص موجودات نادر تبدیل کرده، این جزیره یکی از زیباترین پستانداران را که در معرض انقراض قرار دارند در خود جای داده است.
10	همچنین نیهاو یکی از زیباترین جزایر هاوایی است که توسط صخره های مرجانی احاطه شده و در آن گونه‌های بسیاری از ماهی‌ها، پرندگان، گیاهان و حیوانات نادر قرار دارد.
