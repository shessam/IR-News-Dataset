asriran_2_data###گوگل در فرانسه ۱۵۰ میلیون یورو جریمه شد###https://www.asriran.com/fa/news/704590/گوگل-در-فرانسه-۱۵۰-میلیون-یورو-جریمه-شد###['بین الملل']###2019-12-21 11:23:00###۷۰۴۵۹۰###['گوگل', 'رگولاتوری', 'جریمه', 'فرانسه']
8
1	سازمان رگولاتوری تنظیم رقابت در فرانسه جریمه ای ۱۵۰ میلیون یورویی برای گوگل تعیین کرده است.
2	دلیل این جریمه سوءاستفاده گوگل از تسط خود در بازار تبلیغات آنلاین اعلام شده است.
3	به گزارش مهر به نقل از آسوشیتدپرس، سازمان تنظیم مقررات در فرانسه (Autorité de la concurrence) جریمه ای ۱۵۰ میلیون یورویی (معادل ۱۶۶ میلیون دلار) برای گوگل تعیین کرده‌اند.
4	دلیل این جریمه سواستفاده گوگل از سلطه خود در بازار تبلیغات آنلاین اعلام شده است.
5	این سازمان اعلام کرده از خریداران تبلیغات براساس کلیدواژه‌ها سو استفاده کرده است.
6	روش‌هایی که در پلتفرم Google Ads استفاده می‌شوند مبهم هستند و درک آنها کار مشکلی است.
7	علاوه بر آن شرکت تمام این روش‌ها را به شیوه‌ای نا متوازن در قبال مشتریان به کار می‌گیرد.
8	سازمان رگولاتوری تنظیم رقابت در فرانسه به گوگل دستور داده قوانین مربوط به تبلیغات و همچنین فرایندهای مربوط به فریز کردن حساب‌های مشتریان را شفاف کند تا از تعلیق غیر منصفانه حساب‌های آنان جلوگیری شود.
9	این جدیدترین حلقه از زنجیره جریمه کشورهای اروپایی علیه گوگل است.
10	این شرکت در قاره اروپا در کسب و کار موتور جستجو با رقابت اندکی روبرو است.
11	گوگل در بیانیه‌ای اعلام کرده درخواست بررسی این رای را می‌کند.
12	همچنین این شرکت معتقد است سیاست‌های تبلیغاتی اش برای حمایت از مشتریان در قبال تبلیغات سودجویانه ساخته شده است.
13	این جریمه نیز در حقیقت از شکایت شرکت مشاوره آنلاین Gibmedia آغاز شد.
14	گوگل در سال ۲۰۱۵ میلادی حساب تبلیغاتی این شرکت را معلق کرد.
