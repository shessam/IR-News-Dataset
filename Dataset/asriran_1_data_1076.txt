asriran_1_data###محکوم ایرانی از بلاروس به کشور بازگشت###https://www.asriran.com/fa/news/731306/محکوم-ایرانی-از-بلاروس-به-کشور-بازگشت###['اجتماعی ']###2020-06-01 14:01:00###۷۳۱۳۰۶###['بلاروس', 'ایران']
3
1	وزارت دادگستری اعلام کرد: یکی از محکومان ایرانی محبوس در زندان‌های بلاروس با رایزنی مقامات مسئول به کشور منتقل و برای گذرانیدن ادامه محکومیت خود به مقامات دادسرای عمومی و انقلاب تهران تحویل شد.
2	به گزارش ز وزارت دادگستری، یکی از محکومان ایرانی که مدت‌ها در زندان‌های بلاروس دوران محکومیت خود را می گذراند با رایزنی کمیته انتقال محکومان وزارت دادگستری، وزارت امور خارجه و همکاری و مشارکت پلیس اینترپل به کشور منتقل و برای گذراندن ادامه محکومیت خود به مقامات دادسرای عمومی و انقلاب پایتخت تحویل شد.
3	براساس این گزارش، در چند روز آینده ۱۵ محکوم دیگر از ارمنستان، ژاپن و بلاروس به کشور منتقل می شوند.
4	هفتم خرداد ماه نیز ۱۹ محکوم ایرانی از جمهوری آذربایجان به کشور بازگشتند همچنین ۲۳ اردیبهشت ماه یک محکوم ایرانی از تاجیکستان و هشت محکوم ایرانی از قطر به مقامات ایرانی تحویل داده شدند تا ادامه محکومیت خود را در زندانهای کشور بگذرانند.
5	۱۶ اردیبهشت ماه هم ١۵ نفر از زندانیان اندونزی و یک نفر زندانی چینی در ایران به کشور متبوع خود بازگشتند.
6	انتقال محکومان در چارچوب توافقات سیاسی و قضایی و برای حمایت از محکومان و خانواده های آنان انجام می شود.
