tabnak_data###تلاش گروه‌های ضدایرانی برای جلوگیری از صادرات دارو به ایران/ رایزنی برایان هوک با کشورهای اروپایی درباره ایران / ضرر میلیاردی کرونا به اقتصاد کشورهای عربی / سفر محرمانه یک هیات اسرائیلی به آمریکا###https://www.tabnak.ir/fa/news/964154/تلاش-گروه‌های-ضدایرانی-برای-جلوگیری-از-صادرات-دارو-به-ایران-رایزنی-برایان-هوک-با-کشورهای-اروپایی-درباره-ایران-ضرر-میلیاردی-کرونا-به-اقتصاد-کشورهای-عربی-سفر-محرمانه-یک-هیات-اسرائیلی-به-آمریکا###['صفحه نخست', 'بین\u200cالملل']###2020-03-07 08:00:00###۹۶۴۱۵۴###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'ترکیه', 'روسیه', 'ادلب']
1@@@2
1	ضرر میلیاردی کرونا به اقتصاد کشور‌های عربی، سفر محرمانه یک هیات اسرائیلی به آمریکا، تلاش گروه‌های ضدایرانی برای جلوگیری از صادرات دارو به ایران و گفت‌وگوی تلفنی پوتین با اسد درباره توافق آتش‌بس در ادلب، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به رایزنی برایان هوک با کشور‌های اروپایی درباره ایران نیز اشاره کرد.
3	به گزارش «تابناک»؛ برایان هوک، نماینده ویژه دولت آمریکا در امور ایران در سفر به انگلیس و فرانسه با نمایندگان این کشور درباره مسائل ایران رایزنی کرد.
4	روز جمعه وزارت خارجه آمریکا در بیانیه‌ای ضمن اعلام اتمام سفر برایان هوک به این دو کشور اروپایی، شرح بسیار مختصری از مسائل مورد رایزنی او ارائه کرده است.
5	در این بیانیه آمده است: «نماینده ویژه دولت آمریکا در امور ایران و مشاور ارشد وزیر خارجه، برایان هوک، سفرش به پادشاهی متحده و فرانسه بین سوم تا پنجم مارس را به پایان رساند.
6	»در ادامه این بیانیه آمده است: «برایان هوک در لندن برای رایزنی درباره سیاست آمریکا در قبال ایران و راهبرد آمریکا در خاورمیانه با اعضای پارلمان انگلیس و رهبران این کشور دیدار کرد.
7	»در بخش دیگر بیانیه درباره سفر هوک به فرانسه آمده است: «در پاریس، او با همتایانش از پادشاهی متحده، فرانسه و آلمان برای رایزنی درباره ایران دیدار کرد.
8	»صادرکنندگان نفت خاورمیانه با کاهش تقاضا در چین (بزرگترین بازار خود) به خاطر شیوعویروس کرونا دست و پنجه نرم می کنند.
9	اقتصاد کشورهای عرب حاشیه خلیج فارس، از کاهش تقاضای نفت در آسیا و کاهش قیمت نفت ضربه بیشتری خورده‌ است.
10	بازارها نگران کاهش قابل توجه رشد اقتصاد جهان در اثر شیوع این ویروس هستند.
11	فعالیت تجاری در بخش غیر نفتی عربستان سعودی، بزرگترین تولید کننده اوپک و امارات سومین تولید کننده این گروه روز به روز بدتر می شود.
12	۲۰۲۰ شروع خوبی برای اقتصاد‌های عربستان و امارات نداشته است.
13	این دو اقتصاد بزرگ خلیج فارس، تولید نفت خود را طی قرارداد جدید ائتلاف اوپک پایین آورده‌اند و حتی بیشتر از سهمیه شان کاهش تولید داشته اند و حالا هم تلاش می‌کنند جلوی عرضه اضافی نفت به بازار را بگیرند.
14	از زمانی که چین شیوع ویروس کرونا را در اواخر ژانویه اعلام کرد، قیمت نفت رو به کاهش گذاشت و هفته گذشته به پایین‌ترین حد طی یک سال رسید.
15	عربستان سعودی و امارات نه تنها نفت بسیار کمتری صادر می‌کنند، بلکه پول بسیار کمتری هم از این صادرات به دست می‌آورند.
16	ویروس کرونا مشکلات بیشتری برای اقتصاد‌های خلیج فارس ایجاد کرده است.
17	این ویروس تولید کارخانه‌ای در چین را پایین آورده، عرضه محصولات به مقاصد صادراتی را به تاخیر انداخته و حساسیت تجاری در سراسر جهان را کاهش داده است.
18	به این ترتیب حتی بخش غیر نفتی تولید کنندگان نفت خلیج فارس هم متضرر شده است.
19	متنوع شدن اقتصاد عربستان و امارات به دور از نفت هم نتوانست آن‌ها را نجات دهد.
20	آی اچ اس مارکیت در گزارش خود از شاخص مدیران خرید اعلام کرد در عربستان، تولید کارخانه‌ای، سفارش‌های جدید و روند استخدام، همه شتاب خود را از آغاز سال ۲۰۲۰ از دست داده اند و توسعه فعالیت تجاری بخش خصوصی غیر نفتی در ماه فوریه به پایین‌ترین حد از اوت ۲۰۰۹ رسیده است.
21	شاخص مدیران خرید عربستان پایین‌ترین حد از آوریل ۲۰۱۸ بوده است، رشد تولید کارخانه‌ای و سفارش‌های جدید در این کشور به شدت سقوط کرده و اطمینان تجاری به بدبینانه‌ترین حد در یک سال و نیم گذشته رسیده است.
22	وخامت بخش غیر نفتی عربستان پس از یک عملکرد عالی در ۲۰۱۹ اتفاق افتاده است.
23	بخش غیر نفتی عربستان مسئول ۳.
24	۳ درصد رشد اقتصادی این کشور در ۲۰۱۹ بود که بالاترین حد طی پنج سال گذشته است و کمک کرد اقتصاد عربستان در سال گذشته میلادی ـ علیرغم ۳.
25	۶ درصد کاهش در بخش نفت ـ ۰.
26	۳ درصد رشد داشته باشد.
27	دورنمای سال ۲۰۲۰، دو ماه پیش، قبل از شیوع ویروس کرونا روشن‌تر بود.
28	صندوق بین‌المللی پول انتظار داشت اقتصاد عربستان ۱.
29	۹ درصد رشد داشته باشد، ولی پس از شیوع این ویروس، گلدمن ساچز رشد اقتصاد عربستان را برای ۲۰۲۰، ۰.
30	۶ درصد پیش‌بینی می‌کند.
31	در امارات هم پیش‌بینی می‌شود شرایط تجاری در بخش غیر نفتی بدتر شود و تولید برای اولین بار در ده سال گذشته پایین بیاید؛ بنابراین این دو کشور به قیمت بالاتری برای نفت نیاز دارند، چون شیوع ویروس کرونا فعالیت اقتصادی غیر نفتی آن‌ها را مختل کرده است، ولی تقاضای جهانی نفت کاهش یافته و بزرگترین محصول صادراتی این کشور‌ها و اصلی‌ترین منبع درآمد آن‌ها ارزان‌تر شده است.
32	یک هیات اسرائیلی اخیرا به منظور تغییر رای دادگاه بین المللی در خصوص پرونده‌های جنایات رژیم صهیونیستی علیه فلسطینیان به واشنگن سفر کرده است.
33	منابع خبری رژیم صهیونیستی که این سفر هیات اسرائیلی را «محرمانه» عنوان کردند، به تعداد نفرات این هیات و زمان دقیق سفر آن به آمریکا اشاره‌ای نکرده‌اند.
34	چند ماه پیش، روزنامه ایندیپندنت نوشته بود که سازمان ملل متحد در روز هجدهم مارس آینده قرار است گزارشی مهمی را درباره جنایات نظامیان اسرائیلی علیه معترضان فلسطینی در غزه صادر کند.
35	تصمیم دیوان کیفری بین‌المللی برای بررسی و انجام تحقیقات درباره جنایات رژیم صهیونیستی علیه مردم فلسطین به درخواست چند باره مقامات فلسطینی گرفته شد و پس از این درخواست‌های مکرر فلسطینیان بود که قضات دیوان بین‌المللی کیفری، مجوز آغاز تحقیق را آغاز کردند.
36	دیوان کیفری بین‌المللی نخستین دادگاه دائمی بین‌المللی برای رسیدگی به جرایم نسل‌کشی، جنایات علیه بشریت، جنایت جنگی است که مقر آن در شهر لاهه کشور هلند است.
37	این دادگاه به جرایمی رسیدگی می‌کند که توسط اتباع یا در قلمرو یکی از کشورهای عضو انجام و یا اینکه با تصویب شورای امنیت سازمان ملل متحد به این دیوان ارجاع شده باشد.
38	نشریه آمریکایی «اینترسپت» در گزارشی نوشت، در بحبوحه گسترش ویروس کرونا، یک گروه فشار متحد دولت ترامپ با عنوان «اتحاد علیه ایران هسته‌ای» تلاش می‌کند تا از فروش دارو به ایران جلوگیری کند.
39	در این گزارش آمده است: «اپیدمی ویروس کرونا با سرعت در حال گسترش در سرتاسر جهان است و ایران با ۱۰۷ فوتی و ۳۵۱۵ مبتلا، سخت آسیب دیده و همزمان این گروه فشار تجارت دارو با ایران را هدف قرار داده است.
40	»«تایلر کولیس» وکیل متخصص در امور قوانین تحریم به اینترسپ گفته، تحریم‌های آمریکا تأثیر بلندمدتی بر واردات تجهیزات پزشکی در ایران گذاشته است.
41	وی افزود: این گروه‌ها تلاش کرده‌اند تا هزینه تجارت مشروع و قانونی با ایران را از جمله در کالا‌های پزشکی و غذایی، برای شرکت‌ها هزینه‌بر کنند.
42	کولیس با اشاره با اینکه فروش تجهیزات پزشکی به ایران تجارت زیاد پرسودی به حساب نمی‌آید، خاطرنشان کرد فشار گروه «اتحاد علیه ایران هسته‌ای» تأثیری قابل توجه بر تحلیل سود و هزینه شرکت‌های داروسازی برای تجارت با ایران دارد.
43	کاخ کرملین از گفت‌وگوی تلفنی ولادیمیر پوتین، رئیس جمهور روسیه با بشار اسد، همتای سوری خود پیرامون توافق آتش بس در ادلب خبر داد.
44	بر اساس این گزارش، پوتین در این تماس تلفنی بشار اسد را در جریان مفاد توافق آتش بس بین روسیه و ترکیه درباره ادلب قرار داد.
45	کرملین اعلام کرد که پوتین به بشار اسد اطمینان خاطر داد که توافق آتش بس در ادلب واقع در شمال سوریه به برقراری ثبات در این منطقه منجر خواهد شد.
46	از سوی دیگر، بشار اسد نیز از حمایت های روسیه برای مبارزه با گروه های تروریستی و تلاش برای تضمین حاکمیت سوریه تشکر کرد.
47	گفتنی است، در پی گفت‌وگوهای شش ساعته «ولادیمیر پوتین» رئیس جمهور روسیه با «رجب طیب اردوغان» همتای ترکیه ای خود در مسکو دو طرف بر سر برقراری یک آتش بس در ادلب سوریه به توافق رسیدند.
48	طبق اسناد به دست آمده، آتش بس در استان ادلب سوریه از ساعت یک دقیقه بامداد روز ششم مارس ۲۰۲۰ آغاز شد.
49	به موجب این توافقنامه، روسیه و ترکیه عملیات گشت زنی مشترک در بزرگراه «اِم فور» (M۴) را آغاز می کنند.
50	این توافقنامه همچنین تصریح می کند، یک کریدور امنیتی ۱۲ کیلومتری به سمت شمال و به سمت جنوب این بزرگراه برای استان ادلب برقرار خواهد شد.
