roozno_data###ترامپ: ایرانی‌ها به دنبال توافق هستند، فقط نمی‌دانند از کجا شروع کنند / آنها توصیه‌های بدی از جان کری دریافت کرده‌اند / تمام کاری که باید انجام دهند این است که با ما تماس بگیرند###http://roozno.com//fa/news/420165/ترامپ-ایرانی‌ها-به-دنبال-توافق-هستند-فقط-نمی‌دانند-از-کجا-شروع-کنند-آنها-توصیه‌های-بدی-از-جان-کری-دریافت-کرده‌اند-تمام-کاری-که-باید-انجام-دهند-این-است-که-با-ما-تماس-بگیرند###[]###2020-04-02 20:13:00###۴۲۰۱۶۵###['ترامپ']
1@@@12
1	«دونالد ترامپ» رئیس جمهور آمریکا روزچهارشنبه (به وقت واشنگتن) مدعی شد که این کشور اطلاعاتی در اختیار دارد که نشان می‌دهد که فعالیت‌هایی برای آماده سازی حملاتی علیه نیروهایمان در عراق در حال انجام است اما از ارائه اطلاعات بیشتر در این باره خودداری کرد.
2	»وی که در کنفرانس خبری درباره اقدامات دولتش برای مقابله با شیوع ویروس کرونا صحبت می‌کرد درباره توئیت چند ساعت پیش خود گفت: «به ایران هشدار می‌دهیم.
3	اگر نظامیان ما را در عراق اذیت کنید بهای گزافی برای آن خواهید پرداخت.
4	»به نوشته بارس، رئیس جمهور آمریکا اضافه کرد: «واکنش ما به طرف دیگر در عراق دردناک خواهد بود.
5	دارای نیروی هوایی بزرگی در آنجا هستیم و پایگاه هوایی ما در آنجا همچنان فعال است.
6	ایران مشکلات زیادی دارد و نیازمند یک مشکل بیشتر نیست.
7	»ترامپ مدعی شد که ایران به دلیل شیوع ویروس کرونا با مشکلات زیادی مواجه است.
8	رئیس جمهور آمریکا در ادامه سخنانش گفت که واشنگتن تحت هر شرایطی اجازه دستیابی ایران به سلاح هسته‌ای را نخواهد داد.
9	ترامپ در ادامه درباره ایران گفت: «من فکر می‌کنم آنها خواستار یک توافق هستند اما نمی دانند واقعا چگونه آغاز کنند.
10	برخی توصیه‌های بد از سوی جان کری، وزیر خارجه سابق به آنها داده می‌شود.
11	»رئیس جمهور آمریکا در پاسخ به سوالی درباره برداشتن تحریم‌ها علیه ایران در دوره شیوع ویروس کرونا گفت: «تمام کاری که ایرانی‌ها باید انجام دهند این است که با ما تماس بگیرند و درخواست کمک کنند.
12	»
