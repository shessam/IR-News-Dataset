asriran_2_data###روحانی: با بردن چند نفر به دادگاه و تبلیغ و سر و صدا کردن سر مردم کلاه نمی‌رود/ قوه قضاییه درباره فساد میلیارد دلاری توضیح دهد###https://www.asriran.com/fa/news/697628/روحانی-با-بردن-چند-نفر-به-دادگاه-و-تبلیغ-و-سر-و-صدا-کردن-سر-مردم-کلاه-نمی‌رود-قوه-قضاییه-درباره-فساد-میلیارد-دلاری-توضیح-دهد###['سیاسی']###2019-11-10 11:34:00###۶۹۷۶۲۸###['روحانی', 'فساد', 'یزد']
17
1	رییس جمهور از رییس دستگاه قضا تعیین تکلیف پرونده بابک زنجانی و اجرای مصوبه شورای عالی امنیت ملی در سرعت رسیدگی به پرونده دو میلیارد دلاری را خواستار شد که به گفته وی دولت یازدهم ۱۰ ماه وقت داشت آن را از دست آمریکا درآورد، اما کاری نکرد.
2	به گزارش ایسنا، حجت الاسلام و المسلمین حسن روحانی رئیس جمهوری صبح یکشنبه در جریان سفر کاروان تدبیر و امید به استان یزد در جمع مردم یزد با تاکید بر لزوم تلاش و فعالیت همه مسوولان در زمینه مبارزه با فساد اظهار کرد: دولت در سه لایحه مهم راه‌های اساسی مبارزه با فساد را روشن کرده و تاکنون دو لایحه آن را به مجلس شورای اسلامی تقدیم کرده است.
3	وی با تاکید بر این که مهمترین مسئله در مبارزه با فساد، شفافیت است خاطر نشان کرد: همه مردم و مسوولان و همچنین شرکت‌های دولتی و دستگاه‌ها باید کاری که را انجام می‌دهند، با شفافیت برای مردم تشریح کنند.
4	همچنین درآمد‌ها و فعالیت‌های شرکت‌ها و کار نهاد‌ها باید کاملا روشن باشد و مشخص باشد که چه چیزی از بودجه بیت المال مصرف کردند و برای آبادانی کشور چه کاری انجام دادند.
5	رئیس رئیس جمهوری افزود: لایحه شفافیت یکی از لوایحی مهمی است که دولت تقدیم مجلس کرده و امیدواریم نمایندگان مجلس در آینده نزدیک بتوانند این لایحه را تصویب کند.
6	روحانی با اشاره به تقدیم لایحه مبارزه با فساد از سوی دولت به مجلس خاطر نشان کرد: لایحه سوم که لایحه تعارض منافع است نیز پس از بررسی در دولت د رآینده تقدیم مجلس خواهد شد.
7	وی با تاکید بر این که همه با شفافیت و عزم راسخ با فساد در جامعه مبارزه کنیم گفت: باید با هر کس که در کشور دستش آلوده به فساد است برخورد کنیم.
8	ما در زمینه مبارزه با فساد نباید نه جناح و نه حزب را بشناسیم بلکه همه مردم و جناح‌ها خواستار مبارزه با فساد به صورت شفاف هستند.
9	رئیس جمهوری اظهار کرد: از قوه قضاییه می‌خواهم حالا که با فساد‌های میلیونی و میلیارد تومانی برخورد می‌کند، مبارزه با فساد میلیارد دلاری را نیز برای مردم توضیح دهند؛ این که هنوز بعد از چند سال برای ما روشن نیست آقای که دو میلیارد و ۷۰۰ میلیون دلار پول این مردم را خورده و او را دستگیر و حکم اعدام برای او صادر کردند و الان نیز این فرد در زندان است، آن پول کجا رفته است.
10	وی با طرح پرسش‌هایی از جمله اینکه چه کسانی مسئول هستند؟ چرا درباره آن‌هایی که در این پرونده نقش داشته‌اند، برای مردم توضیح داده نمی‌شود؟ ادامه داد: من از همه مسوولان می‌خواهم این دو میلیارد و ۷۰۰ میلیون دلار را برای مردم شفاف کنند؛ این پول نفت، خزانه و بیت المال بوده است.
11	رییس جمهور با درخواست از همه مسئولین و ارگان‌ها نسبت به رسیدگی به وضعیت دو میلیارد دلار پولی که به گفته وی به حلقوم آمریکا رفت و دولت قبل ۱۰ ماه وقت داشت که این پول را از حلقوم آمریکا درآورد، اما دست روی دست گذاشت، گفت: چند سال پیش شورای عالی امنیت ملی تصویب کرد که قوه قضاییه باید به سرعت به این پرونده رسیدگی کند و تا امروز خبری نشده است؛ ما می‌خواهیم پرونده دو میلیارد دلاری برای مردم روشن شود.
12	روحانی تصریح کرد: اگر امروز، روز مبارزه با فساد است، فساد میلیارد دلاری را برای مردم توضیح دهید تا مردم خوشحال شوند و بدانند عزم امروز ما برای مبارزه با فساد جزم است.
13	روحانی با اشاره به این که باید پرونده ۹۴۷ میلیون دلاری و وضعیت نهاد‌هایی که بیش از ۷۰۰ میلیون دلار بدهکاری دارند برای مردم توضیح داده شود، اظهار کرد: وزیر نفت را مسئول می‌کنم که پرونده ۷۰۰ میلیون دلار پول نفت را برای مردم توضیح دهد و رئیس بانک مرکزی را مسئول می‌کنم که در باره پرونده دو میلیارد دلاری برای مردم توضیح دهد.
14	دستگاه‌های نظارتی را مسئول می‌کنم تا درباره پرونده ۹۴۷ میلیون دلاری به مردم توضیح دهند.
15	وی ادامه داد: فساد دانه درشتان کجاست؟ چرا به این پول‌ها رسیدگی نمی‌کنند؟ با بردن چند نفر به دادگاه و تبلیغ و سر و صدا کردن سر مردم کلاه نمی‌رود.
16	باید بیان شود در این پرونده‌ها چه کسانی مسئول بوده‌اند؟ قضات و دادستان‌های شریف نترسند و به این جناح و آن جناح نگاه نکنند.
17	من مورد به مورد در استان‌های مختلف این رقم‌ها را برای مردم اعلام می‌کنم باید توضیح داده شود که این پول‌ها کجا رفته است.
18	روحانی با بیان این که در این سفر خبر خوشی هم دارم تصریح کرد: بخش اکتشاف شرکت ملی نفت ایران در تلاش‌های چند ساله خود به ویژه از سال ۹۵ توانستند یک میدان نفتی جدید را کشف کنند.
19	اندازه این میدان ۵۳ میلیارد بشکه نفت، وسعت آن ۲۴۰۰ کلیومتر مربع و عمق آن ۸۰ متر است.
20	در زمانی که آمریکا فروش نفت ایران را تحریم کرد، کارگران و مهندسان ما توانستند این میدان را کشف کنند.
21	وی خاطر نشان کرد: ما به فناوری و علم جدید برای ثروتمند شدن کشور نیاز مندیم اگر یک درصد ضریب بازیافت این میدان نفتی بیشتر شود، ۳۲ میلیارد دلار درآمد ما بیشتر می‌شود.
22	عده‌ای مخالف ورود شرکت‌ها و فناوری‌های خارجی به کشور هستند، اما ما هر کجا باید دنبال علم و فناوری باشیم و با علم و فناوری مردم خود را ثروتمند کنیم.
23	رئیس جمهوری در ادامه با اشاره به این که عده‌ای از افرادی که کمی بداخلاقی دارند در ماه‌های گذشته اعلام کردند که دولت با ارز ۴۲۰۰ تومانی ۱۸ میلیارد دلار را در سال ۹۷ برباد داده است، گفت: به رئیس بانک مرکزی دستور دادم تمام پول‌های که داده شده است را فهرست کرده و اعلام کند.
24	به بانک مرکزی می‌گویم نامه‌ای که در این زمینه آماده کرده‌ام را منتشر کنند تا مردم مطلع شوند.
25	یک عده افراد نه اخلاق و نه ایمان می‌شناسند و نه منافع ملی را بلدند.
26	رئیس جمهوری ادامه داد: از این مبلغی که گفته می‌شود ۷.
27	۳ میلیارد دلار کالا‌های اساسی مورد نیاز کشور از جمله جو، ذرت، کنجاله و اقلام دارویی و پزشکی وارد کشور شده است.
28	۱۲ میلیارد دلار دیگر هم کالا به کشور وارد شده که لیست آن‌ها مشخص است و همه آن‌ها تسویه حساب شدند، یک میلیارد دلار اختلاف حساب است که تعزیرات حکومتی در حال رسیدگی است.
29	البته این رقم از ۱۸ میلیارد دلاری که اشاره شد بیشتر است.
30	روحانی گفت: مردم بدانید در این دولت یک ریال و یا یک دلار هم گم نمی‌شود.
31	آن در دوران گذشته بود که میلیارد‌ها گم شد و هنوز آن را پیدا نکرده‌ایم.
32	به گزارش ایسنا، حجت الاسلام و المسلیمن حسن روحانی در بخش دیگری از صبحت‌های خود در واکنش به شعار‌های عده‌ای از حاضران در جمعیت با تاکید بر این که صدای مردم صدای این چند نفر جوان نیست خطاب به مردم یزد گفت: شما مردم بزرگ و مهربان و مردم در خط انقلاب هستید؛ اختلاف و فاصله خواست آمریکا است و نباید بگذاریم خواست آمریکا از حنجره عده‌ای محدود بلند شود.
33	گرچه آن عده بسیار کم و محدود در کشور هستند، اما در عین حال آن گروه کم و کوچک را هم به اسلام، وحدت و پیامبر رحمت دعوت می‌کنم.
34	رئیس جمهوری ادامه داد: همه ما امروز در یک شرایط تاریخی بسیار مهمی قرار داریم امروز در شرایطی هستیم که ملت ما یکپارچه در برابر بیگانگان ایستاده است و علیرغم همه تلاش‌هایی که آمریکایی‌ها و دشمنان ما علیه ملت انجام داده‌اند، امروز ملت ما از هر زمان دیگر برای فداکاری نسبت به کشور و دیارشان آماده‌تر هستند.
35	وی با بیان این که در طول یک سال گذشته در برابر فشار بیگانگان ایستادگی کردیم، خاطرنشان کرد: در طول یک سال گذشته روز‌های سختی به مردم ما گذشت؛ در طول سال ۹۷ و ۹۸ فشار اقتصادی به کشور ما فراوان بود و مردم روز‌های مشکلی از نظر اقتصادی داشتند، اما در عین حال ایستادگی و وحدت و تلاش پیگیر مردم امروز ما به نقطه‌ای رسانده که به اعتقاد من آمریکا مایوس شده و به خوبی می‌داند که امروز روزی است که ملت بزرگ ما در برابر فشار آن‌ها ایستادگی و مقاومت کردند.
36	وی اظهار کرد: به لطف خدا در تمام این ایام به نقطه‌ای رسیدیم که دشمن را مایوس کنیم.
37	ارقام و آمار اقتصادی به ما می‌گویند که از اردبیهشت ماه امسال در هر ماه شرایط ما بهتر و بهتر شده است و این روند در ماه‌های گذشته همچنان پیشروی ما است.
38	روحانی افزود: علیرغم فشار دشمن، ملت بزرگ ما می‌تواند در ماه‌های اردیبهشت تا مهر، هر ماه فشار تورم را کنترل کنند و براساس آمار بانک مرکزی تورم ماه اردیبهشت ۳ درصد، تورم ماه خرداد ۲.
39	۳ درصد، تورم ماه تیر ۲.
40	۲ درصد و تورم ماه‌های مرداد و شهریور ۰.
41	۸ درصد بوده است به آن معنا است که کارآفرینان، کشاورزان، کارگران و مهندسین ما در سراسر کشور تلاشان را افزوده کرده‌اند.
42	رئیس جمهوری گفت: همچنین این که علیرغم فشار‌ها شاهد رونق صادرات غیر نفتی هستیم به معنای تلاش و کوشش در کشور است.
43	اگر امروز در کنار هم برای آبادانی کشور بر تلاشمان اضافه کنیم و در این شرایط بتوانیم در برابر دنیا در زمینه علم و دانش و همچنین فعال کردن شرکت‌های دانش بنیان شاهد تحول بزرگ در کشور باشیم، به خوبی می‌توانیم دشمنان خود را منکوب کنیم.
44	به گزارش ایسنا، حجت الاسلام و المسلمین حسن روحانی در بخش دیگری از صحبت‌های خود به سوابق حضور مردم یزد در مبارزات انقلابی و همچنین رشادت‌های مردم این استان در دوران دفاع مقدس اشاره و خاطر نشان کرد: حرکت و اوج انقلاب اسلامی در دی ماه ۵۶ در تبریز بود، اما از فروردین ۵۷ حرکت و نهضت انقلاب از یزد و مردم غیور این استان آغاز شد؛ این دهم فروردین ۵۷ بود که گام به گام ما را به ۲۲ بهمن و پیروزی انقلاب اسلامی نزدیک کرد.
45	وی همچنین با اشاره به فرارسیدن ایام ولادت پیامبر اسلام (ص) و امام صادق (ع) و هفته وحدت اظهار کرد: هفته وحدت هفته اتحاد، وحدت، یگانگی و قرب بیشتر به راه و مسیر پیامبر عظیم شان اسلام است.
46	روحانی همچنین در بخش دیگری از صحبت‌های خود با اشاره به زلزله روز‌های گذشته آذربایجان شرقی ضمن ابراز همدردی با حادثه دیدگان این زلزله گفت: از همه دست اندرکاران در کمک رسانی به زلزله زدگان تشکر می‌کنم که در روز‌های سخت مردم در کنار هم و خط همکاری و تعامل و یاری یکدیگر قرار دارند.
47	روحانی در ادامه سخنانش با بیان این که استعداد یک سرمایه بزرگ برای مردم یزد است تصریح کرد: ۲۶ سال است که یزد در کنکور اول است سختکوشی جزو ذات مردم یزد است و قنات‌هایی که اینجا حفر شده نشانه سختکوشی است.
48	وی با اشاره به تلاش دولت برای حل مشکل آب صنعتی، کشاورزی و آشامیدنی استان یزد گفت: در شورای عالی آب تاکید کردیم که آب آشامیدنی ۳۰ سال آینده استان یزد تامین شود.
49	جزئیات این طرح و محل تامین آب نیز مشخص شده است.
50	آب خلیج فارس و دریای عمان نیز شیرین سازی شده و به استان یزد و کرمان و سایر مناطق می‌ریزد.
51	تمام نیاز‌های آب صنعتی و کشاورزی از خلیج فارس و دریای عمان تامین می‌شود.
52	وی ادامه داد: اعتبارات کافی برای تکمیل راه آهن یزد به اقلید در نظر گرفته شده و امیدواریم تا پایان سال آینده این راه آهن تکمیل شود.
53	روحانی همچنین بیان کرد: ۱۰۹۱ میلیارد تومان برای تکمیل طرح‌های استان یزد که در سفر قبلی وعده داده شده بود، پرداخت شده است.
54	البته همه طرح‌ها تکمیل نشده و ۳۷ میلیارد تومان بودجه لازم است تا آن را تامین کنیم.
55	در حال حاضر ۲۲ طرح تکمیل شده ۱۶ طرح بالای ۷۰ درصد پیشرفت داشته و ۸ طرح هم زیر ۷۰ درصد پیشرفت داشته که آن‌ها را تکمیل می‌کنیم در این سفر نیز بیش از هزار میلیارد تومان برای ۳۷ طرح و پروژه اختصاص داده‌ایم.
56	رئیس جمهور در پایان با گرامیداشت یاد و خاطرات آیات سیدکاظم یزدی، شیخ عبدالکریم حائری یزدی، محقق داماد، مرتضی حائری، صدوقی و سید روح‌الله خاتمی، گفت: سلامی می‌کنم به فرزند برومند آیت آلله خاتمی، حجت الاسلام و المسلمین سید محمد خاتمی.
