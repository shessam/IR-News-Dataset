asriran_2_data###آیا برانکو تنها گزینه تیم ملی است؟###https://www.asriran.com/fa/news/702218/آیا-برانکو-تنها-گزینه-تیم-ملی-است###['ورزشی']###2019-12-07 14:40:00###۷۰۲۲۱۸###['برانکو', 'تیم ملی']
5@@@6
1	فدراسیون فوتبال در این روزها به صورت چراغ خاموش در حال انتخاب جانشین ویلموتس است.
2	به نظر می‌رسد انتخاب نهایی مسوولان وزارت ورزش و جوانان و فدراسیون فوتبال برانکو ایوانکوویچ است و دو طرف به توافق اولیه هم رسیده‌اند.
3	به گزارش نود، صحبتهای محمدحسن انصاری‌فرد، مدیرعامل پرسپولیس هم نشان داد که برانکو در آستانه حضور دوباره در راس تیم ملی ایران قرار دارد، موضوعی که مهدی تاج هم آنرا را رد نکرد.
4	ظاهرا انصاری‌فرد قصد داشته این مربی کروات را به پرسپولیس برگرداند اما با مخالفت وزارت ورزش روبرو شده‌است.
5	روزنامه شرق امروز در گزارشی ضمن اشاره به این موضوع از مذاکره همزمان فدراسیون فوتبال با دو گزینه دیگر خبر داد.
6	فدراسیون فوتبال این احتمال را در نظر داشته شاید به هر دلیلی توافق با برانکو ایوانکوویچ نهایی نشود.
7	در گزارش شرق به نام یکی از این دو گزینه اشاره شده است.
8	یکی از این دو گزینه "برت فن‌مارویک"، سرمربی 67 ساله هلندی است که به تازگی از تیم ملی امارات اخراج شده است.
9	او سابقه سرمربی‌گری در تیم های استرالیا، هلند، عربستان، هامبورگ، فاینورد و دورتموند را نیز هم دارد.
10	به گزینه دوم اشاره ای نشده و از او به عنوان مربی‌ای هم‌سطح با برانکو یاد شده است.
11	البته به نظر می‌رسد کار فدراسیون فوتبال با برانکو نهایی شده است و گزینه های دیگر شانس چندانی برای نشستن جای ویلموتس ندارند.
