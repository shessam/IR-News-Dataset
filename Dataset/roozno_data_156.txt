roozno_data###حداد عادل: پس از توئیت قالیباف، لیست تغییر کرد###http://roozno.com//fa/news/413673/حداد-عادل-پس-از-توئیت-قالیباف-لیست-تغییر-کرد###[]###2020-02-15 15:22:00###۴۱۳۶۷۳###['حداد عادل', 'قالیباف']
1@@@2
1	حداد عادل در پاسخ به سؤالی درباره وجود لیست‌های متعدد در جریان اصول‌گرایی و عدم رسیدن به وحدت، گفت: چند دستگی در همه جا وجود دارد.
2	وی با بیان اینکه لیست‌های موجود، هم‌تراز نیستند، گفت: از طرفی، کسی نمی‌تواند مانع معرفی لیست از سوی افراد مختلف شود.
3	رئیس شورای ائتلاف نیرو‌های انقلاب اسلامی با اشاره به مبانی تشکیل این شورا، نفی سهیمه‌بندی و تصمیم‌گیری از بالا به پایین را از اصول تشکیل این شورا برشمرد.
4	به گزارش روز نو ، غلامعلی حداد عادل رئیس شورای ائتلاف نیرو‌های انقلاب اسلامی طی نشست خبری که صبح امروز در محل خبرگزاری فارس برگزار شد، درباره فهرست ایران سربلند که اطرف شورای ائتلاف اعلام شده توضیحاتی ارائه کرد.
5	وی در این خصوص اظهار داشت: شورایی که به نام شورای ائتلاف موسوم شد، از دو سال پیش فعالیت خود را آغاز کرد و ابتدا موضوعاتی غیر از انتخابات مورد بحث بود و از یکسال پیش وارد موضوع انتخابات شد و کار آن از اردیبهشت ۹۸ تا امروز دنبال شده است.
6	حداد عادل ادامه داد: این شورا در انتخابات چند اصل را مبای خود قرار داد که از جمله آن میتوان به وحدت فراگیر از همه نیرو‌های انقلابی، جوانگرایی، دخالت دادن مردم در فرآیند رسیدن به لیست واحد و مشارکت دادن بیشتر بانوان در رسیدن به لیست واحد اشاره کرد.
7	رئیس شورای ائتلاف نیرو‌های انقلاب اسلامی در ادامه به چند مبنای سلبی در خصوص اصول تشکیل شورای مذکور نیز اشاره کرد و گفت: نفی سهمیه بندی، نفی تصمیم گیری از بالا به پایین، نفی تصمیم گیری از مرکز برای شهرستان‌ها و استان‌ها از این اصول است؛ لذا یک راهنمای کاری تنظیم شد و در هر استانی شورای ائتلاف استان بوجود امد و در از حوزه انتخابیه یک مجمع عمومی تشکیل شد که حداقل نفرات آن ۱۵۰ نفر از افراد عمومی و فعالان سیاسی بود.
8	نقد قالیباف به لیست اولیه کم بودن تعداد نیرو‌های اقتصادی بودوی در پاسخ به سوالی درباره نپذیرفتن لیست شورای ائتلاف از سوی محمّدباقر قالیباف، خاطرنشان کرد: نقدی که آقای قالیباف به فهرست نهایی‌نشده شورای ائتلاف داشتند این بود که انتظار داشتند تعداد نیرو‌های اقتصادی لیست، بیشتر باشد.
9	حداد عادل ادامه داد: پس از توئیت آقای قالیباف، بررسی بیشتری به‌عمل آمد و با تعییراتی در لیست، نظر ایشان و سایرین تامین شد و اکنون اختلافی وجود ندارد.
10	رئیس شورای ائتلاف نیرو‌های انقلاب با بیان اینکه در تهیه فهرست توجه ما به اقتصاد بود، تصریح کرد: سعی شد بیش از هر چیزی، کسانی انتخاب شوند که از نطر اقتصادی، صاحب‌نظر، صاحب تجربه و فعال باشند.
11	وی افزود: با توجه به اینکه مشکل اصلی کشور، معیشت است، شورای ائتلاف سعی کرد فهرستی کارآمد را تهیه کند.
12	حدادعادل، عنوان لیست شورای ائتلاف را، "ایرانی سربلند" برای تشکیل مجلسی کارآمد دانست و تصریح کرد: مقصود از حضور این لیست در مجلس، نجات اقتصاد ایران است.
13	ساز و کار انتخاب نامزد‌های شورای ائتلاف در استان‌هارئیس شورای ائتلاف ادامه داد: بر اساس راهنمای کاری که تنظیم شد، در هر استان، شورای ائتلاف تشکیل شد و در هر حوزه انتخابیه، یک مجمع عمومی با حضور حداقل ۱۵۰ نفر از نیرو‌های مردمی و فعال سیاسی تشکیل و قرار شد کسانی که داوطلب انتخابات مجلس هستند، شرح حال خود را به مجمع، عرضه کنند و مجمع عمومی به تعداد سه برابر ظرفیت نماینده مورد نیاز برای آن حوزه، برسد و در نهایت، تصمیم‌گیری نهایی را انجام دهندکه یکی از راه‌ها آن، نطرسنجی بود.
14	حداد عادل درباره سازوکار شورای ائتلاف برای لیست تهران، گفت: در ۳۵۲ محله تهران شورا‌هایی ایجاد شد و در نهایت از اعضای این شورا‌ها هم درخواست شد نظرشان را نسبت به کاندیدا‌های مجلس اعلام کنند.
15	وی ادامه داد: در مراحل رسیدن از کثرت به وحدت، در یک مرحله به ۳۳۲ نفر و سپس بر اساس مصاحبه، به ۱۵۹ نفر رسیدیم و آن‌ها را در معرض رأی ۴۲۰۰ نفر از مردم تهران قرار دادیم و بر اساس آراء مردم تهران در این مقیاس محدود، به ۹۰ نفر رسیدیم.
16	حداد عادل، ترکیب شورای ائتلاف نیرو‌های انقلاب را، متشکل از شخصیت‌های فعال سیاسی، جوانان و نمایندگان تشکل‌ها و احزاب دانست و گفت: این افراد در بررسی‌های انجام شده و بر اساس مؤلفه‌های سن، جنسیت و تخصص که برای فهرست نهایی قائل بودند، افراد موجود را با شاخص‌ها مقایسه کردند و به فهرست ۳۰ نفره رسیدند.
17	داوطلبان تعهد داده‌اند در صورت قرار نگرفتن در لیست نهایی انصراف دهندرئیس شورای ائتلاف نیرو‌های انقلاب با بیان اینکه داوطلبانی که به شورای ائتلاف پیوسته بودند، از ابتدا تعهد داده بودند که در صورت قرار نگرفتن در لیست نهایی، انصراف دهند، گفت: به همه این افراد یادآوری می‌کنیم که به‌همان شکلی که احساس وظیفه کردند و وارد عرصه انتخابات شدند، اکنون که شورای ائتلاف به فهرست نهایی رسیده، دوستانی که در لیست قرار ندارند، احساس وظیفه کنند و انصراف دهند تا وحدت حفظ و پیروزی حاصل شود.
18	گفتمان لیست «ایران سربلند» عمدتا اقتصادی استحداد عادل در پاسخ به سؤالی مبنی بر اینکه آیا برنامه‌ای مدون برای نجات اقتصاد ایران از سوی شورای ائتلاف نیرو‌های انقلاب، در نظر گرفته شده یا خیر، گفت: از مدت‌ها پیش، کارگروهی برای مشخص کردن گفتمان لیست، تشکیل شد و اهم موضوعاتی که این کارگروه به آن‌ها رسیده است، عمدتاً اقتصادی بوده است.
19	وی افزود: شورای ائتلاف در چند کارگروه فرعی، موضوعاتی، چون اشتغال، تورم و گرانی، مسکن و کشاورزی، برنامه‌هایی را به تفصیل آماده کرده که هر کدام از این کارگروه‌ها در روز‌های آینده، برنامه‌های اقتصادی لیست ایران سربلند را تشریح خواهند کرد.
20	حداد عادل در ادامه، اسامی کاندیدا‌های اقتصادی لیست ایران سربلند را بدین شرح، اعلام کرد: الیاس نادران، سید احسان خاندوزی، مجتبی رضاخواه، سیّد محسن دهنوی، مصطفی زمانیان، اقبال شاکری، مالک شریعتی، سیّدمحمّد آقامیری، عزت‌الله اکبری، مجتبی توانگر، علی شمسی‌پور.
21	وی در پاسخ به سؤالی درباره علّت جابجایی برخی افراد در لیست شورای ائتلاف، گفت: معمولاً قبل از شروع مسابقه، ممکن است مربی بنا به دلایلی، یکی دو نفر از بازیکنان خود را جابجا کند که طبیعی است.
22	این جابجایی‌ها ناشی از برخی ملاحظات بود که یکی از این ملاحظات، همین موضوع تخصص افراد حاضر در لیست بود.
23	رئیس شورای ائتلاف افزود: چون اساس گفتمان شورای ائتلاف، اقتصاد بود، تغییراتی در لیست ایجاد شد.
24	نمی‌توان مانع معرفی لیست‌های مختلف شدحداد عادل در پاسخ به سؤالی درباره وجود لیست‌های متعدد در جریان اصول‌گرایی و عدم رسیدن به وحدت، گفت: چند دستگی در همه جا وجود دارد و ما این موضوع را در بین اصلاح‌طلبان هم می‌بینیم.
25	وی با بیان اینکه لیست‌های موجود، هم‌تراز نیستند، گفت: از طرفی، کسی نمی‌تواند مانع معرفی لیست از سوی افراد مختلف شود.
