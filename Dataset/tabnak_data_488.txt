tabnak_data###اعتصابی های جم یک امتیاز از سایپا گرفتند###https://www.tabnak.ir/fa/news/957434/اعتصابی-های-جم-یک-امتیاز-از-سایپا-گرفتند###['ورزشی', 'ورزشی']###2020-02-07 17:25:00###۹۵۷۴۳۴###['پارس جنوبی جم', 'محمد نوری', 'سایپا', 'لیگ نوزدهم', 'تابناک ورزشی']
5@@@6
1	دیدار تیم‌های فوتبال سایپا و پارس جنوبی جم در هفته نوزدهم لیگ برتر فوتبال برنده‌ای نداشت و دو تیم امتیازات را تقسیم کردند.
2	به گزارش تابناک ورزشی، در ادامه بازی‌های هفته نوزدهم لیگ برتر فوتبال، تیم‌های سایپا و پارس جنوبی جم از ساعت ۱۵:۳۰ امروز (جمعه) در ورزشگاه پاس قوامین به مصاف هم رفتند که این دیدار با تساوی یک یک به پایان رسید.
3	در این بازی محمدصادق بارانی در دقیقه ۶۷ برای سایپا و محمد نوری در دقیقه ۸۰ برای پارس جنوبی جم موفق به گلزنی شدند.
4	نوری با گلزنی در این بازی تعداد گل‌های خود در فصل جاری را به هشت گل رساند که آمار خوبی برای یک هافبک محسوب می شود.
5	شاگردان ابراهیم صادقی با این تساوی ۱۹ امتیازی شدند و بدون احتساب نتیجه دیدار نساجی مقابل شاهین بوشهر، موقتاً در رده دهم جدول قرار گرفتند.
6	پارس جنوبی نیز با ۱۶ امتیاز در جایگاه سیزدهم جدول باقی ماند.
7	سیدعلی اصغر مومنی، داور این دیدار آرمین سهرابیان و محمدرضا سلیمانی از سایپا را با کارت زرد جریمه کرد.
