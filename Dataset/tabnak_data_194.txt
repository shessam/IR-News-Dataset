tabnak_data###افزایش قیمت کامودیتی‌ها در بازارهای جهانی###https://www.tabnak.ir/fa/news/954393/افزایش-قیمت-کامودیتی‌ها-در-بازارهای-جهانی###['بورس', 'بین\u200cالملل']###2020-01-25 16:24:00###۹۵۴۳۹۳###['تغییرات قیمت', 'کامودیتی\u200c', 'استیضاح ترامپ']
1
1	روند تغییرات قیمت کامودیتی‌های مهم در بازارهای جهانی نشان می‌دهد که در یک ماهه اخیر پس از انتشار اخبار مثبت توافق آمریکا و چین و کاهش نگرانی ها از استیضاح ترامپ، کالاها با افزایش قیمت مواجه شده‌اند.
2	به گزارش ایبِنابه نقل از رویترز، روند تغییرات شاخص جهانی MSCI World Materials که در بر گیرنده شرکت‌های فعال در حوزه مواد شیمیایی، کانه‌های فلزی و غیرفلزی، فلزات اساسی، محصولات کشاورزی، و بسته بندی می‌شود نشان می‌دهد که در دسامبر ۲۰۱۹ باتوجه به روند افزایشی قیمت اغلب کامودیتی ها این شاخص نیز به بالاترین مقدار خود در سال ۲۰۱۹ رسیده است.
3	در زمینه قیمت نفت، وضعیت تعداد دکل‌های نفتی آمریکا در ماه دسامبر ۲۰۱۹ پس از این که به کمتر متوسط ۵ ساله خود رسید روند کاهش آن تاحدی متوقف شد و نزدیک متوسط ۵ ساله خود باقی ماند.
4	تعداد دکل‌ها چشم‌انداز میزان تولید نفت آمریکا را ترسیم می‌کند.
5	البته این بار افزایش مقدار آن را می‌تواند منشا گرفته از تصمیمات اوپک و روند افزایشی قیمت نفت دانست.
6	روند تغییرات شاخص جهانی شرکت‌های بخش انرژی MSCI World Energy که دربرگیرنده شرکت‌هایی نظیر اگزون موبیل، شورون، رویال داچ، بریتیش پترولیوم وتوتال می‌باشد نشان می‌دهد که افزایش قیمت نفت موجب افزایش این شاخص نیز در ماه گذشته شده است.
7	یکی از اتفاقاتی که بر بازار جهانی نفت اثر گذاشت، عرضه اولیه شرکت آرامکو عربستان بود.
8	البته تنها ۱.
9	۵ درصد از کل سهام شرکت در بازار عرضه شد، با این حال این شرکت هم اکنون رکورد بزرگترین عرضه اولیه دنیا را در اختیار دارد.
10	در عرضه اولیه این شرکت ۲۸.
11	۲ میلیارد دلار توسط شرکت کنندگان در عرضه اولیه پرداخت شد، در حالی که در کل ۱۲۸ عرضه اولیه انجام شده در NASDAQ در سال ۲۰۱۹ کل مبلغ تامین شده از محل عرضه اولیه به ۲۶.
12	۷ میلیارد دلار می‌رسد.
13	نوسانات سهم آرامکو پس از عرضه اولیه نیز در نوع خود جالب بود.
14	این نوسانات نهایتا موجب شد که گلدمن ساکس در پی تثبیت قیمت و کاهش نوسان قیمت سهم برآید.
15	ارزش بازار شرکت که براساس قیمت عرضه اولیه ۱.
16	۷ تریلیون دلار بود، پس از عرضه با توجه به قیمت بازار سهام آن توانست به هدف ۲ تریلیون دلار مدنظر حکومت عربستان برسد اما پس از آن با کاهش قیمت مواجه بود.
17	این سهم در بازار سهام داخلی عربستان به نام Saudi Tadawul Stock Exchange عرضه شد اما موسسات مالی از طریق پلتفرم‌هایی امکان معامله سهام آن را برای سهامداران خارجی نیز فراهم آوردند.
18	به نظر اغلب تحلیل گران عدد دو تریلیون دلار برای این شرکت با توجه به قیمت کنونی نفت و میزان تولید آرامکو عدد بزرگی است.
19	این شرکت هم اکنون ۱۰.
20	۳ میلیون بشکه در روز استخراج می‌کند و برای اینکه ارزش آن دو تریلیون دلار باقی بماند یا باید قیمت نفت بالای ۷۰ دلار باشد، یا میزان استخراج نفت بیش از ۱۲ میلیون بشکه در روز برسد که رسیدن به هر دوی این موارد بسیار مشکل است.
21	لذا عربستان برای اینکه آرامکو به ارزش بازار مدنظرش برسد ناچار است که دخالت‌های زیادی در بازار نفت بکند تا هم قیمت نفت را بالا نگاه دارد و هم میزان تولید خود را حفظ و حتی افزایش دهد.
22	این امر در آخرین جلسه اوپک نیز بسیار مشهود بود.
23	از طرفی همین امر ریسک‌های آرامکو را نیز افزایش داده است زیرا سهامداران عمده آن یک دولت است و ریسک‌های ژئوپلوتیک آن به آرامکو نیز سرایت خواهد کرد.
24	در بازار طلا با وجود ظهور نشانه‌های توافق آمریکا و چین و کاهش ریسک ها از این منظر اما سرمایه گذاران به خرید طلا و بالا بردن قیمت آن ادامه دادند.
25	از جمله دلایل این امر می‌توان اشاره کرد که باوجود اینکه احتمالا کاهش بیشتر نرخ بهره آمریکا ضعیف است اما افزایش آن نیز نامحتمل است و سرمایه گذاران از بابت افزایش نرخ بهره آمریکا نگرانی ندارند؛ از سوی دیگر برخی سرمایه گذاران نیز بازار سهام را در نقطه اوج خود می‌بینند و در حال شناسایی سود و سرمایه گذاری آن در بازار طلا هستند.
