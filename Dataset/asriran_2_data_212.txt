asriran_2_data###نامه فیفا به باشگاه استقلال: پول پروپیچ شنبه پرداخت می‌شود###https://www.asriran.com/fa/news/700532/نامه-فیفا-به-باشگاه-استقلال-پول-پروپیچ-شنبه-پرداخت-می‌شود###['ورزشی']###2019-11-27 12:45:00###۷۰۰۵۳۲###['استقلال', 'پروپئیچ']
4
1	فدراسیون جهانی فوتبال با ارسال نامه به باشگاه استقلال اعلام کرد که مطالبات پروپیچ تا روز شنبه به حساب این بازیکن واریز خواهد شد.
2	به گزارش سایت باشگاه استقلال، روز گذشته (چهارشنبه) ایمیلی از سوی فیفا به باشگاه استقلال ارسال و طی آن اعلام شده که فیفا درصدد است تا ۳۰ نوامبر مطالبات پروپئیچ را پرداخت کند و خواهان تایید نهایی این موضوع از سمت باشگاه شده است.
3	با تایید این موضوع از سوی باشگاه استقلال، طلب پروپئیچ از سوی فیفا تا شنبه آینده پرداخت خواهد شد.
4	مسئولان باشگاه استقلال در تلاش هستند که پیرو مذاکرات شفاهی صورت گرفته، طلب رابسون جانواریو را هم از طریق مطالبات خود در فیفا پرداخت کنند.
