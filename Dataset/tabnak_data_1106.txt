tabnak_data###اعلام پادشاهی «محمد بن سلمان» پیش از برگزاری نشست جی ۲۰ / وافق گانتز و لیبرمن برای تشکیل کابینه دولت اسرائیل/ شرط طالبان برای کنار گذاشتن جنگ با حکومت افغانستان / دیدار شمخانی با سران گروه‌های سیاسی عراق در بغداد###https://www.tabnak.ir/fa/news/964519/اعلام-پادشاهی-محمد-بن-سلمان-پیش-از-برگزاری-نشست-جی-۲۰-وافق-گانتز-و-لیبرمن-برای-تشکیل-کابینه-دولت-اسرائیل-شرط-طالبان-برای-کنار-گذاشتن-جنگ-با-حکومت-افغانستان-دیدار-شمخانی-با-سران-گروه‌های-سیاسی-عراق-در-بغداد###['صفحه نخست', 'بین\u200cالملل']###2020-03-09 08:00:00###۹۶۴۵۱۹###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'اروپا', 'برجام', 'روسیه', 'عربستان', 'ترکیه']
1@@@2
1	توافق گانتز و لیبرمن برای تشکیل کابینه دولت اسرائیل، شرط طالبان برای کنار گذاشتن جنگ با حکومت افغانستان، دیدار شمخانی با سران گروه‌های سیاسی عراق در بغداد و تمایل پنجاه شرکت برای صادرات دارو به ایران از طریق کانال سوئیس از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به اعلام پادشاهی «محمد بن سلمان» پیش از برگزاری نشست جی ۲۰ نیز اشاره کرد.
3	به گزارش «تابناک»؛ پایگاه میدل ایست آی نوشت، محمد بن سلمان ولیعهد سعودی قصد ندارد تا مرگ پدرش منتظر بماند تا جانشین او شود.
4	این پایگاه افزود: بن سلمان می خواهد که مشروعیت پادشاهی اش را در زمان حضور پدرش تثبیت کند و در پی آن است که در نشست گروه ۲۰ در ماه نوامبر پادشاهی خود را اعلام کند.
5	بر اساس این گزارش، ولیعهد سعودی پدرش را که به بیماری آلزایمر مبتلا است مجبور خواهد کرد که از قدرت کناره گیری کند.
6	«بنی گانتز» رهبر حزب آبی و سفید روز یکشنبه اعلام کرد با شروط «آویگدور لیبرمن» رهبر حزب اسرائیل بیتنا برای پیوستن به کابینه موافقت کرده است.
7	لیبرمن پیشتر در پیامی در شبکه اجتماعی فیسبوک ۵ شرط را برای پیوستن به ائتلاف کابینه آتی اعلام کرده بود که مربوط به امور دینی و اجتماعی بوده است.
8	کمیته انتخابات مرکزی در اسرائیل نتایج نهایی انتخابات روز دوشنبه را اعلام کرد که طی آن حزب لیکود به رهبری «بنیامین نتانیاهو» ۳۶ کسی و حزب آبی و سفید به رهبری «بنی گانتز» ۳۳ کرسی را به دست آورد.
9	ائتلاف احزاب راست گرا به رهبری لیکود توانسته ۵۸ کرسی را به دست آورده و ائتلاف چپ گراها نیز ۵۵ کرسی را به دست آوردند؛ اما هیچ یک نتوانسته‌اند که ۶۱ کرسی مورد نیاز برای تشکیل کابینه را به دست بیاورند.
10	حزب لیبرمن با بع دست آوردن هفت کرسی نقش تعیین کننده‌ای در تشکیل کابینه بعدی دارد و به هر یک از اردوگاه‌ها که بپیوندد، تشکیل کابینه با موفقیت همراه خواهد شد.
11	لیبرمن به دلیل مشکلاتی که با کابینه راست گرا به رهبری نتانیاهو به دلیل اختلافات با احزاب دینی دارد با نخست وزیری نتانیاهو همراه نخواهد شد.
12	«ذبیح الله مجاهد» سخنگوی طالبان در خصوص توافق اخیر این گروه با آمریکا گفت: بر اساس توافقنامه صلحی که میان نمایندگان طالبان و آمریکایی ها به امضا رسیده است، نیروهای آمریکایی چهارده ماه فرصت دارند تا خاک افغانستان را ترک کنند؛ اما طالبان جهاد با دست نشانده های آمریکایی را همچنان ادامه خواهند داد.
13	ذبیح الله مجاهد سخنگوی طالبان در پاسخ به این که چرا طالبان حملات خود علیه نیروهای آمریکایی را متوقف کرده اما به نیروهای افغان حمله می کنند گفت: جهاد در افغانستان نیاز به دقت زیاد دارد؛ ما به امریکایی ها مصونیت می دهیم تا از افغانستان خارج شوند؛ اما از بعد داخلی باید بگوییم که حکومت دست نشانده و دست‌پرورده آمریکا که به خاطر اهداف امریکایی بر سر قدرت آمده است را قبول نداریم و تا برقراری حکومت اسلامی در افغانستان مبارزه می کنیم.
14	وی تأکید کرد: تا آن زمان به فشار و جنگ ضرورت است و این ضرورت را باید ما درک کنیم، نباید احساساتی و بسیار عاطفی فکر کنیم.
15	مسائل جهادی نیاز به تحقیق و علمیت دارد، همه افغان ها باید متوجه باشند، ما نمی توانیم تمام آرمان های جهادی خود را زیر پای اشرف غنی بگذاریم و بگوییم از جنگ بیزار شده ایم.
16	مجاهد به این عقیده است که جنگ با حکومت افغانستان نوعی جهاد است، او می گوید؛ جهاد به خاطر یک هدف مشروع و شرعی آغاز می شود و تا انجام باید ادامه پیدا کند و اهداف جهادی باید پیگیری شود.
17	وی در ادامه تصریح نمود: جهاد در اصل باعث جنگ می شود و جنگ ویرانی و کشت و کشتار به بار می آورد، اقتصاد را خراب می کند و شهرها ویران می شود.
18	اما جهاد خوبی های خود را هم دارد و خداوند به مجاهدین پاداش خواهد داد، چرا از نتیجه جهاد حکومت اسلامی به وجود می آید و اگر جهاد نباشد، نظام های اسلامی از بین می روند.
19	به همین دلیل جهاد با وجود تمام خرابی هایی که دارد، کار مشروع و پسندیده ای است.
20	مجاهد در ادامه گفت: اینکه ما جهاد نموده و اشغالگرها را از کشور خارج کرده ایم یک بعد قضیه است؛ اما اگر در داخل کشور حکومت و نظام اسلامی نسازیم، تمام آرمان های جهاد را آب می برد.
21	مجاهد تأکید کرد: چون افغان ها بسیار جنگ کرده و از جنگ بیزار شده اند پس دیگر جنگ بس است.
22	ما با احتیاط جنگ می کنیم تا به مردم صدمه نرسد.
23	سخنگوی طالبان ختم جنگ در افغانستان را وابسته به شروع گفت‌وگوهای بین الافغانی دانسته و در رابطه گفت: جهاد با حکومت یک واجب است، مگر اینکه آنها هم مثل آمریکایی ها حاضر شوند با ما گفت‌وگو کنند تا از طریق گفت‌وگو مسائل را حل کنیم، باید راه را هموار بسازیم تا نظام اسلامی و حاکمیت اسلامی در کشور برپا شود.
24	این در حالی است که ذبیح الله مجاهد در گفت‌وگوی های قبلی خود اذعان داشت که طالبان با حکومت افغانستان به این دلیل جنگ می کنند که حکومت افغانستان در اشغال نیروهای آمریکایی قرار دارد.
25	مجاهد ختم جنگ را وابسته به خروج نیروهای آمریکایی از افغانستان دانسته بود.
26	علی شمخانی، نماینده مقام معظم رهبری و دبیر شورای عالی امنیت ملی در ادامه سفر خود به عراق بعد از ظهر روز یکشنبه با شخصیت‌های مختلف و سران گروه‌های سیاسی عراق دیدار و گفت‌وگو کرد.
27	در این دیدار که در دفتر «سید عمار حکیم» رئیس جریان حکمت ملی عراق انجام شد، «نوری المالکی»، «حیدر العبادی»، «هادی العامری»، «فالح فیاض» نیز حضور داشتند.
28	در این نشست درباره موضوعات مهمی از جمله مسائل سیاسی روز عراق و منطقه بحث و تبادل نظر شد.
29	شمخانی که روز شنبه به بغداد سفر کرده، با فالح فیاض مشاور امنیت ملی نخست وزیر عراق و عادل عبدالمهدی نخست وزیر پیشبرد امور عراق دیدار و گفت‌وگو کرد.
30	یک کانال سوئیسی برای صادرات غذا و دارو به ایران که ناقض تحریم های آمریکا هم نیست به زودی راه اندازی می شود و چندین شرکت سوئیسی علاقه مند به شرکت در این کانال هستند.
31	هدف از راه اندازی کانال تجارت بشردوستانه سوئیس اطمینان از این مساله است که صادرکنندگان مستقر در سوئیس و شرکت های تجاری در بخش های غذا و دارو کانالی مطمئن از طریق بانک سوئیس برای تضمین پرداخت های خود در صادرات به ایران داشته باشند.
32	از زمان بیرون رفتن دونالد ترامپ از قرارداد برجام و وضع دوباره تحریم‌ها علیه ایران در ۲۰۱۸، صحبت از راه اندازی این کانال بوده است.
33	این کانال در ماه گذشته پس از یک معامله آزمایشی در ژانویه راه اندازی شد.
34	بانک سوئیسی بی سی پی و داروسازی نوآرتیس در این معامله مشارکت داشتند و طی آن ۲.
35	۳ میلیون یورو (۲.
36	۶ میلیون دلار) دارو‌های سرطان و پیوند اعضا به ایران صادر شد.
37	ماری گابریل اینیچن فلیپچ، مدیر دبیرخانه دولتی سوئیس در امور اقتصادی که ناظر این برنامه است، گفت: «پنجاه شرکت دیگر در حال حاضر تمایل خود را اعلام کرده‌اند و به نظر می‌رسد تعداد آن‌ها بیشتر شود».
38	غذا، دارو و سایر کالا‌های بشردوستانه از تحریم‌های آمریکا معاف شده‌اند، ولی هدف قرار گرفتن تمام معاملات مالی با ایران بسیاری از بانک‌های خارجی را از معامله با این کشور ترسانده است؛ حتی در مورد معاملات بشردوستانه.
39	در این پروژه سوئیسی، صادرکنندگان و بانک‌ها اطلاعات در مورد فعالیت‌های تجاری و شرکای خود در ایران را به دولت می‌دهند.
40	این اطلاعات در برن تایید و در اختیار خزانه داری آمریکا قرار می‌گیرند و بعد مجوز انجام برخی از این معاملات که ناقض تحریم‌ها نیستند، صادر می‌شود.
