asriran_2_data###فتح الله زاده: علیه زرینچه حرف نزدم/ صحبت‌هایم را میکس کردند!###https://www.asriran.com/fa/news/702584/فتح-الله-زاده-علیه-زرینچه-حرف-نزدم-صحبت‌هایم-را-میکس-کردند###['ورزشی']###2019-12-09 10:18:00###۷۰۲۵۸۴###['فتح الله زاده', 'زرینچه']
12@@@13
1	مدیرعامل سابق باشگاه استقلال تهران اظهاراتش علیه سرپرست فعلی این تیم را تکذیب کرد و مدعی شد که صحبت‌‎های او دستکاری شده است.
2	به گزارش ایلنا، ساعتی از خبر استعفای استراماچونی و فسخ قرارداد او و دستیارانش با تیم استقلال تهران می‌گذشت که در بین حواشی حضور او روی نیمکت استقلال در بازی امروز مقابل پیکان، نام جواد زرینچه به عنوان مسئول فنی آبی پوشان در بازی هفته چهاردهم مطرح شد.
3	اگرچه زرینچه اعلام کرد به عنوان سرپرست در بازی استقلال روی نیمکت حضور خواهد داشت و تنها به همین دلیل سفر به مالزی برای شرکت در قرعه کشی لیگ قهرمانان آسیا را لغو کرده اما عده‌ای بر این باور بودند که او برحسب تجربه قبلی به عنوان مربی موقت، برای بازی با تیم حسین فرکی جانشین موقت استراماچونی خواهد بود.
4	یکی از هواداران استقلال که عقیده داشت زرینچه قرار است مقابل پیکان تیم را هدایت کند در تماس با علی فتح اله زاده، مدیرعامل باشگاه استقلال این موضوع را به بهانه گفتگو با استراماچونی و بازگشت او به تیم مطرح می‌کند.
5	در فایل صوتی منتشر شده منتسب به مدیرعامل سابق استقلال در گفتگو با یک هوادار، فتح الله زاده نسبت به حضور زرینچه به عنوان مربی موقت واکنش تندی نشان می‌دهد.
6	او حتی نقل قولی از زرینچه مبنی بر "استرا کاری نمیکنه‌که!
7	تیم خوبیه من جمعش می‌کنم!" را مطرح می‌کند که همین جمله سبب می‌شود تا واکنش‌های خشمگینانه‌ای علیه سرپرست استقلال در فضای مجازی رواج پیدا کند.
8	علی فتح الله زاده در گفت و گو با ایلنا، فایل صوتی منتشر شده را نسخه دست‌کاری شده‌ای عنوان کرده و گفت:"واقعا خنده دارد.
9	هرکسی که این کار را کرده است باید خیلی حرفه‌ای باشد.
10	بخشی از صحبت‌ها در آن فایل صوتی برای خودم است و بخش دیگر آن تقلید صدای حرفه‌ای انجام شده است که خودم باور کردم چنین حرف‌هایی زده‌ام!"او ادامه داد: "جواد گناه دارد و او نباید به این خاطر با فحاشی رو به رو شود.
11	من آن صحبت‌ها را تکذیب می‌کنم.
12	شما شک نکنید که صحبت‌های من دستکاری شده است و طبق رفتاری که باب شده است صحبت‌های من را میکس کرده‌اند.
13	خودم دقت کردم و در بخشی از آن فایل که از جانب من درباره جواد صحبت می‌شود تقلید صدا صورت گرفته است.
14	در حال حاضر اگر سرمربی بخواهد کنار برود، جواد زرینچه مربی موقت خواهد بود و هرکس باشد او را انتخاب می‌کند چرا که برای این تیم زحمت کشیده است.
15	این شیطنت‌هایی است که می‌خواهند تفرقه بیندازند و به استقلال ضربه بزنند.
16	من او را دوست دارم.
17	"
