asriran_1_data###گزینه خارجی تیم ملی ایران اسکوچیچ است؟###https://www.asriran.com/fa/news/709977/گزینه-خارجی-تیم-ملی-ایران-اسکوچیچ-است###['ورزشی']###2020-01-21 15:16:00###۷۰۹۹۷۷###['اسکوچیچ', 'تیم ملی']
4
1	اگر چه دیروز از جیانی دی‌بیاسی ایتالیایی به عنوان گزینه جدید سرمربیگری تیم ملی نام برده شده اما انگار دراگان اسکوچیچ آن مربی خارجی است که نامش در بین گزینه‌های هدایت تیم ملی دیده شده.
2	به گزارش آی اسپورت، این خبر یکی دو روزی است که به گوش رسانه‌ها و البته خود اسکوچیچ هم رسیده و او به باشگاه خبرنگاران گفته که چنین خبری را شنیده اما هنوز فدراسیون فوتبال به صورت رسمی پیشنهادی به باشگاه صنعت نفت نداده است.
3	دیشب سایت آی اسپورت مدعی شد که فدراسیون فوتبال به دنبال گرفتن استعلام برای عقد قرارداد با این سرمربی کروات است.
4	به نظر می‌رسد شناخت اسکوچیچ از فوتبال ایران و نتایج خوبی که او امسال با صنعت نفت گرفته باعث شده که نامش برای هدایت تیم ملی مطرح شود.
5	امروز هم خبرگزاری تسنیم در بخش انگلیسی زبان!
6	خود از اسکوچیچ به عنوان یکی از سه گزینه نهایی تیم ملی نام برده و نوشته او در کنار دایی و قلعه‌نویی سه مربی‌ای هستند که احتمالا یکی از آنها جانشین مارک ویلموتس خواهد شد.
