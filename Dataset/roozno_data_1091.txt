roozno_data###وزارت بهداشت: ۷۵ درصد از موج اپیدمی کروناویروس را گذرانده ایم؛ این آمار مربوط به ۱۰ روز گذشته است / تا پایان تابستان انتظار موج دیگری از شیوع این بیماری را نداریم / موج دوم اپیدمی را در فصول پاییز و زمستان انتظار داریم###http://roozno.com//fa/news/428831/وزارت-بهداشت-۷۵-درصد-از-موج-اپیدمی-کروناویروس-را-گذرانده-ایم-این-آمار-مربوط-به-۱۰-روز-گذشته-است-تا-پایان-تابستان-انتظار-موج-دیگری-از-شیوع-این-بیماری-را-نداریم-موج-دوم-اپیدمی-را-در-فصول-پاییز-و-زمستان-انتظار-داریم###[]###2020-05-28 12:50:00###۴۲۸۸۳۱###['وزارت بهداشت', 'کرونا ویروس']
1
1	سرپرست اپیدمیولوپی کارگروه ویژه کرونا در وزارت بهداشت با بیان اینکه کشور ۷۵ درصد از موج اپیدمی را گذرانده و تا پایان تابستان انتظار موج دیگری از شیوع این بیماری را نداریم، گفت: موج دوم اپیدمی را در فصول پاییز و زمستان انتظار داریم.
2	دکتر علی اکبر حق دوست در نشست "تبادل فناوری جایزه مصطفی" با اشاره به اقدامات پیشگیرانه برای کاهش شیوع ویروس کرونا در کشور اظهار کرد: از زمان شیوع این ویروس در چین ستادی در ایران شکل گرفت که وظیفه آن بررسی و انجام اقداماتی برای پیشگیری از ابتلاء به این ویروس بوده است.
3	به گزارش روز نو ، وی با تاکید بر اینکه پس از ۳۰ روز از اعلام شیوع این ویروس در کشور چین، اولین نمونه آن در ایران کشف شد، ادامه داد: از آن زمان فعالیت های مختلفی به منظور مقابله با این ویروس اجرایی شد.
4	به گونه ای که در ۱۰ روز اول شیوع که شدت آن شدید بود امکانات کافی برای مدیریت این شیوع در اختیار داشتیم.
5	معاون آموزشی وزیر بهداشت اضافه کرد: پس از پنج روز از شیوع ویروس در کشور مدارس، دانشگاه ها، حرم ها و اماکن مقدس تعطیل شدند .
6	وی خاطرنشان کرد: ۵.
7	۳ درصد از کیس های کشف شده درگذشتند و این در حالیست که در بسیاری از کشورها از جمله آمریکا این تعداد بسیار بالا بوده است.
8	حق دوست با بیان اینکه با تعطیلی مدارس و دانشگاه ها و اقدامات مداخله گرانه شیوع این بیماری کاهش یافت، اضافه کرد: ما در حال تدوین برنامه های مختلفی در این زمینه هستیم.
9	ضمن آنکه در زمینه تهیه آمارهای منطقه ای و قابل دسترس بودن آن برای همگان برنامه هایی را در دستور کار قرار دادیم.
10	وی با تاکید بر اینکه در حال حاضر ما در فاز دفاعی این بیماری قرار داریم، یادآور شد: در دو استان ایلام و خوزستان آمار همچنان بالا است که تلاش ها برای کنترل این اپیدمی بر روی این دو استان متمرکز شده است.
11	وی با بیان اینکه در هر دانشگاه علوم پزشکی کشور بخش کنترل اطلاعات و اتصال این تیم ها با یکدیگر ایجاد شده است، اظهار کرد: در حال حاضر ایران بیش از ۷۵ درصد موج اپیدمی را گذرانده است که این آمار مربوط به ۱۰ روز گذشته می شود.
12	به گفته وی از ۱۰ روز گذشته کشور کاهش شدیدی در تعداد مبتلایان جدید داشته و انتظار می رود که تا پایان تابستان موج دیگری از شیوع و مرگ و میر ناشی از این ویروس نداشته باشیم.
13	سرپرست اپیدمیولوپی کارگروه ویژه کرونا در وزارت بهداشت با تاکید بر اینکه در پاییز و زمستان موج دوم شیوع این ویروس را انتظار داریم، ادامه داد: اینکه دیده می شود در برخی از کشورها آمار مبتلایان به این ویروس افزایش داشته است می تواند ناشی از به گردش در آمدن برخی دیگر از انواع ویروس کوید۱۹ باشد.
