roozno_data###کرونا؛ تعطیلی سراسری مدارس در ژاپن/ دولت به کارگران مرخصی ساعتی و یارانه می‌دهد###http://roozno.com//fa/news/416130/کرونا-تعطیلی-سراسری-مدارس-در-ژاپن-دولت-به-کارگران-مرخصی-ساعتی-و-یارانه-می‌دهد###[]###2020-03-01 09:59:00###۴۱۶۱۳۰###['کرونا', 'ژاپن']
1@@@2
1	12 میلیون دانش‌آموز از دوشنبه به مدرسه نمی‌روند.
2	والدین، معلمان و مشاغل دیگر به دنبال راه‌کارهای جدید برای زندگی هستند.
3	"شینزو آبه" نخست‌وزیر ژاپن در حال آماده کردن مقدمات لازم برای کاهش فشار ناشی از تعطیلی سراسری مدارس در این کشور است.
4	مدارس ژاپن به دلیل شیوع گسترده ویروس کرونا در ژاپن تعطیل شده‌اند.
5	به گزارش روز نو ، سیاست غیرمنتظره دولت "آبه" در روز پنج‌شنبه برای تعطیلی مدارس باعث شده تا والدین، معلمان و مشاغل دیگر به دنبال راه‌کارهای جدید برای زندگی و کار خود باشند.
6	روزنامه اقتصادی "نیکی" ژاپن در روز شنبه از ایجاد صندوق حمایتی شرکت‌ها برای کمک بیشتر از کارمندان و کارگران صاحب فرزند خبر داد.
7	در این طرح دولت ژاپن بسته حمایتی را از طریق شرکت‌ها در اختیار کارگرانی قرار می‌دهد که در طول تعطیلی مدارس برای مراقبت از فرزندان خود نیاز به اخذ مرخصی ساعتی دارند.
8	آبه از مقامات محلی خواسته تا مدارس را از روز دوشنبه (ابتدای هفته آینده میلادی) تعطیل کنند.
9	او از مقامات خواسته تا دوره تعطیلی بهاره مدارس را به جای اواخر ماه مارس از روز دوشنبه آغاز کنند.
10	آنها احتمالا تا اواسط ماه آوریل (اواسط فروردین) یا شروع ترم جدید تحصیلی در تعطیلات به سر خواهند برد.
11	بیش از ۱۲ میلیون دانش‌آموز از هفته آینده به مدرسه نخواهند رفت.
12	والدین دچار آشفتگی شده‌اند و نمی‌دانند با این تعطیلی ناگهانی چه کنند.
13	این برنامه در حالی انجام می‌گیرد که دانش ‌آموزان در حال به پایان رساندن سال تحصیلی خود هستند و می‌تواند بر امتحانات آنها تاثیر بگذارد.
14	دولت ژاپن اعلام کرده از کارگران و کارمندانی که مجبور به مراقبت از فرزندانشان در دوران تعطیلی مدارس هستند، حمایت مالی می‌کند گسترش کرونا مدارس ژاپن را تعطیل کرده است/ عکس: رویترزکارگران ژاپن سوبسید دولتبیماری عفونی ناشی از ویروس "کووید 19" موسوم به کرونا در ژاپن به 200 نفر رسیده و 5 نفر نیز تا کنون جان باخته‌اند.
15	یکی از این قربانیان یک مرد 70 ساله بود.
16	این در حالیست که حدود 700 نفر مبتلا و 6 جان‌باخته دیگر در کشتی تفریحی دریایی "دیاموند پرنسس" روی آب‌های منطقه "یوکوهامو" قرنطینه شده‌اند.
17	در روز جمعه "هوکایدو" یکی از جزایر شمالی ژاپن که محبوبیت زیادی در میان گردشگران خارجی دارد، وضعیت اضطراری اعلام کرد.
18	به جمعیت 5 میلیونی این منطقه و مردم "سپورو" به عنوان مرکز جزیره اعلام شده که برای تعطیلات آخر هفته از خانه‌های خود خارج نشوند.
19	(روزهای شنبه و یکشنبه تعطیلات آخر هفته در ژاپن است).
20	این جزیره به عنوان مکان برگزاری مسابقات ماراتن در بازی‌های المپیک 2020 ژاپن انتخاب شده است.
21	"یوکی‌هیرو واتانابه" 57 ساله در منطقه " اوتارو" در شمال شهر سپورو صاحب یک رستوران کوچک در این باره گفت: اعلام وضعیت اضطراری ضربه بزرگی به ما می‌زند.
22	وی با اشاره به تصمیمش برای بستن رستوران در آخر هفته گفت: رستوران‌های اوتارو که بسیاری از آنها کوچک هستند، به دلیل کاهش گردشگران خارجی ضرر می‌کنند.
23	احتمالا مردم محلی نیز خورد و خوراک در آخر هفته را نیز متوقف خواهند کرد.
24	هوکایدو با 70 مورد ابتلا بیش از هر نقطه ژاپن با ویروس درگیر است و توکیو با 36 مبتلا در رده بعدی شهرهای ژاپن در مواجه گسترده با کرونا قرار دارد.
25	مشتریان مقادیر زیادی رل دستمال کاغذی خریده‌اند و بسیاری از طبقات فروشگاه‌های توکیو خالی شده است.
26	این در حالیست که صنف تهیه مواد سلولزی و بهداشتی مرتبا به مردم از ذخایر کافی محصولات اطمینان می‌دهد.
