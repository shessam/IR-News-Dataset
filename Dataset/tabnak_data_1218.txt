tabnak_data###رایزنی‌ ترکیه با روسیه درباره ادلب ادامه دارد###https://www.tabnak.ir/fa/news/965426/رایزنی‌-ترکیه-با-روسیه-درباره-ادلب-ادامه-دارد###[]###2020-03-12 18:04:00###۹۶۵۴۲۶###['روسیه', 'ترکیه', 'ادلب']
1
1	وزیر دفاع ترکیه از ادامه رایزنی‌ها با روسیه و دستیابی به توافقاتی در ارتباط با سوریه خبر داد.
2	به گزارش خبرگزاری مهر به نقل از رویترز، «خلوصی آکار» وزیر دفاع ترکیه با اشاره به مذاکره با هیئت نظامی روسیه در ترکیه، گفت: مذکرات با هیأت نظامی روسیه همچنان ادامه دارد.
3	آکار در عین حال خبر داده است که آنکارا به تفاهمات مهمی درخصوص ادلب با مسکو دست یافته است.
4	وزیر دفاع ترکیه در عین حال مدعی شده که حضور نظامی این کشور در ادلب ادامه خواهد داشت و موضوع عقب‌نشینی مطرح نیست.
5	خلوصی آکار همچنین با تهدید دولت قانونی سوریه، ادعا کرد که اگر آتش‌بس شکسته شود و حملات ادامه یابد، ما دوباره از جایی که عملیات متوقف شد، کار را از سر خواهیم گرفت.
6	در تاریخ ۵ مارس (۱۵ اسفند ماه) مذاکرات روسیه و ترکیه در مورد ادلب در مسکو انجام شد.
7	ولادیمیر پوتین و رجب طیب اردوغان، رؤسای جمهوری دو کشور، به مدت سه ساعت به طور خصوصی با یکدیگر صحبت کردند و پس از آن کار هیئت‌های نمایندگی روسیه و ترکیه آغاز شد.
8	در نهایت، طرفین توانستند درباره اقدامات لازم برای حل و فصل اوضاع در منطقه ادلب به توافق دست یابند.
