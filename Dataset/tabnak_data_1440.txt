tabnak_data###آماده باش نظامی در آستانه ورود نفتکش‌های ایران به سواحل ونزوئلا / آخرین بروز رسانی از موقعیت کشتی‌های ایران+ نقشه###https://www.tabnak.ir/fa/news/980282/آماده-باش-نظامی-در-آستانه-ورود-نفتکش‌های-ایران-به-سواحل-ونزوئلا-آخرین-بروز-رسانی-از-موقعیت-کشتی‌های-ایران-نقشه###['صفحه نخست', 'بین\u200cالملل']###2020-05-23 22:25:00###۹۸۰۲۸۲###['ایران', 'ونزوئلا', 'نفتکش ایرانی', 'آمریکا']
1
1	پنج نفتکش ایرانی در حال نزدیک شدن به سواحل و دریای سرزمینی ونزوئلا هستند و در همین رابطه، بسیاری از ناظران در انتظار واکنش احتمالی آمریکا علیه این نفتکش‌ها هستند؛ مساله‌ای که منجر به آماده باش نظامی ونزوئلا برای مقابله با هر گونه اقدام آمریکا شده است.
2	بر اساس اعلام مسئولان شرکت ملی نفتکش ایران، فردا اولین نفتکش از پنج نفتکش ایرانی با محموله بنزین به ونزئلا می‌رسد.
3	به گفته مسئولان صنعت نفت ایران حجم محموله پنج نفتکش ۱.
4	۵۳ میلیون بشکه فراورده نفتی یعنی معادل ۱۸۲ میلیون لیتر است که ارزش محموله حدود ۵۰ میلیون دلار بدون احتساب هزینه حمل برآورد می‌شود.
5	طبق تازه‌ترین نقشه دریایی منتشر شده، کشتی‌های نفتکش ایرانی حامل سوخت ایران به مقصد ونزوئلا کمتر از ۱۰ ساعت آینده (اوایل بامداد یکشنبه به وقت تهران) به حریم آبی این کشور خواهند رسید.
6	نماینده دائم ونزوئلا در سازمان ملل درباره تهدید واشنگتن علیه نفتکش‌های ایرانی که به سمت این کشور آمریکای جنوبی می‌روند، هشدار دادبه گزارش خبرگزاری، او روز جمعه در توییتی اعلام کرد، ونزوئلا شورای امنیت سازمان ملل و دبیرکل آن، «آنتونیو گوترش» را درباره «تهدید استفاده قریب‌الوقوع نیروهای نظامی آمریکا علیه کشتی‌های ایرانی که حامل بنزین به سمت ونزوئلا هستند»، آگاه کرده استدر توییتی دیگر، مونکادا تاکید کرد، حمله مسلحانه علیه تانکرهایی که در حال انجام تجارت آزاد بین کشورهای مستقل هستند، تجاوز است.
7	وی افزود، محاصره دریایی با توجه به این واقعیت که هدف آن محروم کردن یک ملت از ابزار حیاتی امرار معاش است، ارتکاب جرم به قصد نابودی آنهاستصحبت‌های این مقام ونزوئلایی بعد از آن منتشر شد که روزنامه «وال استریت ژورنال» روز چهارشنبه گزارش داد، دولت ترامپ تحریم‌های جدید و سایر اقدامات قانونی را برای مختل کردن صادرات نفتی ایران به ونزوئلا در نظر دارد.
8	آمریکا مدعی است ایران با انجام چنین اقداماتی به دنبال نفوذ در آمریکای لاتین استبا نزدیک شدن نفتکش های ایران به آب های ونزوئلا، از کشورهای دوست ایران در آمریکای جنوبی یک وبگاه نظامی از استقرار انواع سامانه های دفاع موشکی نیروهای مسلح ونزوئلا برای مقابله با هرگونه اقدام نابخردانه آمریکا خبر داد.
9	وبگاه «بالگرین میلیتری» روز شنبه به نقل از خبرگزاری روسی «آویا پرو» نوشت، ساعاتی قبل انواع سامانه‌های دفاع موشکی ارتش ونزوئلا در جزیره «لااورچیل» مستقر شدند.
10	گفته می شود، سامانه‌های موشکی «بوک ام۲» «اس۱۲۵ پکورتا» در ایالت «فالکون» مستقر شده و پدافند هوایی و نیروی هوایی این کشور در آماده باش کامل هستند.
11	«ولادیمیر پادرینو» وزیر دفاع ونزوئلا نیز در یک مصاحبه تلویزیونی گفت که ارتش ونزوئلا با همراهی نفتکش‌های حامل بنزین ایران از آن‌ها استقبال کرده و از مردم ایران برای همبستگی و همکاری با ونزوئلا قدردانی می‌شود.
12	از سوی دیگر، همزمان با افزایش تهدیدات آمریکا، حسن روحانی، رییس جمهوری ایران در تماس تلفنی امیر قطر با تاکید بر اینکه اگر نفتکش‌های ما در دریای کارائیب یا هر کجای جهان از سوی آمریکایی‌ها دچار مشکل شوند برای آن‌ها مشکل به وجود خواهد آمد، گفت: همواره حق مشروع دفاع از حاکمیت و تمامیت ارضی و تامین منافع ملی را برای خود قائل هستیم و امیدواریم آمریکایی‌­ها خطا نکنند.
13	جان بولتون، مشاور امنیت ملی سابق آمریکا در پیامی توییتری ارسال محموله نفتی ایران برای ونزوئلا را خطری برای واشنگتن و تمام کشور‌های منطقه آمریکایی جنوبی توصیف کرد.
14	مشاور امنیت ملی سابق آمریکا در پیامی که در صفحه شخصی خود در توییتر منتشر کرد، نسبت به کمک نفتی ایران به ونزوئلا ابزار نگرانی کرد.
15	بولتون در پیام خود نوشت: همه ما از مداخله مجدد چین، روسیه، کوبا و ایران در ونزوئلا دچار مشکل می‌شویم.
16	محموله گازی ایران برای کمک مالی به دولت شکست خورده مادورو، هم برای آمریکا و هم برای کشور‌های آمریکایی جنوبی خطرناک است.
17	ما در مخالفت با نفوذ ایران در کنار گوایدو ایستاده ایم.
18	در پی اوج گرفتن تنش میان واشنگتن و کاراکاس، نیکلاس مادورو، رئیس‌جمهور ونزوئلا، اعلام کرد کشورش که در انتظار ورود تانکر‌های نفتکش ایران برای تامین سوخت مورد نیازش است، روز پنجشنبه آزمایش موشکی را در جزیره اورشیلا این کشور انجام داده است.
19	تحریم‌های آمریکا مانع از آن شده است، کشور‌ها و شرکت‌های نفتی با ونزوئلا وارد تعامل تجاری شوند.
20	این وضع به کاهش بنزین، در ونزوئلا منجر شده، به گونه‌ای که بنزین برای خودرو‌های پلیس و آمبولانس‌ها جیره‌بندی شده است.
