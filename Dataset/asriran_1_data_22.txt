asriran_1_data###بانک مرکزی: اجازه نوسان زیاد در بازار را نمی‌دهیم###https://www.asriran.com/fa/news/707791/بانک-مرکزی-اجازه-نوسان-زیاد-در-بازار-را-نمی‌دهیم###['اقتصادی']###2020-01-08 13:22:00###۷۰۷۷۹۱###['بانک مرکزی', 'قیمت ارز']
5
1	رییس بانک مرکزی اعلام کرد که بانک مرکزی در بازار حضور دارد و اجازه نوسان زیاد در بازار را نمی‌دهد.
2	به گزارش ایسنا، عبدالناصر همتی در پایان جلسه هیات دولت در جمع خبرنگاران با تشکر و قدردانی از اقدام اخیر سپاه پاسداران در پاسخ موشکی به رفتارهای خصمانه آمریکا اظهار کرد: از سپاه پاسداران انقلاب اسلامی تشکر می‌کنیم که به درخواست حماسه آفرینان کشور و مردم عزیزمان پاسخ مثبت دادند.
3	ان‌شاءالله در آینده شاهد آثار مثبت این اقتدار جمهوری اسلامی خواهیم بود.
4	وی در ادامه با تاکید بر حضور بانک مرکزی در بازارهای مالی خاطرنشان کرد: اوضاع در بازارهای مالی خوب است و همانطور که قبلا قول دادیم بانک مرکزی در بازار حضور دارد و اجازه نوسان زیاد در بازار را نمی‌دهد.
5	وی افزود: امیدواریم با تدابیری که در بانک مرکزی اتخاذ کردیم و اقداماتی که در حال انجام است، شاهد ثبات خوب و تعدیل شده نرخ ارز در بازار باشیم.
6	رییس کل بانک مرکزی در ادامه، نوسان‌ اخیر در بازار ارز را ناشی از شوک‌های سیاسی دانست و گفت: تغییرات اخیر نرخ ارز در اثر شوک‌های سیاسی بوده و ماندگار نیست، در صرافی‌های رسمی نرخ ارز از آن چه که در فضای مجازی نوشته می‌شود بسیار پایین‌تر است و در حال تامین تقاضای واقعی از طریق صرافی‌ها هستیم.
7	همتی در پایان تصریح کرد: البته آثار شوک‌های روانی ناشی از تنش‌های سیاسی در جای خود باقی است اما به‌تدریج پایان خواهد یافت و تلاش می‌کنیم نرخ ارز به ارزش ذاتی خود نزدیک شود.
