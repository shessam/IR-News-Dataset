tabnak_data###ایندیپندنت: کشورهای غربی به دلیل منافع اقتصادی خواهان ادامه جنگ یمن هستند###https://www.tabnak.ir/fa/news/961526/ایندیپندنت-کشورهای-غربی-به-دلیل-منافع-اقتصادی-خواهان-ادامه-جنگ-یمن-هستند###[]###2020-02-24 22:02:00###۹۶۱۵۲۶###['یمن', 'جنگ', 'غرب']
1
1	یک روزنامه انگلیسی در گزارشی به تمایل کشورهای غربی برای ادامه درگیری‌ها در یمن بر اساس منافع اقتصادی‌شان اشاره کرد و نوشت، امکان توقف فوری جنگ یمن بیش از هر درگیری دیگری در جهان وجود دارد.
2	به گزارش ایسنا، روزنامه ایندیپندنت چاپ انگلیس در گزارشی نوشت، یکی از مهم‌ترین تحولات خاورمیانه در یک هفته گذشته خودکشی یکی از سربازان وابسته به دولت مستعفی یمن بوده است که به دلیل عدم دریافت حقوقش از مدت‌ها قبل، در یکی از پایگاه‌های شهر عدن به خودش تیراندازی کرد.
3	ایندیپندنت در ادامه نوشت، خودکشی این جوان به این شکل به دلیل ناتوانی در سرپرستی خانواده‌اش یکی از نشانه‌های میزان ناامیدی یمنی‌ها در سایه جنگ فعلی در این کشور است.
4	در ادامه این گزارش تاکید شد، مسخره‌تر اینکه درگیری‌های یمن بیش از هر درگیری در جهان امکان حل فوری آن وجود دارد، به شرط آنکه قدرت‌های جهانی و غربی به جای نادیده گرفتن این مساله، نیت خود را خالص کنند، یمن همانند سوریه، عراق و لیبی نیست که در مرکز توجه قدرت‌های بزرگ جهان قرار داشته باشد، یمن منافع زیادی ندارد حتی در تنگه باب المندب این کشور نیز مقدار اندکی از صادرات جهان نفتی جابه‌جا می‌شود.
5	همچنین در این گزارش آمده است، قدرت‌های غربی به ویژه آمریکا و فرانسه مشتاق آن هستند که جنگ در یمن ادامه یابد، چراکه می‌توانند به صورت دوره‌ای سلاح‌های بیشتری را به عربستان بفروشند و این پوشش دیپلماتیکی را برای ادامه درگیری‌ها در یمن فراهم می‌کند.
