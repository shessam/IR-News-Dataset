tabnak_data###قیمت سکه و طلا امروز شنبه 24 اسفند 98/ افت قیمت همسو با نبض بازار ارز و اونس###https://www.tabnak.ir/fa/news/965866/قیمت-سکه-و-طلا-امروز-شنبه-24-اسفند-98-افت-قیمت-همسو-با-نبض-بازار-ارز-و-اونس###['اقتصادی', 'داخلی']###2020-03-14 19:03:00###۹۶۵۸۶۶###['قیمت سکه', 'سکه و طلا', 'سکه تمام بهار آزادی', 'اتحادیه طلا']
1@@@2
1	بازار ارز طلا و سکه در هفته های اخیر با کاهش داد و ستد همراه بود و حالا با شیوع ویروس کرونا و کاهش حضور مردم در بازار، به کمترین سطح از تقاضا در سال های اخیر رسیده است.
2	در این میان نوسان نرخ دلار و قیمت جهانی طلا، به عنوان دو عامل مهم در قیمت گذاری ها نقش دارند؛ اما فعلا خبری از خرید و فروش نیست.
3	به گزارش ؛ در معاملات امروز (شنبه بیست و چهارم اسفندماه 98) بازار طلا و سکه تهران با کاهش قیمت ها مواجه شد.
4	به گفته فعالان این بازار، افت نرخ ارز و ریزش بهای اونس، مهم ترین دلیل روند نزولی قیمت ها در بازار طلا و سکه بوده است.
5	حال بر اساس اعلام اتحادیه طلا و سکه؛ در پایان معاملات امروز، هر قطعه سکه تمام طرح قدیم 5 میلیون و 750 هزار تومان و هر قطعه سکه تمام بهار آزادی طرح جدید (سکه امامی) 5 میلیون و 950 هزار تومان قیمت گذاری شده است.
6	همچنین هر نیم سکه بهار آزادی نیز به رقم 3 میلیون تومان و هر ربع سکه بهار آزادی نیز به رقم یک میلیون و 750 هزار تومان رسیده است.
7	هر سکه یک گرمی نیز امروز 970 هزار تومان و هر گرم طلای 18 عیار 580 هزار تومان، ارزشگذاری شد.
8	همچنین هر مثقال طلای 17 عیار که به عنوان مبنا برای محاسبات نرخ گذاری است، به رقم 2 میلیون و 515 هزار تومان رسید.
9	بر اساس این گزارش؛ در پایان معاملات دیروز هر اونس طلا در بازار آتی آمریکا ۷۳ دلار و ۶۰ سنت معادل ۴.
10	۶ درصد کاهش پیدا کرد و در ۱۵۱۶ دلار و ۷۰ سنت بسته شد و برای کل هفته ۹.
11	۳ درصد کاهش ثبت کرد.
