roozno_data###وزارت بهداشت: شمار مبتلایان کرونا به ۲۴۵ تن رسید / فوتی‌ها ۲۶ نفر###http://roozno.com//fa/news/415761/وزارت-بهداشت-شمار-مبتلایان-کرونا-به-۲۴۵-تن-رسید-فوتی‌ها-۲۶-نفر###[]###2020-02-27 14:30:00###۴۱۵۷۶۱###['شمار مبتلایان کرونا']
1
1	آخرین آمار ابتلا و فوتی کروناویروس جدید در کشور اعلام شد.
2	دکتر کیانوش جهانپور رییس مرکز روابط عمومی و اطلاع رسانی وزارت بهداشت با اعلام آخرین آمار ابتلا به کووید ۱۹ در کشور، گفت:‌ بررسی‌های انجام شده از روز گذشته تا پیش از ظهر امروز روی موارد مشکوک کووید ۱۹ مشخص کرد که ۱۰۶ نفر ابتلای قطعی‌شان به کرونا، تایید شده است که متاسفانه هفت تن از آنها جان باخته‌اند.
3	به گفته جهانپور، از میان موارد تایید شده از روز گذشته تا ظهر امروز، ۳۸ تن در استان تهران، ۲۳ تن در گیلان، هفت تن در قم، یک تن در همدان، هشت تن در اصفهان، هفت تن در مازندران، پنج تن در اردبیل، سه تن در البرز، یک تن در خراسان رضوی، سه تن در سمنان، دو تن در کرمانشاه، سه تن در لرستان، یک تن در کردستان، یک تن در یزد، یک تن در آذربایجان غربی و دو تن در آذربایجان شرقی بوده‌اند.
4	وی گفت: به این ترتیب تعداد کل مبتلایان قطعی کووید ۱۹ به شمار ۲۴۵ تن رسید که متاسفانه ۲۶ تن از آنها جان باختند.
5	رییس مرکز روابط عمومی و اطلاع رسانی وزارت بهداشت، تاکید کرد که با توجه به افزایش تعداد آزمایشگاه‌های تشخیص کرونا در کشور، تشخیص تعداد بیشتری از موارد قطعی این بیماری صورت گرفته است.
