asriran_2_data###وام مسکن زوج‌های تهرانی، ۲۴۰ میلیون تومان شد###https://www.asriran.com/fa/news/707367/وام-مسکن-زوج‌های-تهرانی-۲۴۰-میلیون-تومان-شد###['اقتصادی']###2020-01-06 11:53:00###۷۰۷۳۶۷###['تسهیلات', 'وام مسکن']
5
1	با ابلاغ افزایش سقف تسهیلات خرید و یا ساخت مسکن به بانک ها، سقف تسهیلات با احتساب جعاله در تهران به ۲۴۰ میلیون تومان رسید.
2	به گزارش خبرگزاری صدا و سیما از وزارت راه و شهرسازی، ۴ دی، شورای پول و اعتبار با افزایش سقف تسهیلات ساخت و یا خرید مسکن از محل اوراق موافقت کرد.
3	با ابلاغ افزایش سقف تسهیلات ساخت و یا خرید مسکن از محل اوراق تسهیلات شهروندان قادر خواهند بود بخشی از مبلغ واحد‌های مسکونی خود را از محل تسهیلاتی که از بانک مسکن دریافت می‌کنند، پرداخت کنند.
4	بر اساس مصوبه شورای پول و اعتبار سقف تسهیلات بدون جعاله برای واحد‌های مسکونی تا ۲۵ سال ساخت در تهران به صورت انفرادی ۱۰۰ میلیون تومان، در مراکز استان‌ها ۸۰ میلیون تومان و در شهر‌های بالای ۲۰۰ هزار نفر جمعیت ۶۰ میلیون تومان است.
5	همچنین، سقف تسهیلات برای زوجین در تهران ۲۰۰ میلیون تومان، مراکز استان‌ها ۱۶۰ میلیون تومان و شهر‌های بالای ۲۰۰ هزار نفر جمعیت ۱۲۰ میلیون تعیین شده است.
6	بر اساس مصوبه شورای پول و اعتبار سقف تسهیلات از محل اوراق به واحد‌های مسکونی بین ۲۵ تا ۳۰ سال نیز به شکل انفرادی و زوجین تعیین شد.
7	طبق مصوبه ابلاغ شده، سقف تسهیلات انفرادی از محل اوراق در تهران ۸۰ میلیون تومان، در مراکز استان‌ها ۶۰ میلیون تومان و در شهر‌های بالای ۲۰۰ هزار نفر جمیعت ۴۰ میلیون تومان است.
8	همچنین سقف تسهیلات زوجین از محل اوراق در تهران ۱۶۰ میلیون تومان، در مراکز استان‌ها ۱۲۰ میلیون تومان و در شهر‌های بالای ۲۰۰ هزار نفر جمعیت ۸۰ میلیون تومان اعلام شده است.
9	در عین حال سقف تسهیلات جعاله تعمیر یا تکمیل هر واحد مسکونی از محل اوراق حق تقدم به شکل انفرادی و زوجین در تمامی شهر‌ها ۴۰ میلیون تومان تعیین شده است؛ بنابراین متقاضیان مبالغ اعلام شده را می‌توانند به اضافه ۴۰ میلیون تومان جعاله دریافت کرده و برای خرید و یا ساخت واحد‌های مسکونی موردنظر خود اقدام کنند.
