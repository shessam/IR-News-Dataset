asriran_1_data###آمریکا: مصطفی الکاظمی شخصیتی ملی و باکفایت است###https://www.asriran.com/fa/news/722775/آمریکا-مصطفی-الکاظمی-شخصیتی-ملی-و-باکفایت-است###['بین الملل']###2020-04-10 12:18:00###۷۲۲۷۷۵###['عراق', 'آمریکا']
5
1	آمریکا از تعیین رئیس دستگاه اطلاعات عراق به عنوان نامزد نخست‌وزیری جدید این کشور استقبال کرد.
2	به گزارش ایسنا، به نقل از خبرگزاری المسله، دیوید شنکر، معاون وزیر امور خارجه آمریکا در امور خاورمیانه در سخنانی از تعیین مصطفی الکاظمی، رئیس دستگاه اطلاعات عراق به عنوان نخست‌وزیر جدید این کشور استقبال کرد.
3	وی در این باره گفت: الکاظمی در مسؤولیت‌های پیشین خود ثابت کرد که یک شخصیت ملی و باکفایت است.
4	شنکر ابراز امیدواری کرد که الکاظمی هرچه سریع‌تر موفق به تشکیل یک دولت "مستقل" و "قوی" شود.
5	بالاخره بعد از توافق گروه‌های شیعی، کردها و اهل سنت روی نخست‌وزیری مصطفی الکاظمی، عدنان الزرفی پنجشنبه از ماموریت خود برای تشکیل کابینه انصراف داد و برهم صالح، رئیس جمهوری عراق الکاظمی را مامور تشکیل کابینه این کشور کرد.
6	الکاظمی ۵۳ ساله مستقل بوده و به هیچ حزب سیاسی وابستگی ندارد، او در ژوئن ۲۰۱۶ پست ریاست سازمان اطلاعات عراق را برعهده گرفت و هنوز هم سکان این سازمان را به دست دارد.
7	با توجه به شکست‌های الزرفی و محمد توفیق علاوی از نامزدهای قبلی برای تشکیل کابینه عراق که نتوانستند حمایت فراکسیون‌های سیاسی را با خود همراه کنند، الکاظمی در برابر ماموریتی دشوار قرار دارد.
