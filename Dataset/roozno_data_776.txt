roozno_data###روحانی: ممکن است کرونا تا آخرسال با ما باشد / برای بعد از 20 فروردین، یکشنبه تصمیم نهایی را خواهیم گرفت###http://roozno.com//fa/news/420167/روحانی-ممکن-است-کرونا-تا-آخرسال-با-ما-باشد-برای-بعد-از-20-فروردین-یکشنبه-تصمیم-نهایی-را-خواهیم-گرفت###[]###2020-04-02 20:15:00###۴۲۰۱۶۷###['روحانی']
1
1	حجت الاسلام و المسلمین دکتر حسن روحانی همچنین میزان ذخایر کالاهای اساسی کشور را بسیار امیدوارکننده خواند و اظهارداشت: در تامین ارز نیازمندی های بخش سلامت و کالاهای اساسی، تا پایان سال مشکلی نخواهیم داشت.
2	وی در ادامه ضمن قدردانی از همکاری مردم در مبارزه با بیماری کرونا و رعایت طرح فاصله گذاری اجتماعی، افزود: کرونا مساله ای نیست که بگوییم در فلان روز تمام می شود، باید همگان پروتکل ها و دستورالعمل های وزارت بهداشت را مراعات کنند.
3	متن سخنان دکتر روحانی به این شرح است:بسم الله الرحمن الرحیمدر آغاز باید از ملت هوشیار سراسر کشورمان سپاسگزاری و تشکر کنم برای اینکه دیروز که روز طبیعت و "سیزده به در" بود، کاملاً به پروتکل‌ها توجه و آنها را مراعات کردند.
4	همین مراعات و همکاری اساس کاری است که امروز پیش رو داریم تا به نقطه با ثباتی ان‌شاء الله دست پیدا کنیم.
5	همه این تلاش‌ها برای این است که تعداد موارد ابتلای منجر به فوت در کشور کاهش پیدا کند و خانواده‌های داغدار کمتری را شاهد باشیم و مردم بتوانند سلامت خودشان را در روزهای آینده شاهد باشند و بتوانیم کار، فعالیت و تلاش را با سلامت مردم توأم کنیم.
6	جلسه امروز، جلسه اقتصادی در رابطه با شرایطی بود که امروز داریم.
7	تأمین نیازمندی‌های کشور، هم برای بخش سلامت مردم و مقابله با کرونا و هم تأمین کالاهای اساسی و هم نیازمندی‌هایی که تا پایان سال 99 باید مورد توجه ما باشد.
8	گزارش مفصلی را وزارتخانه‌های کشاورزی و صمت از شرایط ذخایر کالاهای اساسی در ماه‌های آینده ارائه کردند که گزارش بسیار خوب و امیدوارکننده‌ای بود.
9	جداول روزانه هم همین را نشان می‌دهد که بحمدالله در ماه‌های آینده مشکلی پیش روی کشور نیست ولی باید برای سال 99 تصمیمات لازم درباره نیازمندی‌هایی که داریم و نحوه تأمین این نیازمندی‌ها، اتخاذ شود.
10	بانک مرکزی هم گزارش خوبی از شرایط ارزی کشور و شرایطی که برای تأمین ارز در قدم اول برای بخش سلامت، نیازمندی‌های دارویی و پزشکی و در بخش دوم برای کالاهای اساسی در پیش داریم ارائه داد.
11	بحمدالله مشکلی برای تأمین ارز تا پایان سال، با روندی که پیش‌بینی کردیم نخواهیم داشت و طراحی انجام گرفته برای اینکه چگونه بتوانیم تأمین کالا به موقع داشته باشیم و ذخایر هم همیشه به طور ثابت در اختیار باشد.
12	بخش اول بحث راجع به کالاهای اساسی و دارو و تجهیزات پزشکی بود که تا پایان سال 99 چگونه تأمین شود، چه منابعی در اختیار داریم و چه اقداماتی در این زمینه باید انجام بگیرد؟بخش دوم درباره گمرکات بود که امروز حدود 4 میلیون تن کالا از کالاهای اساسی در گمرکات است.
13	کالاهای اساسی که خریداری، حمل و به گمرک آمده و مقرراتی را که لازم بود مورد توجه قرار دهیم تا این کالاها از گمرک آزاد شود و به داخل کشور بیاید، امروز بررسی کردیم.
14	بانک مرکزی و وزارت صمت این چارچوب را مشخص کردند و همین امروز به صاحبان کالا اعلام می‌شود که چگونه کالایشان در اختیارشان قرار می‌گیرد و از گمرکات وارد کشور می‌شود.
15	همچینین درباره کالاهایی که آمده و روی کشتی است، تصمیم بسیار خوبی اتخاذ شد و می‌توانیم مطمئن باشیم در روزهای آینده این 4 میلیون تن کالا وارد کشور می‌شود و این حرکت بسیار خوبی برای بازار و منابع کشور است.
16	این قدم اولی بود که تصمیم گرفتیم.
17	در گمرکات کالاهای دیگری وجود دارد که جزو کالاهای اساسی نیست، اما کالاهای مورد نیاز برای تولید است و یا تجهیزاتی است که برای تولید وارد کشور شده است.
18	این موارد هم مورد بحث قرار گرفت که وزارت صنعت، معدن و تجارت لیست کالاهای ضروری را مشخص کند که این کالاها آزاد شود و بانک مرکزی هم ترتیبات خاصی را پیش‌بینی کرد که چگونه ارز آنها تأمین شود.
19	این دو گام هم برای تخلیه بنادر و هم برای آمدن کالا و در دسترس عموم قرار گرفتن، بسیار مهم است.
20	البته بحثی هم درباره تولیدات داخلی کردیم از جمله گندم که امسال الحمدالله محصول ما محصول خوبی خواهد بود و گندم به تدریج با توجه به اقلیم مناطق مختلف کشور درو و آماده و خریداری می‌شود.
21	درباره نحوه خرید گندم امسال هم تصمیم گرفته شد که امسال چگونه گندم برای بخش‌های مختلف تامین نان کشور، صنوف و صنعت خریداری و تامین شود که این تصمیمات ان‌شاء الله عملی خواهد شد.
22	نسبت به منابع ارزی و اقداماتی که وزارت خارجه باید انجام بدهد و همچنین درباره روابط تجاری که باید با کشورهای همسایه داشته باشیم و پروتکل‌های بهداشتی که باید مورد مراعات قرار بگیرد نیز در اینجا تصمیم‌گیری شد.
23	البته بحث دیگری در اینجا مطرح شد که تصمیم نهایی درباره آن، در اختیار ستاد ملی کرونا خواهد بود و آن اینکه کسب و کارها بعد از تاریخ بیستم فروردین چگونه باید راه‌اندازی شود و پروتکل‌هایش چگونه باید باشد.
24	امروز و در این جلسه مباحث اقتصادی‌اش را مطرح کردیم و بحث اصلی امروز در وزارت کشور در این زمینه انجام می‌گیرد و بعد هم در ستاد ملی کرونا در روز یکشنبه درباره آن بحث و تصمیم‌گیری می‌کنیم.
25	باید تلاش کنیم زندگی مردم به گونه‌ای باشد که نیازمندی ها تأمین شود؛ آنهایی که باید سر کسب و کارشان باشند و فعالیت اقتصادی بکنند هم بتوانند فعالیت اقتصادی کنند و هم اصول بهداشتی دقیقاً مورد مراعات قرار بگیرد.
26	هر دو اصل برای ما مهم است.
27	مبارزه با فقر هم شبیه با کرونا است هر دوی اینها باید در دو جبهه مد نظر باشد.
28	در جلسه امروز در بخش اقتصادی مربوط به کرونا تصمیمات خوبی گرفتیم و ان‌شاء الله تصمیمات نهایی آن روز یکشنبه در جلسه ستاد ملی اتخاذ می‌شود و به اطلاع مردم می‌رسد.
29	امیدواریم همه مردم ما به سلامت باشند.
30	همه دستگاه‌های کشور بویژه بهداشت و درمان به وظایف خود به خوبی عمل کند.
31	باید تشکر کنم از همه آنهایی که در این ایام تعطیلات در مراکز تولیدی مشغول فعالیت بودند، چه تولیدی که مورد نیاز وزارت بهداشت و درمان و برای سلامت مردم بوده همه اقدامات، اقدامات خوبی است.
32	دیشب هم با وزارت بهداشت در تماس بودم.
33	تقریباً اکثر نیازمندی‌ها در داخل تأمین می‌شود.
34	دیشب درباره وِنتیلاتور سوال کردم و دیدم تقریباً سه چهارم نیازمندی‌هایی که داریم، در داخل تأمین می‌شود.
35	بقیه کالاها از قبیل ماسک و لوازم ضدعفونی هم که مورد نیاز است، همه در داخل تولید می‌شود.
36	باید از همه این تولیدکنندگان و دیگر تولیدکنندگانی که مواد غذایی و ضروری مردم را تأمین می‌کنند، سپاسگزاری کنیم.
37	همچنین از بانک‌های کشور که در این ایام فعال بودند نیز تشکر می‌کنم.
38	بار سنگینی بر دوش بانک‌هاست.
39	برای آینده هم در بخش کسب و کار بار سنگینی بر دوش بانک مرکزی و بانک‌ها گذاشتیم که ان‌شاء الله به خوبی انجام می‌دهند.
40	درباره اقشاری که در این ایام تحت فشار بیشتری قرار گرفتند و رسته‌های کاری‌شان بخاطر کرونا صدمه دیده، تصمیماتی در جلسات قبل اتخاذ کردیم که بانک‌ها باید در این زمینه فعال بشوند.
41	از پلیس و هلال احمر هم که در این روزها بسیار فعال هستند و همه بخش‌هایی که این روزها برای سلامت مردم تلاش می‌کنند، تشکر و سپاسگزاری می‌کنم.
42	ان‌شاء الله بتوانیم هر چه سریع‌تر با تلاش همدیگر به شرایط با ثباتی برسیم که همه به فعالیت عادی خودمان برسیم.
43	اینجا باز هم تأکید می‌کنم، مسأله کرونا، مسأله ای نیست که بگوییم فلان روز به طور کامل دوره‌اش تمام می‌شود.
44	کرونا ممکن است برای ماه‌های آینده با ما باشد.
45	ممکن است تا آخر سال با ما باشد.
46	همیشه باید دستورالعمل‌ها و پروتکل های بهداشتی را که وزارت بهداشت و درمان صادر می‌کند، مراعات کنیم.
47	مراکز تولید و کسب و کار و ادارات و همه جا باید مراعات کنند.
48	اجتماعات باز ممکن است برای مدت زمانی محدود شود و مورد نظر باشد که اجتماعات نداشته باشیم.
49	چون هنوز تا پایان، راه کوتاهی پیش رو نداریم.
50	البته این داستان ایران نیست، این موضوع، موضوع همه کشورهای جهان است و جهانی و در سراسر جهان است.
51	باید مراعات کنیم.
52	ان‌شاء الله با مراعات و همکاری و با یاری یکدیگر و با عنایت خداوند از این مرحله عبور خواهیم کرد.
53	والسلام علیکم و رحمه الله و برکاته
