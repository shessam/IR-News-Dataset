roozno_data###برایان هوک: ایران بدون فشار اقتصادی، انزوای دیپلماتیک و تهدید نظامی پای میز مذاکره نمی‌آید / ترامپ مایل به مذاکره بر سر توافقی جامع با ایران است / شانس رسیدن به توافق جدید افزایش یافته###http://roozno.com//fa/news/428041/برایان-هوک-ایران-بدون-فشار-اقتصادی-انزوای-دیپلماتیک-و-تهدید-نظامی-پای-میز-مذاکره-نمی‌آید-ترامپ-مایل-به-مذاکره-بر-سر-توافقی-جامع-با-ایران-است-شانس-رسیدن-به-توافق-جدید-افزایش-یافته###[]###2020-05-23 12:33:00###۴۲۸۰۴۱###['برایان هوک', 'فشار اقتصادی']
1@@@2
1	برایان هوک مدعی شد: «در این مورد، ما می‌دانیم که ایران بدون فشار اقتصادی، انزوای دیپلماتیک و تهدید باورپذیر به بازدارندگی نظامی در جهت دفاع ما از منافعمان، پای میز مذاکره نخواهد آمد.
2	» او مدعی شد که دولت ترامپ از تمامی این عوامل استفاده کرده و به همین دلیل شانس دولت او برای رسیدن به توافق جدید افزایش یافته است.
3	به گزارش روز نو : یک مقام ارشد آمریکایی مدعی شده ایران بدون فشار اقتصاد و «تهدید باورپذیر نظامی» پای میز مذاکره نخواهد آمد.
4	«برایان هوک»، نماینده ویژه دولت «دونالد ترامپ»، رئیس‌جمهور آمریکا در امور ایران مصاحبه‌ای با نشریه فارن‌پالیسی هدف سیاست موسوم به «فشار حداکثری» را آوردن تهران پای میز مذاکره توصیف کرده و در بخش دیگری از سخنانش مدعی شد این هدف جز با فشار اقتصادی و تهدید نظامی محقق نخواهد شد.
5	هوک گفت: «رئیس‌جمهور ترامپ مایل به حضور ایران بر سر میز مذاکره برای گفت‌وگو بر سر توافقی جامع است که در آن به تمامی تهدیدهای ایران علیه صلح و امنیت پرداخته می‌شود.
6	»مقام آمریکایی در پاسخ به سئوالی مبنی بر اینکه دولت ترامپ بعد از گذشت دو سال از خروج از برجام تا چه اندازه به چشم‌انداز دستیابی به توافق هسته‌ای جدید با ایران نزدیک شده گفت: «این سئوالی است که رژیم باید به آن پاسخ دهد.
7	»او در ادامه گفت: «رئیس‌جمهور ترامپ در سراسر دوران ریاست‌جمهوری پذیرای گفت‌وگو با ایران بوده.
8	بنابراین اینکه آیا به توافق جدید نزدیک‌تر شده‌ایم سئوالی است که رژیم باید به آن پاسخ دهد آنها باید دیپلماسی ما را با دیپلماسی پاسخ دهند نه اینکه به تهدید و اخاذی و باج‌خواهی هسته‌ای که ما فریبشان را نمی‌خوریم روی بیاورند.
9	»برایان هوک در ادامه مدعی شد: «در این مورد، ما می‌دانیم که ایران بدون فشار اقتصادی، انزوای دیپلماتیک و تهدید باورپذیر به بازدارندگی نظامی در جهت دفاع ما از منافعمان، پای میز مذاکره نخواهد آمد.
10	»برایان هوک مدعی شد که دولت ترامپ از تمامی این عوامل استفاده کرده و به همین دلیل شانس دولت او برای رسیدن به توافق جدید افزایش یافته است.
11	او گفت: «همان‌طور که می‌دانیم ما تمامی این سه عامل را به میدان آورده‌ایم و این شانسمان برای رسیدن به توافقی که نیازش داریم را افزایش می‌دهد.
12	»دولت آمریکا بعد از خروج از توافق هسته‌ای برجام در اردیبهشت‌ماه سال ۱۳۹۷ به اقداماتی تحریک‌آمیز مانند قرار دادن سپاه پاسداران انقلاب اسلامی در فهرست سازمان‌های اصطلاحاً «تروریستی» و یا ترور سردار «قاسم سلیمانی»، فرمانده نیروی قدس سپاه روی آورده است.
13	با این وجود، دونالد ترامپ که وعده می‌داد با اجرای سیاست‌های سختگیرانه علیه ایران می‌تواند این کشور را برای عقد توافقی بهتر پای میز مذاکره بیاورد به دلیل ناکام ماندن برنامه‌هایش در قبال ایران علی‌رغم تشدید تنش‌ها، در آمریکا تحت فشار قرار گرفته است
