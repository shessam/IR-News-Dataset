asriran_2_data###معمای جذب پاتوسی در سپاهان/ باشگاهی با 4 بازیکن غیر آسیایی در لیگ قهرمانان؟###https://www.asriran.com/fa/news/707355/معمای-جذب-پاتوسی-در-سپاهان-باشگاهی-با-4-بازیکن-غیر-آسیایی-در-لیگ-قهرمانان###['ورزشی']###2020-01-06 10:44:00###۷۰۷۳۵۵###['پاتوسی', 'استقلال']
3@@@4
1	باشگاه سپاهان با شرایط موجود نمی‌تواند برای جذب هافبک پیشین آبی‌های تهران اقدام کند.
2	به گزارش فارس، درحالی که باشگاه سپاهان با درخواست امیر قلعه نویی به دنبال جذب آیاندا پاتوسی بازیکن اسبق استقلال است اما سپاهان جایی برای اضافه کردن بازیکن خارجی در لیست خودش ندارد چرا که گئورگی‌ولسیانی، ولادیمیرکومان و کیروش‌استنلی سه بازیکن غیر آسیایی این تیم هستند و طبق قوانین کنفدراسیون آسیا تیم‌ها نمی‌توانند بیش از سه بازیکن خارج از قاره کهن را برای مسابقات لیگ قهرمانان آسیا ثبت نام کنند.
3	در واقع هر تیم شرکت کننده در لیگ قهرمانان آسیا مجاز است از 1+3 بازیکن خارجی استفاده کند که یک بازیکن حتما باید از قاره آسیا باشد.
4	این قانون در سال‌های گذشته تغییر نکرده و در مسابقات فصل 2020 هم اجرا خواهد شد اما برای مسابقات دوره بعد مورد بررسی AFC قرار خواهد گرفت.
5	از طرفی قوانین داخلی فوتبال ایران نیز به تیم‌های لیگ برتری اجازه استفاده از بازیکنان خارجی طبق همین سهمیه را می‌دهد و تیم‌های حاضر نمی‌توانند بیش از این مقدار بازیکن خارجی را در لیست خودشان ثبت کنند.
6	با این حساب باید دید که مسئولان باشگاه سپاهان چه تصمیمی در مورد خواسته امیرقلعه‌نویی خواهند گرفت.
7	آیا امیرقلعه‌نویی بدون دقت به قوانین AFC از درخواست خودش برای جذب پاتوسی صحبت کرده یا قرار است یکی از سه بازیکن خارجی سپاهان برای جذب پاتوسی از لیست خارج شوند.
8	این در حالی است که این بازیکنان با سپاهان قرارداد دارند و برای کنار گذاشتن آن‌ها باید قراردادشان فسخ شود.
9	ولسیانی مدافع گرجستانی و کومان هافبک مجاری سپاهان شب گذشته راهی ایران شدند و مهاجم برزیلی این تیم نیز قرار است طی امرو و فردا خودش را به اصفهان برساند.
