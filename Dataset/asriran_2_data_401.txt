asriran_2_data###شهردار بروجرد در لرستان خودش دست به جارو شد###https://www.asriran.com/fa/news/703461/شهردار-بروجرد-در-لرستان-خودش-دست-به-جارو-شد###['اجتماعی ']###2019-12-14 10:44:00###۷۰۳۴۶۱###['شهردار', 'بروجرد', 'رفتگر']
10
1	شهردار بروجرد در لرستان گفت: ۳۶۰ نفر دیپلم و زیر دیپلم در شهرداری مشغول به فعالیت هستند.
2	رحیم جافری در گفت‌وگو با ایسنا اظهار کرد: شهرداری بروجرد یکی از شهرداری‌های تقریبا بحرانی کشور بوده و بیشترین بحران آن ناشی از چندین برابر نیروی مازاد است.
3	وی تصریح کرد: علی‌رغم اینکه در سنوات گذشته نیروی انسانی ناکارآمدی به شهرداری ورود پیدا کرده‌اند.
4	شهردار بروجرد خاطرنشان کرد: زمانی‌که شهرداری را تحویل گرفتم ۱۴۱۵ نیرو داشت که حدود۲۸۰ نفر از آنها کاهش پیدا کرده است.
5	جافری اضافه کرد: در حال حاضر حدود ۱۲۰۰ نفر نیروی انسانی داریم که از این تعداد ۳۶۰ نفر از آنها دیپلم و زیردیپلم هستند و آنها برای امور خدمات شهر و کارگری در قسمت‌های مختلف شهری وارد شهرداری شده‌اند.
6	وی بیان کرد: بعد از یک مدت کوتاهی بدون اینکه سطح تحصیلات آنها بالا برود یا اصول و ضوابط در قسمت‌های اداری را بیاموزند در قسمت‌های اداری مشغول شده‌اند.
7	شهردار بروجرد ادامه داد: از سویی دیگر شرکت‌های را تحت عنوان پیمانکاری فضای سبز و خدمات شهری در کنار نیروهای که وارد شهرداری شده‌اند به کار گمارده‌اند.
8	وی اظهار کرد: در واقع شهرداری برای یک کار واحد دو بار هزینه پرداخت می‌شد.
9	شهردار بروجرد ادامه داد: در جهت اصلاح ساختار مالی و اداری شهرداری ورود پیدا کردیم و نیروهای کارگری باید به محل کارگری مراجعه کنند و به کار شرکت‌های پیمانکاری که مازاد بر نیاز بودند خاتمه داده شد.
10	جافری عنوان کرد: در این راستا برای نیروهای که باید در قسمت‌های کارگری فعالیت کنند ابلاغ صادر کردیم ولی متاسفانه آنها ار احکامی که شهرداری صادر کرده تمرد و سرکشی کردند.
11	وی اظهار کرد: از طرف دیگر ما در قبال شهروندان متعهد هستیم که در زمینه رفت و روب و نظافت و تنظیف شهر و انجام کارهای خدماتی نباید بگذاریم مردم مشکلی برای آنها پیش بیایید.
12	شهردار بروجرد با بیان اینکه در حال مکانیزه کردن فضای سبز هستیم، خاطرنشان کرد: با توجه به نزولات جوی در حدی هستند که در حال حاضر فضای سبز احتیاجی به نیروی انسانی وجود نداشته باشد.
13	جافری اضافه کرد: با اداره کار استان و شهرستان صحبت و هماهنگی شده است که نیروها در قسمت‌های دیگر مانند خدمات شهری مشغول شوند.
14	وی بیان کرد: چون نیروها تمرد کردند خودم، معاونین و مدیران سازمان‌های و شهرداران مناطق امروز در جمع بعضی از کارگران شهرداری به نظافت شهر اقدام کردیم.
15	شهردار بروجرد ادامه داد: با این اقدام خواستیم اعلام کنیم که براساس ابلاغ‌های صادر شده باید به محل کارشان برگردند.
16	جافری یادآور شد: در صورتی‌که این کار را انجام ندهند براساس قانون آنها اخراج خواهند شد.
17	وی عنوان کرد: تا زمانی‌که این فرصت طلایی وجود دارد کارگران به محل کارهایشان برگردند و کار خود را شروع کنند در غیر این‌صورت برگشت آنها به شهرداری وجود ندارد.
18	شهردار بروجرد ادامه داد: نکته دوم این است که با این کار ثابت کردیم به هر قیمتی که شده مشکل شهروندان را حل خواهیم کرد و از اجرای قانون به اندازه یک میلی‌متر عدول نخواهیم کرد.
19	جافری گفت: این افراد طی روزهای شنبه و یکشنبه فرصت دارند که به محل کار خود مراجعه کنند چون غیبت غیر موجه داشته‌اند اخراج خواهند شد.
20	وی اظهار کرد: در جاهایی‌که صرفه‌جویی می‌شود در راستای مکانیزاسیون شدن هزینه می‌شود.
