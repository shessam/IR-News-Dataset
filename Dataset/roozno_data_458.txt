roozno_data###تعداد مبتلایان به کرونا در کشور به ۳۵۱۳ نفر رسید / تعداد فوتی ها ۱۰۷ نفر / بهبود ۷۳۹ نفر از مبتلایان###http://roozno.com//fa/news/416954/تعداد-مبتلایان-به-کرونا-در-کشور-به-۳۵۱۳-نفر-رسید-تعداد-فوتی-ها-۱۰۷-نفر-بهبود-۷۳۹-نفر-از-مبتلایان###[]###2020-03-05 14:43:00###۴۱۶۹۵۴###['تعداد مبتلایان به کرونا']
1
1	رییس مرکز روابط عمومی و اطلاع‌رسانی وزارت بهداشت با اعلام رسیدن کرونا به استان بوشهر از ابتلای قطعی ۳۵۱۳ نفر به کرونا در کشور خبر داد.
2	کیانوش جهانپور، در اعلام گزارش شمار مبتلایان، جانباختگان و بهبودیافتگان کرونا در کشور تا ۱۵ اسفندماه گفت:‌ برابر آخرین آمارها و یافته‌های آزمایشگاهی از ۲۴ ساعت گذشته تاکنون، ۵۹۱ مورد جدید قطعی ابتلا به کووید ۱۹ در کشور اضافه شد و در مجموع تا ظهر امروز ۳۵۱۳ نفر مبتلای قطعی به کووید ۱۹ داریم.
3	شمار جانباختگان به ۱۰۷ تن رسیدوی با بیان اینکه بوشهر به عنوان استانی که تا روز گذشته مورد کرونا در آن گزارش نشده بود، امروز با سه مورد کرونا مواجه شده است، گفت: در مجموع ‌۷۳۹ مورد نیز بهبود یافته و از بیمارستان ترخیص شده‌اند.
4	متاسفانه ۱۵ مورد فوتی هم طی ۲۴ ساعت گذشته داشتیم که شمار جانباختگان در مجموع به ۱۰۷ مورد رسید.
5	به گفته وی تاکنون از ۲۳ هزار و ۳۲۷ مورد مشکوک، نمونه اخذ شده است.
6	آمار تفکیکی مبتلایان به کووید ۱۹ در استان‌هاچهار استان، کانون شیوع کرونا در کشورجهانپور در مورد آمار تفکیکی مبتلایان به کووید ۱۹ در استان‌های کشور نیز گفت:‌ چهار استان تهران با ۱۳۵۲ نفر مبتلا، گیلان با ۳۳۳ نفر، قم با ۳۸۶ نفر و اصفهان با ۲۳۸ مورد مبتلا چهار استان کشور به عنوان کانون شیوع شناخته می‌شوند که در استان اصفهان این موارد با محوریت شهرستان کاشان به دلیل همجواری با استان قم است.
7	وی ادامه داد:‌ در استان مرکزی ۱۸۰ مورد، البرز ۱۷۳، مازندران ۱۲۱، قزوین ۱۱۱ ، خراسان رضوی ۸۹ ، سمنان ۶۰، گلستان ۳۷ ، آذریایحان شرقی ۶۵ ، اردبیل ۲۶ ، آذربایجان غربی ۱۰ ، همدان ۱۶ ، کردستان ۱۸ ، کرمانشاه ۲۲ ، ایلام ۱۱، خراسان جنوبی ۱۵ ، کردستان ۱۸، لرستان ۳۰، خوزستان ۶۳ ، فارس ۶۸ ، هرمزگان ۱۳ ، کهگیلویه و بویراحمد ۲، زنجان ۱۵، چهارمحال و بختیاری ۹، یزد هفت ، کرمان ۱۸، سیستان و بلوچستان ۱۹ مورد و خراسان شمالی نیز با سه مورد اعلام شده است.
8	جهانپور افزود:‌ آخرین استان کشور نیز که کرونا به آن نرسیده بود، بوشهر بود که از روز گذشته تا کنون سه مورد در آن شناسایی شده است.
9	وی با بیان اینکه تعداد آزمایشگاه‌ها به ۲۵ مورد رسیده است و در روزهای آینده به ۴۰ آزمایشگاه خواهد رسید، گفت: از مردم می‌خواهم که خود قرنطینگی را رعایت کنند چراکه تاثیر آن را در کاهش شیوع موثر است.
