tabnak_data###قیمت دلار و یورو امروز چهارشنبه 7 اسفند ۹۸/ جهش 800 تومانی دلار و یورو در صرافی بانک ملی###https://www.tabnak.ir/fa/news/961916/قیمت-دلار-و-یورو-امروز-چهارشنبه-7-اسفند-۹۸-جهش-800-تومانی-دلار-و-یورو-در-صرافی-بانک-ملی###['اقتصادی', 'داخلی']###2020-02-26 12:49:00###۹۶۱۹۱۶###['قیمت دلار', 'قیمت یورو', 'نرخ ارز', 'نرخ دلار']
1@@@2@@@3
1	بازار ارز در پنجمین روز هفته با تغییر سیاست گذاری از سمت بازارساز همراه شده است.
2	این تغییر فاز از سوی بازارساز به جهت کاهش فاصله نرخ دلار از صرافی های بانکی تا بازار آزاد است.
3	هرچند همچنان سایه سنگین نگرانی‌ها از اقدامات مقابله‌ای FATF بر بازار وجود دارد و معادلات قیمت گذاری ارز را نامشخص کرده است.
4	به گزارش ، در معاملات امروز چهارشنبه هفتم اسفندماه 98 بازار ارز، شاهد ادامه روند افزایشی شاخص ارزی هستیم.
5	به گونه ای که دلار آمریکا در صرافی های بانکی با جهش کم سابقه روبرو شده است و پس از مدت ها در کانال 15 هزار تومانی قیمت گذاری شده است.
6	بر این اساس، در صرافی های بانکی و مجاز سطح کشور، هر اسکناس دلار آمریکا به نرخ 15500 تومان از مردم خریداری می شود و در مقابل با رشد 800 تومانی نسبت به روز قبل، به نرخ 15600 تومان به متقاضی دریافت دلار فروخته می شود.
7	همچنین هر اسکناس یورو در این صرافی ها، به نرخ 16600 تومان از مردم خریداری می شود و به قیمت 16700 تومان به متقاضی دریافت یورو فروخته می شود که نسبت به روز سه شنبه، 800 تومان گران تر شده است.
8	علاوه بر نرخ های اعلام شده در این صرافی ها، در حال حاضر در بازار آزاد، شاهد نوسان دلار در محدوده 15650 تومان و یورو در سطح 16850 تومان هستیم.
9	همچنین درهم امارات به عنوان ارز اثرگذار بر نرخ دلار؛ در حال حاضر به قیمت 4340 تومان رسیده است.
10	بانک مرکزی نرخ ۴۷ ارز را برای امروز اعلام کرد که بر اساس آن نرخ ۱۷ ارز مانند یورو و پوند افزایش و قیمت ۱۸ واحد پولی دیگر کاهش یافت؛ نرخ دلار و ۱۱ ارز دیگر نیز ثابت ماند.
11	بر اساس اعلام بانک مرکزی هر دلار آمریکا برای امروز «چهارشنبه هفتم اسفند ماه ۹۸» بدون تغییر نسبت به روز گذشته ۴۲ هزار ریال قیمت خورد.
12	همچنین در روز جاری هر پوند انگلیس با ۲۰۶ ریال افزایش به قیمت ۵۴ هزار و ۵۴۴ ریال و هر یورو نیز با ۲۳ ریال رشد به نرخ ۴۵ هزار و ۶۴۴ ریال ارزش‌گذاری شد.
13	افزون بر این، هر فرانک سوئیس ۴۲ هزار و ۹۷۱ ریال، کرون سوئد ۴ هزار و ۳۱۸ ریال، کرون نروژ ۴ هزار و ۴۸۵ ریال، کرون دانمارک ۶ هزار و ۱۱۰ ریال، روپیه هند ۵۸۶ ریال، درهم امارات متحده عربی ۱۱ هزار و ۹۷۵ ریال، دینار کویت ۱۳۷ هزار و ۸ ریال، یکصد روپیه پاکستان ۲۷ هزار و ۲۳۵ ریال، یکصد ین ژاپن ۳۸ هزار و ۲۰۰ ریال، دلار هنگ‌ کنگ ۵ هزار و ۳۹۲ ریال، ریال عمان ۱۰۹ هزار و ۲۳۳ ریال و دلار کانادا ۳۱ هزار ۶۲۹ ریال قیمت خورد.
14	از سوی دیگر، نرخ دلار نیوزیلند ۲۶ هزار و ۵۲۵ ریال، راند آفریقای جنوبی ۲ هزار و ۷۶۹ ریال، لیر ترکیه ۶ هزار و ۸۲۹ ریال، روبل روسیه ۶۴۴ ریال، ریال قطر ۱۱ هزار و ۵۳۹ ریال، یکصد دینار عراق ۳ هزار و ۵۳۰ ریال، لیر سوریه ۸۲ ریال، دلار استرالیا ۲۷ هزار و ۶۹۴ ریال، ریال سعودی ۱۱ هزار و ۲۰۰ ریال، دینار بحرین ۱۱۱ هزار و ۷۰۳ ریال، دلار سنگاپور ۳۰ هزار و ۴۲ ریال، یکصد تاکای بنگلادش ۴۹ هزار و ۵۴۴ ریال، ده روپیه سریلانکا ۲ هزار و ۳۱۲ ریال، کیات میانمار ۳۰ ریال و یکصد روپیه نپال ۳۶ هزار و ۴۰۱ ریال تعیین شد.
15	همچنین، نرخ یکصد درام ارمنستان ۸ هزار و ۸۱۲ ریال، دینار لیبی ۲۹ هزار و ۷۴۱ ریال، یوان چین ۵ هزار و ۹۷۳ ریال، یکصد بات تایلند ۱۳۱ هزار و ۸۷۷ ریال، رینگیت مالزی ۹هزار ۹۰۶ ریال، یک هزار وون کره جنوبی ۳۴ هزار و ۵۷۳ ریال، دینار اردن ۵۹ هزار و ۲۳۹ ریال، یکصد تنگه قزاقستان ۱۱ هزار و ۱۱۶ ریال، لاری گرجستان ۱۵ هزار و ۶۶ ریال، یک هزار روپیه اندونزی ۳ هزار و ۱۵ ریال، افغانی افغانستان ۵۴۶ ریال، روبل جدید بلاروس ۱۸ هزار و ۸۴۱ ریال، منات آذربایجان ۲۴ هزار و ۷۵۸ ریال، یکصد پزوی فیلیپین ۸۲ هزار و ۳۲۶ ریال، سومونی تاجیکستان ۴ هزار و ۳۳۳ ریال، بولیوار جدید ونزوئلا ۴ هزار و ۲۰۶ ریال و منات جدید ترکمنستان ۱۲ هزار ریال ارزش‌گذاری شد.
