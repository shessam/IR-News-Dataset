asriran_2_data###درخواست آلمان برای نشست اضطراری وزرای خارجه اتحادیه اروپا###https://www.asriran.com/fa/news/707337/درخواست-آلمان-برای-نشست-اضطراری-وزرای-خارجه-اتحادیه-اروپا###['بین الملل']###2020-01-06 08:45:00###۷۰۷۳۳۷###['نشست اضطراری', 'قاسم سلیمانی']
4
1	وزیر خارجه آلمان در واکنش به شهادت سردار سلیمانی و رای پارلمان عراق مبنی بر اخراج نیروهای بیگانه، برگزاری نشست اضطراری وزرای خارجه اتحادیه اروپا را خواستار شد.
2	به گزارش مهر به نقل از رویترز، هایکو ماس وزیر خارجه آلمان به دنبال تنش‌های اخیر منطقه‌ای که محصول اقدام خصمانه آمریکا در به شهادت رساندن سردار قاسم سلیمانی است خواستار برگزاری نشست بحران از سوی وزرای خارجه اتحادیه اروپا شد.
3	وی در بیانیه‌ای مدعی شد: در مقام کشورهای اروپایی، ما در همه طرفین، کانال‌های ارتباطی مقاوم را آزمون و خطا کرده‌ایم و باید از آنها در این شرایط نهایت استفاده را ببریم.
4	ماس از «جوزف بورل» مسئول سیاست خارجی اتحادیه اروپا خواست برای این هفته نشستی را با حضور وزرای خارجه این اتحادیه در راستای اتخاذ رویکردی واحد در قبال تحولات اخیر تدارک ببیند.
5	وی همچنین از تصمیم برای صحبت با دولت بغداد پیرامون رای پارلمان عراق مبنی بر اخراج نظامیان بیگانه از خاک این کشور خبر داد.
6	ماس در این باره مدعی شد: علاقه وافر ما به ثبات و اتحاد عراق نباید قربانی شرایط فعلی شود.
7	این در حالی است که وزیر دفاع آلمان نیز در توئیتر خود از تعویق روند جایگزینی نظامیان این کشور در عراق خبر داد.
8	گفتنی است پهپادهای آمریکایی بامداد جمعه در اقدامی تجاوزکارانه نیروهای حشد شعبی را در نزدیکی فرودگاه بغداد هدف قرار دادند که در این حمله سردار حاج قاسم سلیمانی به همراه تعدادی از فرماندهان حشدشعبی به فیض شهادت نائل شدند.
