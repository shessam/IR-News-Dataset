tabnak_data###از «درگذشت رئیس اتاق تجارت» تا «نقش مرزهای غربی در گرانی گوشت»###https://www.tabnak.ir/fa/news/958958/از-درگذشت-رئیس-اتاق-تجارت-تا-نقش-مرزهای-غربی-در-گرانی-گوشت###['اقتصادی', 'داخلی']###2020-02-15 07:00:00###۹۵۸۹۵۸###['اقتصاد در گذر زمان', 'تاریخ اقتصاد', 'اقتصاد ایران', 'گوشت قرمز', 'بورس', 'نرخ سود بانکی']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و ششمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	26 بهمن 1311، حاج حسین‌آقا امین ‌الضرب، نماینده مجلس و رییس اتاق تجارت در سن ۶۲ سالگی بر اثر سکته قلبی درگذشت.
4	وی در دوره اول مجلس نایب‌ رییس بود.
5	26 بهمن 1332، دکتر شاخت، کارشناس معروف اقتصادی آلمان به تهران آمد.
6	26 بهمن 1337، دکتر اقبال، نخست ‌وزیر در جلسه علنی مجلس لایحه ‌ای به قید سه فوریت تقدیم مجلس کرد.
7	به موجب این لایحه کلیه اختیارات مدیرعامل سازمان برنامه به نخست ‌وزیر انتقال می ‌یافت.
8	این لایحه در همان جلسه تصویب شد.
9	ابوالحسن ابتهاج، مدیرعامل سازمان برنامه نیز هنگامی که از طرح و تصویب چنین لایحه ‌ای آگاهی یافت، سازمان برنامه را ترک کرد.
10	26 بهمن 1351، قیمت رسمی دلار اعلام شد.
11	ارزش دلار به ۶۵/۷ ریال و کلیه ارزها نیز در بانک مرکزی و سایر بانک ‌ها کاهش یافتند.
12	26 بهمن 1353، در انتخابات اتاق بازرگانی و صنایع و معادن ایران دکتر طاهر ضیایی که سناتور نیز بود به ریاست کل انتخاب شد و مهندس عنایت بهبهانی هم به ریاست اتاق تهران برگزیده شد.
13	26 بهمن 1390، سفیران 6 کشور اروپایی ایتالیا، اسپانیا، فرانسه، یونان، پرتغال و هلند به وزارت خارجه احضار شدند تا به آنها تاکید شود ایران در فروش نفت به این کشورها تجدید نظر خواهد کرد.
14	26 بهمن 1392، با اتخاذ یک تصمیم ضرب‌الاجلی، حقوقی‌های بازار سرمایه در چهار ساعت کاری معاملات روزانه از فروش‌های کلان منع شده‌اند و تنها نیم ساعت پایانی معاملات اجازه فروش یافته‌اند.
15	26 بهمن 1394، شبکه بانکی بار دیگر در قالب یک تصمیم گروهی توافق کردند که سقف نرخ سود سپرده‌های یک‌ساله را از ابتدای اسفند ۲ واحد درصد کاهش دهند.
16	بر این اساس نرخ سود سپرده سالانه از ۲۰ به ۱۸ درصد کاهش یافت.
17	26 بهمن 1395، رئیس انجمن واردکنندگان فرآورده‌های خام دامی گفت: مرزهای غربی کشور، عطش زائد الوصفی نسبت به دام زنده ایرانی دارند و این موضوع سبب می‌شود که دام ایرانی به‌صورت غیررسمی از مرزهای غربی خارج شود.
18	فرهاد آگاهی این موضوع را یک عامل گرانی گوشت دانست.
19	منابع: موسسه مطالعات و پژوهش های سیاسی و روزنامه دنیای اقتصاد
