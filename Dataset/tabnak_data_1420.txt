tabnak_data###الزامات فاصله‌گذاری اجتماعی در دانشگاه‌ها###https://www.tabnak.ir/fa/news/980211/الزامات-فاصله‌گذاری-اجتماعی-در-دانشگاه‌ها###['اجتماعی', 'دانشگاه']###2020-05-23 15:17:00###۹۸۰۲۱۱###['الزامات', 'فاصله گذاری اجتماعی', 'دانشگاه', 'ویروس کرونا']
1
1	راهنمای گام دوم مبارزه با کووید ۱۹ (کرونا ویروس) فاصله گذاری اجتماعی و الزامات سلامت محیط و کار در دانشگاه‌ها و مراکز آموزشی و تحقیقاتی منتشر شد.
2	به گزارش تابناک، معاونت بهداشتی وزارت بهداشت راهنمای گام دوم مبارزه با کووید ۱۹ (کرونا ویروس) فاصله گذاری اجتماعی و الزامات سلامت محیط و کار در دانشگاه‌ها و مراکز آموزشی و تحقیقاتی را منتشر کرد.
3	این راهنما برای دانشگاه‌ها، دانشکده‌ها و آموزشگاه‌های علمی و تحقیقاتی اعلام شده است.
4	از آنجایی که شناسایی راه‌های انتقال عامل ایجاد کننده بیماری نقش مهمی در کنترل آن دارد.
5	راه‌های انتقال این ویروس هنوز به طور دقیق مشخص نشده است ولی به عنوان یک اصل کلی ویروس‌های تنفسی به طور عمده از طریق ریز قطرات یا از طریق سرفه یا عطسه و یا لمس اشیا آلوده منتقل می‌شوند.
6	براساس دانسته‌های کنونی این بیماری از یک طیف ملایم تا شدید با علائمی همچون تب، سرفه، تنگی نفس می‌تواند بروز کند و در موارد شدیدتر ممکن است منجر به ذات الریه، نارسایی کلیه و مرگ شود.
7	درصد مرگ ناشی از این بیماری هنوز به طور دقیق مشخص نشده است.
8	با توجه به آخرین اطلاعات، انتقال ویروس کرونا از انسان به انسان از طریق سرفه، عطسه، تخلیه ترشحات بینی و دهان در محیط است.
9	این ویروس می‌تواند در فاصله ۱ تا ۲ متری از طریق سرفه یا عطسه منتقل شود.
10	راه دیگر انتقال، تماس دست‌ها با محیط و سطوح آلوده به ویروس مانند تجهیزات، دستگیره درب‌ها، میز و صندلی، شیرآلات، نرده پله‌ها، پریز و کلیدهای برق و کلیه و سایلی است که به طور عمومی و مشترک استفاده می‌شود شامل اسکناس، اسناد و مدارک دست به دست شده و نظایر آن.
11	بنابراین حائز اهمیت است پس از تماس با هر فرد یا اشیا مشکوک دست با آب و صابون شستشو شود.
12	لازم است کلیه افراد شامل اساتید، دانشجویان و پرسنل در سامانه خود اظهاری وزارت بهداشت به نشانی salamat.
13	gov.
14	ir ثبت نام کرده و در صورتی که علائم بیماری را نداشتند، فرم مربوطه را پرینت کرده و پس از امضا فرم را به مدیر آموزش و یا مسئول دانشکده مربوطه تحویل دهند.
15	انجام کلیه فعالیت‌های ورزشی و جانبی تا اطلاع ثانوی در دانشگاه ممنوع است.
16	حتی الامکان مواجهه چهره به چهره افراد کاهش یابد و سعی شود از تلفن، شبکه‌های اجتماعی و ویدئو کنفرانس برای برگزاری جلسات حتی برای کارکنانی که در داخل یک ساختمان هستند، استفاده شود.
17	در صورتی که مواجهه چهره به چهره ناگزیر باشد، بایستی فاصله یک تا دو متر (حداقل یک متر) و حداقل زمان ممکن رعایت شود.
18	استفاده از سیستم تهویه و یا باز گذاشتن پنجره‌ها ضروری است.
19	از تماس افراد با یکدیگر مانند دست دادن، روبوسی اجتناب شود.
20	از مأموریت‌ها خارج شهر و مسافرت‌های غیر ضروری اجتناب شود.
21	از تجمع افراد در محوطه، لابی، آبدارخانه، اتاق کپی، اتاق رایانه اجتناب شود.
22	در صورت استفاده از سرویس ایاب و ذهاب، رعایت فاصله ۱۲ متری (حداقل یک متر) در موقع نشستن در سرویس ضروری است (حداکثر ۳ نفر در یک خودرو سواری متشکل از راننده و دو نفر مسافر در صندلی عقب.
23	)ضروری است فاصله بین میز و صندلی‌های کلاس‌های درس ۱۲ متر (حداقل یک متر) باشد.
24	ضروری است کلیه کلاس‌های فوق برنامه تعلیق شود (پخش فیلم، تئاتر، مسابقات ورزشی)ضروری است حداکثر زمان حضور در هر کلاس درس به یک ساعت کاهش یابد.
25	ضروری است کلیه جلسات غیر ضروری حذف شده و یا به صورت آنلاین برگزار شود.
26	سایر جلسات نظیر جلسات دفاع از پایان نامه نیز آنلاین و یا با حضور حداقل افراد و با رعایت کامل پروتکل‌ها و مسائل بهداشتی برگزار شوند.
27	به منظور جلوگیری از تجمع در سلف سرویس، ضروری است مدت زمان سرو نهار به دو برابر افزایش یابد.
28	همچنین سرو غذا در محل سلف سرویس با رعایت فاصله ۱۲ متر (حداقل یک متر) انجام شود.
29	لازم است فاصله افراد در هنگام دریافت غذا، ۱۲ متر (حداقل یک متر) باشد.
30	در صورتیکه رعایت شرایط فوق الذکر به هر دلیلی مقدور نیست از سایر روش‌های آموزش همچون برگزاری کلاس‌ها به روش مجازی استفاده شود.
31	در صورت امکان دوره‌های کارآموزی و کارورزی و دستیاری به محل زندگی دانشجو منتقل شود تا بار خوابگاهی کاهش یابد.
32	از ورود کارکنان خدمات فنی و تأسیساتی مبتلا به کووید ۱۹ و یا افراد دارای علائم تب، سرفه و تنگی نفس و سرماخوردگی و نیز افراد مشکوک (در تماس نزدیک با فرد مبتلا) به محل کار ممانعت شود.
