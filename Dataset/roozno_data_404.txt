roozno_data###اتحادیه اروپا خواستار پایان یافتن درگیری‌ها در ادلب سوریه شد###http://roozno.com//fa/news/415706/اتحادیه-اروپا-خواستار-پایان-یافتن-درگیری‌ها-در-ادلب-سوریه-شد###[]###2020-02-27 13:27:00###۴۱۵۷۰۶###['اتحادیه اروپا', 'سوریه']
1
1	چهارده وزیر اتحادیه اروپا روز چهارشنبه خواستار برقراری آتش بس در استان ادلب سوریه شدند، جایی که صدها هزار نفر تا کنون به علت درگیری آواره شده‌اند.
2	به گزارش روز نو ، "ژان ایو لودریان" وزیر امور خارجه فرانسه و هایکو ماس همتای آلمانی وی و وزرای امور خارجه ۱۲ کشور دیگر اتحادیه اروپا ادعا کردند که آنچه مسکو به عنوان مبارزه با تروریسم انجام می‌دهد، نقض گسترده قوانین بین‌المللی بشردوستانه را توجیه نمی‌کند.
3	در بیانیه‌ای که در روزنامه لوموند فرانسه منتشر شد، وزرای اتحادیه اروپا از دولت سوریه و مسکو خواستند بلافاصله به خصومت‌ها پایان دهند و با ترکیه برای دستیابی به کاهش تنش‌ها مذاکره کنند.
4	وزرای ۱۴ کشور اتحادیه اروپا تاکید داشتند که آن‌ها نسبت به حضور گروه‌های تندرو در ادلب کاملاً آگاه هستند اما گفتند که این توجیه حمله هوایی مداوم و رها کردن بمب‌های بشکه‌ای را توجیه نمی‌کند.
5	امانوئل مکرون رییس جمهور فرانسه و آنگلا مرکل صدراعظم آلمان خواستار برگزاری نشستی با اردوغان و ولادیمیر پوتین رییس جمهور روسیه شدند تا به دنبال پایان دادن به این بحران باشند.
6	اردوغان روز شنبه از نشست چهار جانبه در ۵ مارس (۱۵ اسفند) خبر داد اما بعداً گفت که "توافق کامل" در مورد این نشست وجود ندارد.
7	استان ادلب در شمال غرب سوریه در هفته‌های اخیر شاهد درگیری‌های شدید بین نیروهای این کشور با تروریست‌های مورد حمایت برخی کشورهای خارجی به ویژه ترکیه برای آزادسازی آخرین پایگاه اصلی تروریست‌ها در سوریه است.
8	ادامه پیشروی‌های ارتش سوریه برای محاصره تروریست‌ها در آخرین پایگاه‌های خود در مناطق شمال غرب این کشور در استان‌های ادلب و حلب، تنش جدیدی را میان آنکارا و دمشق ایجاد کرده و ‌تنش‌های نظامی میان دو طرف را رقم زده است.
9	استان ادلب ۱۱ درصد از خاک سوریه را تشکیل می‌دهد و نیروهای سوری در ماه‌های اخیر بخش‌های زیادی از آن را آزاد کرده‌اند.
