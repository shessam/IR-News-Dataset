asriran_1_data###واکنش آیت الله جنتی به تحریم شدنش: آمریکا خر است###https://www.asriran.com/fa/news/714812/واکنش-آیت-الله-جنتی-به-تحریم-شدنش-آمریکا-خر-است###['سیاسی']###2020-02-21 11:45:00###۷۱۴۸۱۲###['جنتی', 'انتخابات', 'شورای نگهبان']
13
1	دبیر شورای نگهبان با حضور در ستاد مرکزی نظارت بر انتخابات در جمع خبرنگاران درباره تحریم خود و 4 عضو شورای نگهبان توسط آمریکا پاسخی کنایه آمیز و طنزآلود داد.
2	به گزارش به نقل از فارس، آیت الله احمد جنتی دبیر شورای نگهبان با حضور در ستاد مرکزی نظارت بر انتخابات یازدهمین دوره مجلس شورای اسلامی مستقر در شورای نگهبان در جمع خبرنگاران اظهار داشت: آنچه برای ما یک ضرورت دارد و وظیفه شرعی، عقلی و ملی است مشارکت در امر انتخابات است.
3	وی افزود هر چه مشارکت بیشتر باشد به نفع اسلام، مردم، مملکت و به ضرر دشمن است؛ اگر جایی کمتر باشد قضیه عکس می‌شود لذا ما باید بدانیم داریم چه کار می‌کنیم.
4	دبیر شورای نگهبان ادامه داد: هر چه آرا بیشتر باشد، قدرت ما را نشان می‌دهد و دشمن و غیر دشمن روی این حساب می‌کنند و معلوم می‌شود مردم وفادارند و پای نظام و انقلاب خود ایستاده اند این نظام را قبول دارند.
5	وی تصریح کرد: هر رأیی که داده میشود مشت محکمی بر دهان ترامپ است لذا باید این را در نظر داشته باشیم.
6	جنتی بیان کرد: این دستور اسلام است که هرکجا دشمن ناراحت می‌شود همان کار را انجام دهید هر کجا دیدید دشمن خوشحال می‌شود ان کار را انجام ندهید این یک معیار عقلی برای ما است.
7	من سوال می‌کنم آیا دشمن مایل است که ما بیشتر رای دهیم یا کمتر؟ معلوم است که نظر دشمن این است مردم کمتر بیایند تا سوءاستفاده و بهره برداری کند که مردم نسبت به مملکت و نظامشان علاقه ای ندارند پس اینجاست که باید وظیفه خود را بشناسیم.
8	وی در همین راستا گفت: این فقط مسئله اسلامی نیست بلکه به نفع مملکت و نظام و مردم است، حتی غیر مسلمان، یهودی، زرتشتی و لامذهب و بی دین هم نفع مملکتش به جیب همه رفته و دودش به چشم همه می‌رود، بنابراین همه باید یکصدا و یکدست باشند برای اینکه بتوانند این نظام را با رایشان تقویت کنند.
9	وی افزود: امیدوارم خدا عقلی دهد که خودمان را تشخیص دهیم احساسات غلط و به نفع دشمن کار نکنیم و آب به آسیاب دشمن نریزیم.
10	جنتی در پاسخ به سوالی درباره تحریم گفت: بله ما را تحریم کردند من دارم به این فکر می‌کنم اینهما پولهایی که در صندوقهای آمریکا میریزیم را چکار کنیم!
11	اینهمه در بانکهای امریکا پول ریختیم حالا نمیشود آنها را برداشت کنیم.
12	بعد هم نمی‌توانیم آنجا به جشن کریسمس برویم و شرکت کنیم!
13	واقعا خریت ارثی نیست این آقا باید یک آرم خریت در پیشانیش بزنند تا هر کس می آید ببیند که این خر است!
14	من نمیفهمم چه فکری می‌کند؟ آخر ما چه ضرری از این تحریم می‌کنیم؟وی ادامه داد: تحریم می‌کنند که اگر مسافرت می‌خواهند بروند محدود می‌شوند، آنهایی که می‌خواهند بروند و فکری به‌حال خود کنند ولی وقتی چند نفر از شورای نگهبان که حقوقدان هستند را تحریم می‌کنند اختلال فکری دارند.
15	این واکنش دبیر شورای نگهبان با خنده خبرنگاران مواجه شد.
16	بیشتر بخوانید
