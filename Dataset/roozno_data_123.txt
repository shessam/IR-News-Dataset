roozno_data###وزیر دفاع اسرائیل: با آمریکا برای مقابله با ایران تقسیم کار کرده‌ایم###http://roozno.com//fa/news/413118/وزیر-دفاع-اسرائیل-با-آمریکا-برای-مقابله-با-ایران-تقسیم-کار-کرده‌ایم###[]###2020-02-12 10:46:00###۴۱۳۱۱۸###['اسرائیل', 'ایران']
1@@@2
1	من با مارک اسپر وزیر دفاع آمریکا دیدار کردم و نحوه همکاری مشترک را به طور دقیق با یکدیگر هماهنگ کردیم؛ آن‌ها عراق را به عهده می گیرند و ما سوریه را.
2	نفتالی بنت، وزیر دفاع اسرائیل، روز یکشنبه ۹ فوریه (۲۰ بهمن) گفت که این رژیم و ایالات متحده به توافق رسیده‌اند که در رویارویی با ایران در خاورمیانه با هم تقسیم کار کنند؛ اسرائیل با جمهوری اسلامی در سوریه بجنگد و ایالات متحده مقابله با آن را در عراق بر عهده بگیرد.
3	به گزارش روز نو ، بنت که از سفری کاری به واشنگتن بازمی‌گشت به خبرنگاران اظهار داشت: «من با مارک اسپر وزیر دفاع آمریکا دیدار کردم و نحوه همکاری مشترک را به طور دقیق با یکدیگر هماهنگ کردیم؛ آن‌ها عراق را به عهده می گیرند و ما سوریه را.
4	»وزیر دفاع اسرائیل اضافه کرد دو کشور توافق کرده اند که از نزدیک با یکدیگر کار کنند تا مانع از به ادعای وی تلاش‌های ایران برای ایجاد کریدوری به منظور انتقال افراد و تجهیزات از طریق عراق‌سوریه‌لبنان و دریای مدیترانه شوند.
5	بنت همچنین در جریان کنفرانس مطبوعاتی خود حمله هفته پیش اسرائیل به مواضع منتسب به ایران در سوریه را تایید کرد و گفت: «ما به طور قابل توجهی حملاتی بسیاری قدرتمند را افزایش داده‌ایم علیه ایران، علیه حضور ایران، علیه پایگاه‌های ایران، علیه موشک‌های زمین به هوای ایران، علیه جنگجویان ایران و علیه شبه نظامیان ایران در سوریه… آن سرزمین نامش سوریه است و ما آنجا اشراف اطلاعاتی و اشراف هوایی داریم.
6	»نفتالی بنت که همزمان ریاست جریان راست افراطی موسوم به حزب «راست جدید» را برعهده دارد اضافه کرد راهبرد بهتر برای اسرائیل هدف گرفتن پایگاه‌های ایران در سوریه است تا کاروان های تسلیحاتی آن، چرا که «به ازای هر کاروان که شما هدف قرار می‌دهید ۵ کاروان دیگر سالم از دست می‌روند و به این ترتیب به شکلی آهسته انباری از راکت‌ فراهم می‌آید که ما را تهدید کند.
7	»
