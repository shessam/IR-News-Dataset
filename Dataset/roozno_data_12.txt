roozno_data###آمریکا به ترکیه پیشنهاد کمک داد/ اردوغان در فکر استقرار سامانه‌های موشکی در مرزهای با سوریه###http://roozno.com//fa/news/412211/آمریکا-به-ترکیه-پیشنهاد-کمک-داد-اردوغان-در-فکر-استقرار-سامانه‌های-موشکی-در-مرزهای-با-سوریه###[]###2020-02-06 12:27:00###۴۱۲۲۱۱###['آمریکا', 'ترکیه']
1
1	در حالی که نماینده آمریکا در امور سوریه به ترکیه در تقابل با نظام سوریه پیشنهاد کمک داده رجب طیب اردوغان اعلام کرده قصد دارد سامانه موشکی در مرزهای سوریه و ترکیه مستقر کند.
2	به گزارش روز نو ، رجب طیب اردوغان،‌ رئیس‌جمهوری ترکیه در سخنرانی خود گفت،‌ در سایه تنش بین ترکیه و نظام سوریه در پی کشته شدن سربازان ترکیه در ادلب کشورش سامانه‌های دفاع موشکی "حصار آ" که ساخت داخل است را فورا در مرزهای سوریه مستقر خواهد کرد و این اقدام به تصور او در ممانعت از اقدامات سوریه در آنجا بسیار مفید خواهد بود.
3	سامانه‌های حصار آ، سامانه‌های دفاع هوایی با موشک‌های زمین به هوا با برد کوتاه و ساخت ترکیه هستند که از سال ۲۰۰۷ در دست تولید است.
4	اردوغان پیشتر نیز به ارتش سوریه تا پایان فوریه مهلت داده بود تا از اطراف مراکز بازرسی ترکیه در ادلب عقب‌نشینی کند در غیر این صورت با عملیات نظامی در آنجا روبه‌رو خو اهد شد.
5	آمریکا نیز از این تنش سوء استفاده کرده و از زبان جیمز جفری،‌ نماینده آمریکا در امور سوریه به ترکیه پیشنهاد کمک داده است.
6	جفری از طرف دیگر تهدید کرده آمریکا در تلاش برای ممانعت نظام سوریه و هم‌پیمانش روسیه از ادامه حملات در ادلب و متوقف کردن این عملیات، تحریم‌هایی را علیه سوریه در نظر می‌گیرد.
7	جفری گفت: بسیار بسیار نگران درگیری‌های "بسیار خطرناک" در استان ادلب در شمال غرب سوریه هستم.
8	او به خبرنگاران بدون مشخص کردن طرف‌های مورد هدف تحریم‌های جدید آمریکا تاکید کرد: ما اعمال تحریم‌های جدید را بررسی می‌کنیم.
9	این مقام آمریکایی خاطرنشان کرد: این تحریم‌ها احتمالا در سوریه خواهد بود.
10	به گفته جفری، دونالد ترامپ،‌ رئیس‌جمهوری آمریکا براساس فرمان ریاستی سال گذشته میلادی قدرت اعمال تحریم‌ علیه افرادی که از روند سیاسی سوریه به خصوص آتش‌بس حمایت نمی‌کنند را دارد.
11	این مقام آمریکا افزود: از این رو ما آنچه می‌توانیم در این زمینه انجام دهیم را بررسی می‌کنیم و از ترکیه‌ای‌ها می‌پرسیم چطور می‌توانیم کمک‌شان کنیم.
