roozno_data###پایان اختتامیه فجر میانِ اشک و سانسور و قهر/سیمرغ‌های فجر به چه کسانی رسید؟###http://roozno.com//fa/news/413077/پایان-اختتامیه-فجر-میانِ-اشک-و-سانسور-و-قهرسیمرغ‌های-فجر-به-چه-کسانی-رسید###[]###2020-02-12 09:26:00###۴۱۳۰۷۷###['سیمرغ\u200cهای فجر', 'پایان اختتامیه فجر']
1
1	آیین اختتامیه سی و هشتمین جشنواره فیلم فجر شامگاه سه‌شنبه ۲۲ بهمن‌ماه با حضور سیدعباس صالحی وزیر فرهنگ و ارشاد اسلامی، حسین انتظامی رئیس سازمان سینمایی، سینماگران و سینمادوستان در برج میلاد تهران برگزار شد.
2	ابراهیم داروغه‌زاده دبیر سی‌وهشتمین جشنوار هفیلم فجر، علیرضا تابش مدیرعامل بنیاد سینمایی فارابی، سیدصادق موسوی مدیرعامل انجمن سینمای جوانان و محمدمهدی طباطبایی‌نژاد معاون ارزشیابی و نظارت سازمان سینمایی از مدیران سینمایی حاضر در این مراسم بودند.
3	پیروز حناچی شهردار تهران و از حامیان برگزاری سی‌وهشتمین جشنواره فیلم فجر هم در ردیف مدیران حاضر در آیین اختتامیه حضور داشت.
4	این مراسم رأس ساعت ۱۸:۴۰ با پخش سرود ملی جمهوری اسلامی ایران و تلاوت آیاتی چند از کلام الله مجید در سالن همایش‌های برج میلاد آغاز شد.
5	نظم مراسم در دقایق ابتدایی و به‌دلیل ازدهام مهمانان در بخش ورودی‌های سالن همایش‌های برج میلاد، برای دقایقی برهم خورد.
6	پخش ویدئو کلیپی در گرامیداشت دهه فجر و سالگرد انقلاب اسلامی ایران، اولین بخش مراسم اختتامیه بود.
7	بازهم سینما بهانه دورهمی ما شدپس از پخش کلیپ محمدرضا شهیدی‌فرد به‌عنوان مجری مراسم پشت تریبون قرار گرفت و ضمن خیر مقدم به مهمانان گفت: بازهم به بهانه سینما دورهم جمع شدیم آن هم در چهل و یکمین پیروزی انقلاب اسلامی ایران.
8	سال پر فراز و نشیبی را پشت سر گذاشتیم.
9	بلایای طبیعی اتفاق افتاد.
10	امروز سالگرد چهلمین روز شهادت سردار رشید اسلام حاج قاسم سلیمانی است که خونش باردیگر ما را گردهم جمع کرد.
11	هواپیمای اکراینی سقوط کرد و هموطنان ما فوت شدند.
12	روزها و شب ‌هایی هم داشتیم که برخی معترض، منتقد و غیره.
13	بودند.
14	در جشنواره هم به جز یکی دو نفر که تصمیم گرفتند در جشنواره نباشند و ما به تصمیم آن‌ها احترام می‌گذاریم باقی سینماگران ترجیح دادند با مردم همراه شدند.
15	در «خروج» حاتمی کیای عزیز اعتراض مردم را نشان داد، در روز صفر اقتدار ملی به تصویر درآمد، مجید مجیدی با فیلمش تذکر داد که به‌واسطه گنج‌های تقلبی از خودمان غافل نشویم.
16	وی افزود: هر کدام از فیلم‌ها بخشی از رنج، اعتراض و غیره.
17	مردم نشان داده شد و صدای آن‌ها به گوش مسئولان رسید.
18	یک بار دیگر هم کنار هم هستیم و امیدوارم شب خوبی باشد و جوایز را بپسندیم.
19	هرچند که اختلاف نظر بدیهی و قطعی است.
20	امیدواریم حرف‌های امیدبخش هم از برندگان بشنویم.
21	در ادامه مراحل برگزاری سی‌وهشتمین جشنواره فیلم فجر در قالب پخش یک کلیپ مرور شد.
22	در جشنواره با هم بودن را تمرین می‌کنیمدر ادامه ابراهیم داروغه‌زاده دبیر این رویداد پشت تریبون قرار گرفت و گفت: به شما حضار گرامی و سینماگران عزیز خوشآمد می‌گویم و به همه همکاران عزیزم و هنرمندانی که به احترام مردم هنردوست تلاش کردند روزها و شب های دلنشین برای مردم فراهم آورند، خداقوت می‌گویم.
23	وی افزود: یاد و نام قهرمانان دلاور و شهدای دفاع مقدس به ویژه حاج قاسم سلیمانی که جشنواره سی‌وهشتم با نام او عطرآگین شده است را گرامی می‌داریم و برای خانواده‌های داغدار حوادث اخیر صبر آرزو می‌کنم جشنواره از مهمترین آیین‌هایی است که هر ساله ما را کنار هم جمع می‌کند تا با هم بودن را تمرین کنیم.
24	دبیر جشنواره فجر تأکید کرد: فیلمسازان با جریان‌های فکری مختلف به فعالیت در قاب سینما می پردازند گفتگو شنیدن و خواندن و دیدن آغازی برای با هم بودن بیشتر و فهم جهان پیرامون و درک موقعیت‌های به ظاهر متفاوت است اگر این اتفاق بیفتد توسعه آغاز می‌شود.
25	جشنواره مانند هر عیدانه این امکان را ایجاد می‌کند تا همه دور هم جمع بشوند تا هم را بهتر درک کنند.
26	هم‌نشینی اهالی سینما باعث خیزش مردمی می‌شود، مردمی که در این آیین ملی سهیم می‌شوند جامعه ما به این آیین‌ها احتیاج دارد تا به آینده امیدوار شویم.
27	با سینما و جشنواره می‌توانیم در کنار هم بودن را تمرین کنیم و به سوی آینده بهتر حرکت کنیم برگزاری سی و هشتمین جشنواره فیلم فجر را در چهل و یکمین پیروزی انقلاب اسلامی ایران تبریک می‌گویم و از همه سینماگرانی که به این آیین رونق بخشیدند تشکر می‌کنم به امید پیشرفت ایران عزیز و بزرگ.
28	برگزیدگان مسابقه تبلیغات سینمای ایراندر ادامه برگزیدگان مسابقه تبلیغات سینمای ایران پس از معرفی هیأت داوران و با حضور داوران بر روی سن معرفی شدند.
29	در این بخش سیمرغ بهترین عکس به مریم تخت کشیان برای فیلم سینمایی «غلامرضا تختی» رسید.
30	سیمرغ بهترین پوستر هم به محمد تقی‌پور برای طراحی پوستر فیلم سینمایی «۲۳ نفر» اهدا شد.
31	امید میرزای سازنده آنونس فیلم سینمایی «شاهکش» هم سیمرغ بلورین بهترین آنونس جشنواره را از آن خود کرد.
32	در ادامه مهدی جعفری، مصطفی رزاق‌کریمی، هادی مقدم‌دوست، روح‌الله حجازی و فرشته طائرپور به‌عنوان داوران بخش فیلم‌های کوتاه، مستند و نگاه نو روی صحنه حاضر شدند تا برگزیدگان این سه بخش را معرفی کنند.
33	فیلم‌ها را داوری کردیم نه فیلمسازان رافرشته طائرپور از اعضای هیات داوران این بخش گفت: به همه سلام می‌کنم.
34	به آن‌هایی که نیامدند هم سلام می‌کنم.
35	چون می‌دانم دل‌شان برای این کشور و این سینما می‌تپد.
36	می‌خواهم به حال خودمان به خاطر این وقایع اشاره کنم.
37	ایستادن ما در اینجا و بودن شما و فیلم ساختن در این روزها از سر بی اعتنایی به وقایع و سینمای ایران نیست بلکه از سر اعتنا به سینما و جوانان است.
38	یاد گرفتیم اگر دل خونین داریم با لب خندان به جمع سینمایی‌ها بیاییم.
39	‌وی در ادامه به سخنرانی واکین فینیکس بازیگر نقش «ژوکر» در مراسم اسکار امسال اشاره کرد و به بازخوانی متن سخنرانی این بازیگر پرداخت: همه ما یک عشق مشترک داریم عشق به سینما این نوع بیان عشق به من زندگی شگفت‌انگیز داده که نمی‌دانم بدون آن چه می‌کنم.
40	این فرصتی است برای آنکه صدای کسانی باشیم که صدایی ندارند.
41	خیلی از ما نگاهمان به دنیا نیت محور است وقتی از عشق و شفقت استفاده کنیم می‌توانیم از هم حمایت کنیم.
42	ای کاش هنرمندان ما هم نگاه کلان و خیرخواهانه داشته باشند که البته خیلی از آنها دارند.
43	این عضو هیأت داوران بخش فیلم‌های کوتاه، مستند و نگاه نو در ادامه افزود: از نظر ما هر ده فیلم بهترین هستند توقع داریم مسئولان سینمایی آیین نامه‌ها را وحی منزل ندادند و به فیلم‌های کوتاه و فیلم اولی توجه کنند.
44	ما امکان معرفی کاندیداهای کمتر از این را نداشتیم.
45	ما فیلم ها را مورد بررسی قرار دادیم نه سازندگان و نه حاشیه ها را.
46	وجدان داوری همین را حکم می کرد.
47	بهترین فیلم کوتاه؛ دابر«امتحان» ساخته سونیا حداد، «دابُر» ساخته سعید نجاتی و «کوچه» به کارگردانی محمدرضا مصباح نامزدهای بخش بهترین فیلم کوتاه جشنواره سی‌وهشتم بودند که از میان آن‌ها سیمرغ بلورین بهترین فیلم کوتاه به «دابر» به کارگردانی سعید نجاتی اهدا شد.
48	نجاتی حین دریافت جایزه خود گفت: ما فیلم‌کوتاهی‌ها در جشنواره نشست خبری نداشتیم، پس حرف هایم را اینجا می‌گویم.
49	‌ فکر نمی‌کردم موضوع فیلم من دیده شود این جایزه را متعلق به همه بچه‌های کوتاه می‌دانم.
50	به نظرم حقشان باشد که نشست خبری هم داشته باشند.
51	از عوامل فیلمم تشکر می‌کنم و به طور ویژه از علی مردانه که وقتی به تهران آمد، من را حمایت کرد، تشکر می‌کنم.
52	وی در ادامه جایزه خود را به انجمن جوانان ایران تقدیم کرد و خواست تا سیدصادق موسوی مدیرعامل انجمن سینمای جوانان ایران روی سن بیاید و این جایزه را از وی دریافت کند.
53	بهترین مستند؛ جایی برای فرشته‌ها نیستدر ادامه مستند «جایی برای فرشته‌ها نیست» به کارگردانی سام کلانتری و تهیه‌کنندگی محمد شکیبانیا و محسن شاه‌محمد میراب سیمرغ بلورین بهترین مستند جشنواره سی‌وهشتم را از آن خود کرد.
54	مستندهای «بانو» ساخته محمد حبیبی منصور، «پروژه ازدواج» به کارگردانی حسام اسلامی و عطیه عطارزاده و «زمستان است» ساخته مهرداد زاهدیان دیگر نامزدهای این بخش بودند.
55	سام کلانتری حین دریافت جایزه خود گفت: در دوره یازدهم جشنواره فیلم فجر شغلم این بود که به کاندیداها زنک بزنم و بگویم شما کاندیدا هستید.
56	خیلی امید داشتم که آیا یک روز این اتفاق برای من هم می‌افتد که کاندیدای سیمرغ شوم.
57	یکی از دوستان به من گفت باید تلاش کنی.
58	من می‌توانستم تلاش نکنم و حسرت بخورم اما انتخاب کردم که تلاش کنم؛ ما هنرمندان وظیفه داریم امید را به جامعه تزریق کنیم.
59	محمد شکیبانیا تهیه‌کننده این مستند هم اظهار کرد: سام به من گفته حرف‌های امیدوارکننده بزنم، ولی من را ببخشید.
60	باید بگویم پرسش‌های زیادی بی‌پاسخ مانده‌اند و دست از سرمان برنمی‌دارند.
61	خیلی از دوستانی که امروز آمدند و یا نیامدند، به خاطر همدردی با سوگواران اتفاقات سه ماه گذشته بوده است؛ به قول دوستی این غیرعادی‌ترین سوگواری جهان است.
62	اما امیدوارم روزی به پاسخ‌های این پرسش ها برسیم.
63	بهترین فیلم اول؛ روز صفردر ادامه فیلم سینمایی «روز صفر» به تهیه‌کنندگی و کارگردانی سعید ملکان به‌عنوان بهترین فیلم اول جشنواره معرفی و اولین سیمرغ بلورین به این فیلم اهدا شد که به دلیل غیبت ملکان در مراسم اهدای جایزه به بخش‌های بعدی مراسم موکول شد.
64	طائرپور از داوران حاضر بر روی سن در واکنش به تأخیر سعید ملکان برای حضور در مراسم به شوخی گفت: هر وقت ایشان رسیدند و برای تأخیرشان عذرخواهی کردند این سیمرغ را به او اهدا می کنیم!بی‌صدا حلزون (کارگردان: بهرنگ دزفولی‌زاده، تهیه‌کننده: مرتضی شایسته)، پوست (کارگردان: بهمن ارک و بهرام ارک، تهیه‌کننده: محمدرضا مصباح)، شنای پروانه (کارگردان: محمد کارت، تهیه‌کننده: رسول صدرعاملی) و لباس‌شخصی (کارگردان: امیرعباس ربیعی، تهیه‌کننده: حبیب‌الله والی‌نژاد) دیگر نامزدهای بخش «نگاه نو» بودند.
65	شهردار تهران: نیازمند گفتگوی مداوم هستیمپیروز حناچی شهردار تهران در ادامه مراسم به‌عنوان حامی مالی جشنواره روی سن حاضر شد و گفت: پیروزی انقلاب اسلامی ایران را تبریک می‌گویم.
66	در ادامه شهادت سردار دل‌ها و درگذشتگان هواپیمای اوکراینی را تسلیت می‌گویم.
67	وی گفت: این سرزمین روزهای سختی را پشت سر گذاشته است، خرسندم که در جمع شما حضور دارم و این فرصت را پیدا کردم به‌عنوان نماینده مردم درباره مسایل روز صحبت کنیم.
68	ایام انقلاب از این جهت اهمیت دارد که آرمان‌های آن زمان را به ما یادآوری می‌کند.
69	همبستگی در عین تفاوت‌ها، بهره‌مندی از عدالت و غیره از اهداف انقلاب بود.
70	ما برای ادامه این راه نیازمند گفتگوی مداوم هستیم و جشنواره فیلم فجر را بخشی از این گفتگوی مداوم می‌بینیم وظیفه ماست که فضایی را برای این اتفاق فراهم آوریم.
71	شهردار تهران افزود: اگر سینمای ایران در جهان حرفی برای گفتن دارد نتیجه استمرار این حرکت است.
72	ما به عنوان شهرداری تهران وظیفه خود می‌دانیم از این فضا حمایت کنیم و آنچه در اختیار داریم در اختیار هنرمندان قرار دهیم تا این رقابت به خوبی برگزار شود.
73	وی افزود: با توافقی که با دبیرخانه فجر داشتیم، تلاش کردیم این حرکت دوطرفه باشد و در جشنواره فرصتی برای طرح مسایل شهری هم داشته باشیم.
74	مثل پسامند، رعایت حقوق شهروندی و غیره.
75	با همین رویکرد بود که با پخش مجموعه‌ای از کلیپ‌های کوتاه قبل از اکران فیلم‌ها نظر مردم را جلب کنیم.
76	با افزایش آگاهی‌های مردم می‌توانیم شهری بهتر داشته باشیم.
77	‌ هنر بهترین وسیله برای آگاهی دادن است.
78	امیدوارم این جشنواره امکانات را فراهم کند و تمرینی برای گفتگو باشد.
79	امیدوارم جشنواره امسال و تلاش همکاران من مقبول اهل هنر باشد.
80	آیین بزرگداشت فریدون جیرانیدر ادامه با پخش کلیپ بزرگداشت فریدون جیرانی، نوبت به این بخش از مراسم رسید و غلامرضا موسوی و مهدی صباغ‌زاده از سینماگران پیشکسوت و هم‌نسل این فیلمساز روی سن حاضر شدند تا از فریدون جیرانی بگویند.
81	موسوی در این بخش گفت: صحبت کردن درباره فریدون جیرانی، سهل و ممتنع است.
82	چون او استاد است و من و دوستان نزدیک برای خطاب کردن او از واژه استاد استفاده می‌کنیم.
83	او فقط یک کارگردان، نویسنده و یا روزنامه‌نگار خوب نیست، بلکه او یک انسان خوب است.
84	ما به‌راحتی توانستیم از خمس علم ایشان استفاده کنیم.
85	وی افزود: جیرانی یک نوع ویروس سینما در مشهد پخش کرد و ما که هنرجوی تئاتر بودیم به سینما نزدیک شدیم.
86	معمولا می‌شد از او آموخت.
87	از ویژگی‌های خوب او این است که معلم خوبی است.
88	او بدون چانه زدن در موسسات رفته و به شاگردان خود آموخته است.
89	جیرانی یک روزنامه‌نگار فوق‌العاده هم هست.
90	من ده سال سردبیر روزنامه «سینما» بودم و او معاون سردبیر بود و کارها را به خوبی انجام می‌داد.
91	موسوی تأکید کرد: تجلیل از فریدون جیرانی تجلیل از سینمای میانه است.
92	سینمایی که تماشاگران فیلم‌ها را می‌بینند و لذت می‌برند.
93	اصلا او عاشق سینمایی است که تماشاگر داشته باشد و از آنجایی که خودش بازیگر تئاتر بوده بازی‌های خوبی هم از بازیگرانش می‌گیرند.
94	از همه کسانی که تصمیم گرفتند برای فیلسوف سینما بزرگداشت بگیرند تشکر می‌کنم امیدوارم برای دوستان دیگر هم این مراسم برگزار شود.
95	وی افزود: دیده ام که دوستان به سینمای او علاقه دارند من به احترام ایشان کلاه از سر برمی‌دارم.
96	مهدی صباغ‌زاده هم عنوان کرد: آرزوی سلامتی برای آقای جیرانی دارم.
97	امیدوارم بهبود پیدا کند و سایه‌اش روی سر سینمای ایران باشد.
98	در سینما مدیون ایشان هستم.
99	در سال ۴۷ ایشان یک فیلم کوتاه ساخت و ما فیلم کوتاه ایشان را روی پرده دیدم و این نقطه آغاز من برای آشنایی با او در مشهد بود ما ده سال در اختیار سینمای آزاد بودیم بعد از انقلاب فیلمنامه آفتاب نشین ها را با هم کار کردیم که جنجال زیادی در مجلس ایجاد کرد چون نمی دانستند سینمای اجتماعی چگونه است.
100	من وقتی می‌بینم به عنوان فیلمنامه‌نویس هنوز پابرجاست واقعاً خوشحال می‌شوم برای ایشان آرزوی سلامتی می کنم.
101	فریدون جیرانی که با همراهی ابراهیم داروغه‌زاده برای آیین بزرگداشت خود روی صحنه حاضر شد گفت: از دبیر جشنواره، وزیر ارشاد و رییس سازمان سینمایی تشکر می کنم.
102	ممنون که صحبت‌هایی درباره من را شنیدید.
103	تندیس ویژه سردار سلیمانی؛ آبادان یازده ۶۰در بخش بعدی مراسم پس از پخش کلیپ بزرگداشتی از شهید سردار حاج قاسم سلیمانی، فیلم برگزیده این دوره از جشنواره برای دریافت سیمرغ ویژه این بخش معرفی شد.
104	در بخش اهدای جایزه ویژه حاج قاسم سلیمانی، عباس صالحی وزیر ارشاد، حسین انتظامی رییس سازمان سینمایی، ابراهیم داروغه‌زاده دبیر جشنواره، منوچهر شاهسواری مدیر عامل خانه سینما و همایون اسعدیان ریس هیات مدیره خانه سینما روی صحنه آمدند و این جایزه را به فیلم «آبادان یازده ۶۰» به تهیه کنندگی حسن کلامی اهدا کردند.
105	کلامی در این بخش گفت: ابتدا از همه عوامل فیلم تشکر می‌کنم که واقعاً زحمت کشیدند و این فیلم ساخته شد.
106	فیلم مقاومت را به سردار مقاومت شهید قاسم سلیمانی تقدیم می‌کنم؛ همان که از دل‌ها وارد می‌شد نه از در.
107	کسی که رفتنش همه ما را داغدار کرد.
108	به یادش هستیم و خواهیم بود.
109	وزیر ارشاد: بیش از هر زمانی به گفتگو احتیاج داریمسپس سیدعباس صالحی وزیر فرهنگ و ارشاد اسلامی عنوان کرد: بار دیگر و سال دیگر سینما و جشنواره فجر.
110	سینما شاید نتواند دنیا را تغییر کند، ولی می تواند دریچه گفتگو را باز کند و امروز بیش از هر زمانی به گفتگو احتیاج داریم.
111	در این ده روز با هم بودیم با هم به زبان سینما گفتگو کردیم.
112	وی افزود: فجر فرصتی یگانه برای گفتگوهای اجتماعی است.
113	از سوی دیگر دوربین سینما ظرفیت ویژه‌ای برای عمیق دیدن دارد و ما به این زاویه‌های دید تازه نیازمندیم.
114	ایران و انسان به این نگاه‌ها و چشم‌اندازه‌ها نگاه‌های جدی دارد.
115	این جشنواره فرصتی برای دیدن، تبادل نظر و نقد است.
116	سینما عشق مردم جهان و ایران است و جشنواره حسن مردم و سینماگران است.
117	در این جشنواره مردم و سینماگران مهمان و میزبان هستند و همه در تکاپو هستند که خوب برگزار شود.
118	امروز روز پایانی جشنواره است ولی چراغ سینما خاموش نشدنی است.
119	سپاس از کسانی که این چراغ را روشن‌تر و روشن‌تر می‌کنند.
120	در ادامه با معرفی داوران بخش «سودای سیمرغ» نوبت به معرفی برگزیدگان این بخش رسیدبهترین جلوه‌های ویژه بصری (CGI)؛ محمد برادران برای «خروج»نرگس آبیار به نمایندگی از هیأت داروان برگزیده بخش بهترین جلوه‌های ویژه بصری را معرفی کرد.
121	سیمرغ بلورین این بخش به محمد برادران برای فیلم سینمایی «خروج» اهدا شد.
122	جواد مطوری برای فیلم «آبادان یازده۶۰»، جواد مطوری برای فیلم «خورشید»، امین پهلوان‌زاده و کامیار شفیع‌پور برای فیلم «درخت گردو» و رضا میثاقی و محسن خیرآبادی برای «روز صفر» دیگر نامزدهای این بخش بودند.
123	بهترین جلوه‌های ویژه میدانی؛ محسن روزبهانی برای «روزصفر»در بخش بهترین جلوه‌های ویژه میدانی با اعلام سعید راد از اعضای هیأت داوران، سیمرغ بلورین به محسن روزبهانی برای «روز صفر» اهدا شد.
124	روزبهانی هم مانند سعید ملکان در سالن برگزاری آیین اختتامیه حضور نداشت.
125	محسن روزبهانی برای فیلم «آبادان یازده ۶۰»، آرش آقابیک برای فیلم «پوست»، ایمان کرمیان برای فیلم «خورشید»، ایمان کرمیان برای فیلم «درخت گردو» و آرش آقابیک برای فیلم «شنای پروانه» دیگر نامزدهای این بخش بودند.
126	بهترین چهره‌پردازی؛ مهرداد میرکیانی برای «خروج»در ادامه با اعلام رضا پورحسین از اعضای هیأت داوران بخش سودای سیمرغ، مهرداد میرکیانی برای فیلم «خروج» سیمرغ بلورین بهترین چهره‌پردازی را دریافت کرد.
127	محمدرضا قومی برای فیلم «خون شد»، شهرام خلج برای فیلم «درخت گردو»، ایمان امیدواری برای فیلم «سه‌کام حبس» و عظیم فراین برای فیلم «شنای پروانه» دیگر نامزدهای این بخش بودند.
128	بهترین طراحی لباس؛ امیر ملک‌پور برای «روز صفر»در ادامه امیر ملک‌پور برای «روز صفر» سیمرغ بلورین بهترین طراحی لباس را از آن خود کرد.
129	رسول علیزاده برای فیلم «پوست»، مارال جیرانی برای فیلم «خروج»، بهزاد جعفری طادی برای فیلم «درخت گردو»، شیده محمود زاده برای فیلم «سینماشهرقصه» و غزاله معتمد برای فیلم «شنای پروانه» دیگر نامزدهای این بخش بودند.
130	بهترین طراحی صحنه؛ کیوان مقدم برای «خورشید»در ادامه سیمرغ بهترین طراحی صحنه به کیوان مقدم برای «خورشید» تعلق گرفت.
131	پوریا اخوان برای فیلم «پوست»، محمدرضا شجاعی برای فیلم «درخت گردو»، سهیل دانش اشراقی برای فیلم «روز صفر» و آیدین ظریف برای فیلم «سینماشهرقصه» دیگر نامزدهای این بخش بوند.
132	بهترین صدا؛ مهدی صالح کرمانی صدابردار و آرش قاسمی صداگذار «شنای پروانه»سیمرغ بهترین صدا در ادامه مراسم اختتامیه به مهدی صالح کرمانی صدابردار و آرش قاسمی صداگذار «شنای پروانه» تعلق گرفت.
133	قاسمی در این بخش گفت: از همکاران عزیزم و محمد کارت تشکر می‌کنم و این جایزه را بعد از بیست سال به همسرم تقدیم می کنم.
134	امیر شاهوردی و سیدعلیرضا علویان برای فیلم «پوست»، رشید دانشمند و امین شریفی برای فیلم «تومان»، امیر نوبخت و آرش قاسمی برای فیلم «خروج» و حسین بشاش و محمدرضا دلپاک برای فیلم «خورشید» دیگر نامزدهای این بخش بودند.
135	صالح کرمانی در این بخش ضمن تشکر از کسب از این جایزه تنها به این جمله بسنده کرد: قدر یکدیگر را بدانیم.
136	بهترین موسیقی؛ بامداد افشار برای «پوست»سیمرغ بهترین موسیقی متن به بامداد افشار برای فیلم «پوست» اهدا شد.
137	افشار در این بخش گفت: فکر می‌کنم این جایزه بیشتر جنبه تشویقی داشته است وقتی در این لیست نام افرادی مثل حسین علیزاده باشد فکر می کنم این جایزه و اینجا متعلق به ایشان است نه من.
138	از عاشیق این اثر هم تشکر می کنم.
139	حسین علیزاده برای فیلم «آتابای»، رامین کوشا برای فیلم «خورشید»، حبیب خزایی‌فر برای فیلم «درخت گردو» و مسعود سخاوت‌دوست برای فیلم «شنای پروانه» دیگر نامزدهای این بخش بودند.
140	بهترین تدوین؛ اسماعیل علیزاده برای «شنای پروانه»در ادامه مراسم سیمرغ بلورین بهترین تدوین به اسماعیل علیزاده برای «شنای پروانه» رسید.
141	محمد نجاریان برای فیلم «پوست»، حسن حسن‌دوست برای فیلم «خورشید» محمد نجاریان برای فیلم «درخت گردو»، میثم مولایی برای فیلم «روز صفر» و سیاوش پورخلیلی برای فیلم «سینماشهرقصه» دیگر نامزدهای این بخش بودند.
142	بهترین فیلمبرداری؛ مرتضی نجفی برای «تومان»سیمرغ بهترین فیلمبرداری به مرتضی نجفی برای «تومان» رسید.
143	سامان لطفیان برای فیلم «آتابای»، مسعود امینی تیرانی برای فیلم «ابر بارانش گرفته»، هومن بهمنش برای فیلم «خورشید»، مسعود سلامی برای فیلم «سه‌کام حبس» و سامان لطفیان برای فیلم «شنای پروانه» دیگر نامزدهای این بخش بودند.
144	لطفیان در این بخش گفت: از هیات داوران که در این بخش تخصصی جوان‌گرایی کردند و از تیمم تشکر می کنم افتخار می کنم به اسامی که در کنار من بودند چراکه آنها استاد هستند از مرتضی فرشباف که به من اعتماد کرد تشکر می کنم ای کاش پدرم چند ماه بیشتر زنده بود و این لحظه را می‌دید.
145	این جایزه را به همسرم تقدیم می کنمبهترین بازیگر مکمل زن؛ طناز طباطبایی برای «شنای پروانه»سیمرغ بهترین بازیگر نقش مکمل زن به طناز طباطبایی برای «شنای پروانه» اهدا شد.
146	لیلا زارع برای فیلم «خون شد»، مینو شریفی‌پور برای فیلم «درخت گردو»، سمیرا حسن‌پور برای فیلم «سه‌کام حبس»، باران کوثری برای فیلم «عامه‌پسند» و ستاره پسیانی برای فیلم «من می‌ترسم» دیگر نامزدهای این بخش بودند.
147	طباطبایی در این بخش بیان کرد: خدارا شکر.
148	آقای رسول صدرعاملی سال ۸۳ من با فیلم شما به سینما ورود کردم و امروز سیمرغم را برای تهیه کنندگی فیلم شما می گیرم جای جواد عزتی خالی است برای او آرزوی بهترین اتفاقات را می‌کنم.
149	از محمد کارت بی‌نهایت سپاسگزارم این سیمرغ ماحصل یک گروه درجه یک است که همه عین خواهر و برادر پشت هم ایستادند تا فیلم شکل بگیرد به فیلمم افتخار می کنم ما مثل یک حلقه به هم وصل بودیم این حاصل تلاش جمعی است.
150	وی افزود: از فیلم دیگرم خورشید تشکر می کنم از آقای مجیدی آموختم کودکان این فیلم قلب من بودند از مردمم تشکر می‌کنم چراکه هر بار تشویق آن‌ها انگیزه گرفتم.
151	پدر و مادرم مشوق های من بودند دست آن‌ها را می‌بوسم و این سیمرغ را به آن‌ها تقدیم می‌کنم.
152	بهترین بازیگر مکمل مرد؛ امیر آقایی برای «شنای پروانه»در ادامه مراسم سیمرغ بهترین بازیگر نقش مکمل مرد به امیر آقایی برای «شنای پروانه» تعلق گرفت.
153	جواد عزتی برای فیلم «آتابای»، ارشیا نیک‌بین برای فیلم «ابر بارانش گرفته»، مجتبی پیرزاده برای فیلم «تومان»، بابک کریمی برای فیلم «سینماشهرقصه» و نوید پورفرج برای فیلم «مغز استخوان» نامزدهای دیگر این بخش بودند.
154	آقایی در این بخش گفت: الهی شکر.
155	‌ از تیم درجه یک «شنای پروانه» تشکر می‌کنم از آقای صدرعاملی و تک تک گروه بازیگران این فیلم تشکر می کنم.
156	مقام معنوی جایزه‌ام را به خانواده‌ام تقدیم می‌کنم.
157	خانواده‌ای که سال‌ها در کنار من ایستادند.
158	اینجا یک دل‌گیری را با شما درمیان می‌گذارم.
159	چندی پیش خانمی در رسانه ملی اظهار کردند اگر کسی ناراضی است از ایران برود.
160	رفتن را به کسی خطاب می‌کنند.
161	که آمده باشد اما ما نیامدیم ما ریشه در خاک این سرزمین داریم.
162	لوح تقدیر هیأت داوران برای بازیگران نوجوان «خورشید»در ادامه و پیش از معرفی بهترین بازیگر مرد جشنواره لوح تقدیر هیات داوران به شمیلا و ابوالفضل شیرزاد، روح الله زمانی و سید مهدی موسوی بازیگران نوجوان فیلم سینمایی «خورشید» اهدا شد.
163	شمیلا شیرزاد بازیگر نوجوان فیلم که خود از کودکان کار بوده است گفت: اول از همه می‌خواهم از آقای مجیدی و تمام عوامل فیلم تشکر ویژه کنم .
164	من یک کودک افغانی هستم که در کشورم جنگ است و صلح نیست من در مترو برای گذران زندگی کار می کنم امیدوارم روزی برسد که در جهان هیچ کودک کاری وجود نداشته باشد.
165	روح‌الله زمانی دیگر بازیگر این فیلم هم در ادامه گفت: دلیل اینکه اینجا قرار دارم به خاطر خداست و شاکر او هستم از آقای مجیدی تشکر می‌کنم.
166	آقای مجیدی علاوه بر بازیگری مسیر زندگی را به من آموخت از همه عوامل تشکر می کنم این لوح تقدیر را به مادرم تقدیم می‌کنم.
167	ابوالفضل شیرزاد عنوان کرد: از آقای مجیدی تشکر می‌کنم که به ما فرصت دادند.
168	چون من از بازیگری چیزی نمی دانستم.
169	مهدی موسوی هم بیان کرد: من از آقای مجیدی و عوامل فیلم تشکر می‌کنم چه کمک کردند در این فیلم تجربه جدیدی را کسب کنم.
170	این لوح را به مادربزرگم تقدیم می‌کنم که در غیاب پدر و مادرم از من نگهداری کرد.
171	دیگر بازیگر نوجوان این فیلم هم گفت: شاید علی در فیلم «خورشید» گنج را پیدا نکرد اما ما پنج نفر گنج واقعی را پیدا کردیم.
172	بهترین بازیگر نقش اول زن؛ نازنین احمدی برای «ابر بارانش گرفته»سیمرغ بلورین بهترین بازیگر نقش اول زن به نازنین احمدی برای «ابر بارانش گرفته» تعلق گرفت.
173	پریناز ایزدیار برای فیلم «سه‌کام حبس»، مریم مقدم برای فیلم «قصیده گاو سفید»،‌ ندا جبرئیلی برای فیلم «مردن در آب مطهر» و الناز شاکردوست برای فیلم «من می‌ترسم» دیگر نامزدهای این بخش بودند.
174	احمدی در این بخش گفت: آنقدر هیجان زده‌ام که نمی‌توانم حرف بزنم.
175	از تیم خوب این فیلم و کارگردان این اثر تشکر می‌کنم اگر این جایزه دست من است، به خاطر همراهی تک‌تک گروه است.
176	افتخار من این است که این جایزه را برای فیلم مجید برزگر گرفتم.
177	بهترین بازیگر نقش اول مرد؛ پیمان معادی برای «درخت گردو»سعید راد عضو هیأت داوران در هنگام اهدای سیمرغ بهترین بازیگر نقش اصلی مرد با اشاره ضمنی به برگزیدگان غایب مراسم گفت: سینما هستی است.
178	حرکت رو به جلو است.
179	دوست داشتم استادانی که با آن‌ها کار کرده‌ام اینجا باشند.
180	ما شکست خورده نیستیم.
181	تعجب می‌کنم استادان بزرگی مثل احمدرضا درویش، ابراهیم حاتمی کیا و مسعود کیمیایی که با آن‌ها کار کرده‌ام چرا امروز نیستند؟ قهر برای چیست؟ کجای دنیا برای ما دست زده‌اند به جز اینجا؟ این بچه‌ها (بازیگران فیلم خورشید) به ما درس می‌دهند.
182	‌ کسانی که این بالا جایزه گرفتند برای آن‌ها دست زدیم.
183	حالا این کارها برای من غریبه است که چرا نمی‌آیند و جایزه های خود را بگیرند؟سیمرغ بلورین بهترین بازیگر نقش اول مرد به پیمان معادی برای «درخت گردو» رسید.
184	بنابر اعلام محمدرضا شهیدی‌فرد معادی به دلیل حضور در خارج از کشور در مراسم غایب بود و محمدحسین مهدویان کارگردان «درخت گردو» این تندیس را به جای بازیگر اصلی فیلمش تحویل گرفت.
185	میرسعید مولویان برای فیلم «تومان»، فرامرز قریبیان برای فیلم «خروج»، امیر جدیدی برای فیلم «روز صفر» و علی شادمان برای فیلم «مردن در آب مطهر» دیگر نامزدهای این بخش بودند.
186	مهدویان حین دریافت جایزه پیمان معادی گفت: به دلایلی در جشنواره نبود ولی حضورش را از ما دریغ نکرد، از ابتدای جشنواره پیمان اعلام کرد در کنار شما هستم.
187	از طریق صفحه‌اش ما را حمایت کرد از طریق تلفن در نشست ما حضور داشت.
188	خوشحالم که برای فیلم من اولین سیمرغش را گرفت.
189	پیمان معادی از طریق پیامی ویدیویی گفت: به همه همکارانم خسته نباشید می گویم به دلیل حضور در پروژه خارج از کشور شانس نداشتم درخشش شما را ببینم.
190	از مهدویان به خاطر راهنمایی‌هایش تشکر می‌کنم، از مصطفی احمدی هم ممنونم که کمک کرد به خاطر روایت یک قصه مهم شریک باشم.
191	بهترین فیلم هنر و تجربه؛ «پوست»در ادامه سیمرغ بهترین فیلم در بخش «هنروتجربه» به فیلم سینمایی «پوست» به کارگردانی بهمن و بهرام ارک اهدا شد.
192	برای این بخش نامزدی معرفی نشده بود.
193	بهترین فیلمنامه؛ نیما جاویدی و مجید مجیدی برای «خورشید»در ادامه سیمرغ بهترین فیلمنامه به نیما جاویدی و مجید مجیدی برای «خورشید» تعلق گرفت.
194	سعید ملکان و بهرام توکلی برای فیلم «روز صفر»،‌ محمد کارت، حسین دوماری و پدرام پورامیری برای فیلم «شنای پروانه»، بهتاش صناعی‌ها، مریم مقدم و مهرداد کورش‌نیا برای فیلم «قصیده گاو سفید»،‌ علی زرنگار برای فیلم «مغز استخوان» و بهنام بهزادی و سحر سخایی برای فیلم «من می‌ترسم» دیگر نامزدهای این بخش بودند.
195	مجید مجیدی در این بخش گفت: از عوامل فیلم و آقای حناچی شهردار تهران تشکر می‌کنم که به کودکان کار توجه کردند و سر صحنه ما آمدند.
196	امیدوارم کودکان کار که نامش را نان آوران کوچک می گذارم، همواره موفق باشند.
197	امیدوارم مسولان و مردم به این عزیزان فکر اساسی کنند و دیگر کودکی در چهار راه نداشته باشیم دوست دارم این جایزه را به کسی تقدیم کنم که اگر نبود فیلم ساخته نمی‌شد؛ او یک سال سایه به سایه همراه من بود او هومن بهمنش است.
198	من با فیلمبرداران بزرگ کار کرده‌ام.
199	او من را یاد استرارو انداخت.
200	او استراروی سینمای ایران است.
201	نیما جاویدی هم گفت: امیدوارم دینم را نسبت به جمیعت چندصدهزار نفری کودکان کار ادا کرده باشم.
202	وی خطاب به کودکان حاضر در این فیلم گفت: شما بهترین هستید.
203	جایزه ویژه هیات داوران در این بخش به سعید ملکان تهیه‌کننده و کارگردان «روز صفر» رسید.
204	ملکان همچنان در مراسم غایب بود.
205	بهترین کارگردان؛‌ محمدحسین مهدویان برای «درخت گردو»در ادامه محمدحسین مهدویان برای فیلم سینمایی «درخت گردو» سیمرغ بلورین بهترین کارگردانی را با حضور وزیر ارشاد، رئیس سازمان سینمایی و دبیر جشنواره دریافت کرد.
206	نیکی کریمی برای فیلم «آتابای»، مرتضی فرشباف برای فیلم «تومان»، مجید مجیدی برای فیلم «خورشید»، سعید ملکان برای فیلم «روز صفر» و محمد کارت برای فیلم «شنای پروانه» دیگر نامزدهای این بخش بودند.
207	مهدویان در این بخش گفت: از گروه خوب «درخت گردو» تشکر می‌کنم که در جزییات فیلم هنرمندانه کار کردند.
208	فیلمبردار این اثر هادی بهروز واقعاً در این فیلم نهایت بلوغ کاری خود را نشان داد.
209	باعث افتخار بود که امشب نامم کنار نام مجید مجیدی بود.
210	به این موضوع افتخار می‌کنم همیشه طرفدار مجیدی بودم و هستم.
211	او خاطرات خوبی برای ما ساخته است.
212	از تهیه‌کننده فیلمم تشکر می‌کنم که قبول کرد در این فیلم سخت در بخش خصوصی سرمایه‌گذاری کند.
213	وی افزود: این فیلم درباره رنج پدران این سرزمین است، این جایزه را به همه پدران داغ‌دیده این سرزمین تقدیم می‌کنم، به پدران همه درگذشتگان سال نود و هشت از حوادث آبان گرفته تا هواپیمای اکراینی.
214	به کشته شدگان تشییع جنازه سردار سلیمانی که دو طرف تصمیم گرفتند آنها را نبینند ما از این دو قطبی رنج دیده ایمبهترین فیلم؛ «خورشید»در ادامه فیلم سینمایی «خورشید» به تهیه‌کنندگی امیر بنان و مجید مجیدی سیمرغ بلورین بهترین فیلم جشنواره را از آن خود کرد.
215	نیکی کریمی برای فیلم «آتابای»، سیدمصطفی احمدی برای فیلم «درخت گردو»، سعید ملکان برای فیلم «روزصفر» و رسول صدرعاملی برای فیلم «شنای پروانه» دیگر نامزدهای دریافت این سیمرغ بودند.
216	مجیدی در این بخش گفت: همیشه گرفتن جایزه حس مسئولیت را بالا می‌برد.
217	امیدوارم بتوانم برای کشور و مردم عزیزم کار کنم شرمنده مردم هستیم برای کارمان در گوشه به گوشه کشور هستیم و درد و رنج آنها را می بینیم آن‌ها به ما می‌گویند رنج ما را نشان دهید گاهی شرمنده می شویم که نمی توانیم نشان بدهیم امیدوارم سینما بتواند این رنج‌ ها را به امید تبدیل کندامیر بنان هم گفت: اولین کار تهیه‌کنندگی را کنار بردارم مجیدی انجام دادم، خوشحالم یک تیم خوب و فعال و نخبه داشتیم برای سینمای ایران خوشحالم که هومن بهمنش دارد واقعا هومن و تیم ما عاشقانه و به عشق کودکان کار، فعالیت می کردند ما شرایط سختی را در تولید داشتیم و همه چیز مهیا نبود بچه های ما کار جهادی کردند دوست دارم این جایزه را به بچه های گروه تقدیم کنمامیر بنان در این بخش به کنایه گفت: من یک سوال هم دارم؛ آقای ملکان واقعاً هنوز در ترافیک هستند که به مراسم نرسیده‌اند؟بهترین فیلم از نگاه ملی؛ «روز صفر»سیمرغ زرین بهترین فیلم از نگاه ملی با انتخاب هیأت داروان به فیلم «روز صفر» به تهیه‌کنندگی سعید ملکان اهدا شد.
218	ملکان همچنان در مراسم غایب بود.
219	بهترین فیلم از نگاه تماشاگران؛ «شنای پروانه»در ادامه مراسم با اعلام منوچهر شاهسواری مدیرعامل خانه سینما، سیمرغ بهترین فیلم از نگاه تماشاگران به رسول صدرعاملی تهیه‌کننده فیلم سینمایی «شنای پروانه» اهدا شد.
220	فیلم‌های «آبادان یازده ۶۰»، «مغز استخوان»، «درخت گردو» و «روز صفر» دیگر فیلم‌های فهرست ۵ فیلم برتر آثار مردمی بدون تعیین اولویت بودند.
221	محمد کارت کارگردان «شنای پروانه» گفت: من در این سال‌ها پله به پله آمده‌ام چون بچه کف شهر عادت نکرده همه چیز را به یکباره به دست بیاورد.
222	با احترام به بزرگان سینما، آقای مجیدی امشب مرامی را به من آموخت؛ مثل بچه‌های فیلم مجیدی معتقدم کسانی که زجر کشیدند و به سینما آمدند، امروز قدر لوح نقدیر خود را هم می‌دانند.
223	وی افزود: من مستندسازم و مستند می‌سازم برای اصلاح فرهنگمان نه اینکه بسته اینترنتی برای مشکلات مردم خرج کنم!کارت با اشاره به بازیگر اصلی فیلم «شنای پروانه» گفت: جواد عزتی جایزه اش را از دل مردم می‌گیرد.
224	دم بچه‌های جنوب و بالای شهر گرم که فیلمم را دوست داشتند.
225	رسول صدرعاملی هم گفت: امسال متفاوت‌ترین جشنواره را به لحاظ رنج و شادمانی داشتیم.
226	رنج‌ به خاطر غم‌هایی که در این چند ماه بر ما آوار شد و شادمانی به خاطر ورود این جوانان تازه نفس و با استعداد.
227	وی افزود: این فستیوال با این زحمت برگزار شد.
228	ما سینما را دوست داریم و پای آن می‌ایستیم و سعی می‌کنیم همیشه زنده باشد.
229	آیین اختتامیه سی‌وهشتمین جشنواره فیلم فجر در سال ۲۲ به کار خود پایان داد.
