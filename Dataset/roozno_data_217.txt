roozno_data###باز شدن فضای اجتماعی عربستان سعودی: گل قرمز ولنتاین دیگر مثل مواد مخدر نیست###http://roozno.com//fa/news/414038/باز-شدن-فضای-اجتماعی-عربستان-سعودی-گل-قرمز-ولنتاین-دیگر-مثل-مواد-مخدر-نیست###[]###2020-02-17 14:46:00###۴۱۴۰۳۸###['عربستان سعودی', 'فضای اجتماعی']
1@@@2
1	یک زن جوان عربستان: جامعه عربستان بازشده اما همگان در مورد روابط خود به هم دروغ می‌گویند.
2	آنها از قضاوت شدن می‌ترسند.
3	خبرگزاری فرانسه در گزارشی به باز شدن روابط اجتماعی در عربستان سعودی پرداخت.
4	به گزارش روز نو ، در متن خبرگزاری فرانسه آمده است: در فرهنگ سفت و سخت گذشته عربستان سعودی، پلیس مذهبی، گل سرخ و تمامی متعلقات قرمز رنگ مربوط به ولنتاین را در آستانه این روز بین می‌برد.
5	اینک که فرهنگ عربستان در حال گذار به سمت روابط بازتر اجتماعی به ویژه میان زنان و مردان است، فضای جوانان عربستان بازتر و البته پر ریسک شده است.
6	اینک سیاست‌های جدید و آزادانه در عربستان سعودی افزایش یافته و پلیس این کشور در مورد روابط یا خرید و فروش اقلام ولنتاین رویکرد تساهلی در پیش گرفته است.
7	به همین دلیل ملاقات‌های زنان و مردان جوان در اماکن عمومی مانند کافه یا رستوران‌ها به مراتب آسان‌تر از قبل به نظر می‌رسد.
8	پلیس عربستان سعودی در مورد روابط زنان و مردان در این کشور تساهل پیشه کرده است/ عکس: خبرگزاری فرانسهروابط جدید عربستانجوانان هزاره سوم عربستان سعودی این روزها با توئیتر، اسنپ‌چت یا اپلیکیشینی مانند " Swarm" در جست‌و‌جوی قرارهای جدید و تازه هستند.
9	یک فیلم‌ساز جوان عربستان سعودی در یک کافه در ریاض که موسیقی روماتیکی فضای آن را پر کرده در این باره به خبرگزاری فرانسه گفت: قبلا فروش گل سرخ مانند فروش مواد مخدر بود.
10	این فیلم‌ساز در کنار زوجی نشسته است که بسیار رومانتیک به چشم‌های هم می‌نگرند و با هم گپ می‌زنند.
11	دختر میز کناری یک فعال حرفه‌ای رسانه‌ای است.
12	او در این باره گفت: زمانی نشستن یک زن در کنار یک مرد غریبه غیرقابل تصور بود.
13	اینک زنان از مردان می‌خواهند که با هم بیرون بروند.
14	جوانان عربستان سعودی در فضای جدید روابط بازتری را انتخاب کرده‌اند/ عکس: خبرگزاری فرانسهروابط عربستانخبرگزاری فرانسه نوشت: در کشورهای اسلامی ازدواج معمولا با نظارت بزرگان فامیل صورت می‌گیرد و روابط عاشقانه با اجازه آنها پیش می‌رود.
15	اما اینک روندهای مخفیانه دوست‌یابی جوانان سعودی حکایت از زندگی دوگانه آنها در این کشور دارد.
16	رازها و دروغ‌هابه گزارش خبرگزاری فرانسه، در جامعه‌ای که افتخار خانوادگی با عفت زنانه گره می‌خورد، افشای روابط می‌تواند باعث خشم خانواده و به خطر افتادن بقیه روابط آن زن شود.
17	سمیره نیز مانند دیگر مصاحبه‌شوندگان این گزارش تمایلی به افشای نام واقعی خود ندارد.
18	او در این باره گفت: جامعه عربستان بازشده اما همگان در مورد روابط خود به هم دروغ می‌گویند.
19	آنها از قضاوت شدن می‌ترسند.
20	"محمد بن سلمان" ولیعهد عربستان با اصلاحات جدید و تغییر نرم‌های اجتماعی، بسیاری از ساختارهای این کشور را تکان داده است.
21	او به زنان اجازه داده تا به سینما و استادیوم بروند، به تنهایی هتل گرفته و با خانواده‌های خود از یک در وارد رستوران شوند.
22	این در حالیست که روحانیان این کشور همچنان با بسیاری از این موضوعات و رویدادهایی مانند ولنتاین مخالفند.
23	سبک جدید زندگی جوانان در عربستان با فرهنگ گذشته و سبک زندگی خانواده‌های آنها در تعارض است/ عکس: خبرگزاری فرانسهروابط جدید زن و مرد در عربستاندر حالیکه پلیس عربستان از مواضع خود عقب رفته است، خانواده‌ها نقش پلیس داخلی را به عهده گرفته و متوقف نشده است.
24	این موضوع حکایت از محدودیت‌های اجرایی شدن سبک زندگی غربی در یک کشور کاملا محافظه کار دارد.
25	یک زن جوان که اواخر دهه دوم زندگی سوم زندگی خود را می‌گذراند به کنترل شدن مخفیانه از سوی برادرش مشکوک است.
26	او فکر می‌کند برادرش که در ارتش کار می‌کند با استفاده از وسایل جاسوسی روابط او با مردان را کنترل می‌کند.
27	"نور" یک زن جوان فعال در حوزه توسعه اجتماعی در این باره گفت: جوانان عربستان سعودی بین قدیم و جدید گیر افتاده‌اند.
28	با وجود تحولات ویژه در عربستان سعودی، بسیاری از زنان این کشور به ویژه در مناطق شهری با مشکلات ویژه اجتماعی دست و پنجه نرم می‌کنند.
29	مخالفان چنین سیاست‌هایی بر این باورند که آزادی‌های بیشتر باعث کمرنگ شدن نقش همسری و مادرانه زنان در این کشور می‌شود.
