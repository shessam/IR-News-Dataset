tabnak_data###بارش پراکنده برف و باران در تهران###https://www.tabnak.ir/fa/news/953654/بارش-پراکنده-برف-و-باران-در-تهران###['صفحه نخست', 'اجتماعی']###2020-01-22 09:33:00###۹۵۳۶۵۴###['هواشناسی', 'پیش بینی وضع هوا', 'سامانه بارشی', 'بارش برف', 'بارش باران', 'کاهش دما']
1@@@2
1	سازمان هواشناسی با اشاره به ورود سامانه بارشی جدید به کشور طی روز جمعه از بارش برف و باران در برخی مناطق خبر داد.
2	برای تهران امروز بارش پراکنده برف و باران پیش‌بینی شده است.
3	به گزارش «تابناک» به نقل از تسنیم، بر اساس نقشه‌های همدیدی و آینده‌نگری سازمان هواشناسی امروز برای اکثر مناطق نیمه غربی کشور به‌جز شمال غرب کشور بارش برف و باران همچنین برای سواحل دریای خزر، خراسان شمالی، خراسان رضوی و جنوب کرمان بارش پراکنده پیش‌بینی می‌شود.
4	در برخی از مناطق جنوب، جنوب غرب و استان هرمزگان رگبار و رعدوبرق پیش‌بینی‌شده است.
5	فردا شدت بارش‌ها از سمت غرب کاسته شده و به‌تدریج نیمه شرقی کشور را تحت تأثیر خود قرار می‌دهد و اوایل وقت روز جمعه از نوار شرقی کشور خارج خواهد شد.
6	فردا اکثر مناطق کشور آسمانی ابری گاهی همراه با بارش خواهند داشت که بارش در شرق و جنوب از شدت بیشتری برخوردار است.
7	بر اساس اعلام سازمان هواشناسی روز جمعه با ورود سامانه بارشی دیگری از شمال غرب کشور بارش در شمال غرب، غرب، سواحل دریای خزر و دامنه‌های البرز غربی و مرکزی آغاز خواهد شد.
8	شنبه بارش‌ها برای نوار غربی و شمالی ادامه خواهد شد.
9	همچنین در این روز افت محسوس دما در نیمه شمالی کشور روی می‌دهد، یکشنبه بارش‌ها برای برخی مناطق شرقی و جنوب کشور پیش‌بینی‌شده است.
10	امروز خلیج‌فارس و شرق تنگه هرمز، پنجشنبه خلیج‌فارس،‌ تنگه هرمز و غرب دریای عمان و جمعه غرب دریای خزر مواج خواهد بود.
11	آسمان تهران امروز ابری با احتمال بارش برف و باران ۲۵ درصدی و ۵۶ درصدی برای شب، فردا آفتابی تا قسمتی ابری با وزش باد ۹ تا ۱۵ کیلومتری در جهت غرب، جنوبی غربی و احتمال بارش ۴۰ درصدی و روز جمعه آفتابی تا قسمتی ابری و بدون پدیده جوی پیش‌بینی‌شده است.
