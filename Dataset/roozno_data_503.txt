roozno_data###از قرنطینه تا استفاده از ماسک؛ راه‌های پیشگیری از ویروس کرونا تا چه حد موثر است؟###http://roozno.com//fa/news/417252/از-قرنطینه-تا-استفاده-از-ماسک-راه‌های-پیشگیری-از-ویروس-کرونا-تا-چه-حد-موثر-است###[]###2020-03-08 11:00:00###۴۱۷۲۵۲###['قرنطینه', 'ویروس کرونا']
1
1	در این گزارش تلاش شده است تا با بررسی برخی از روش‌های مقابله با شیوع نوع جدید ویروس کرونا، تاثیر آن‌ها نیز بررسی شود.
2	به گزارش روز نو :کشور‌های مختلف تدابیر متفاوتی را برای مقابله با شیوع ویروس جدید کرونا اتخاذ کرده اند.
3	در حالی که برخی از این روش‌ها مانند استفاده از ماسک به تصمیم شخصی افراد بر می‌گردد شماری دیگر از این تدابیر یا به صورت دسته جمعی اجرا می‌شود و یا شامل گروهی از افراد می‌شود.
4	اما سوال اصلی اینجاست که هر کدام از این تدابیر تا چه حد موثر هستند؟از قرنطینه تا استفاده از ماسک؛ راه‌های پیشگیری از ویروس کرونا تا چه حد موثر است؟در این گزارش تلاش شده است تا با بررسی برخی از روش‌های مقابله با شیوع نوع جدید ویروس کرونا، تاثیر آن‌ها نیز بررسی شود.
5	غربالگری هنگام ورود به محدوده جغرافیاییشماری از کشور‌ها دست به غربالگری مسافرانی می‌زنند که از مرز‌های هوایی، زمینی و دریایی قصد ورود به خاک آن کشور‌ها را دارند.
6	با این حال از این روش به دلیل دوره نهفتگی بیماری «کووید۱۹» انتقاد شده است.
7	دانشمندان بر این باور هستند که افراد مبتلا به ویروس جدید کرونا ممکن است تا ۱۴ روز یا اصلا علائم بیماری را نداشته باشند و یا نشانه‌های خفیفی داشته باشند.
8	با این حال آن‌ها در این مدت ناقل ویروس هستند.
9	این امر به این معنا است که غربالگری با دستگاه‌های حرارت سنج بدن یا دوربین‌های تصویربرداری حرارتی می‌تواند بی فایده باشد.
10	تحقیق‌های انجام شده نشان می‌دهد که حدود نیمی از مبتلایان در جریان غربالگری شناسایی نمی‌شوند.
11	انسداد مرز‌هایکی از راه‌هایی که برخی کشور‌ها برای مقابله با شیوع ویروس جدید کرونا به آن روی آورده اند بستن مرز‌ها با کشور‌هایی است که این ویروس در آن‌ها پخش شده است.
12	اتریش پس از شیوع نوع جدید ویروس کرونا در شمال ایتالیا بستن مرز خود با ایتالیا را در دست بررسی قرار داد.
13	فرانسه هرچند احتمال بستن مرز با ایتالیا را رد کرد، اما شرایط را «نگران کننده» توصیف کرد.
14	تحقیق‌ها نشان می‌دهد که بستن مرز‌ها با اینکه سرعت شیوع بیماری‌ها را کاهش می‌دهد، اما در نهایت نمی‌تواند راه حلی برای جلوگیری از شیوع بیماری محسوب شود.
15	استفاده از ماسکمرکز کنترل و پیشگیری بیماری‌ها در آمریکا به مردم توصیه کرده است که تنها در صورتی که علائم ابتلا به ویروس جدید کرونا را داشتند از ماسک استفاده کنند.
16	بنا به اعلام این مرکز استفاده از ماسک توسط این افراد می‌تواند از پخش ویروس و انتقال آن به دیگران جلوگیری کند.
17	این در حالی است که استفاده از ماسک از سوی افرادی که نشانه ابتلا به ویروس جدید کرونا را ندارند توصیه نمی‌شود.
18	قرنطینهبه نوشته یورونیوز؛ برخی کشور‌ها به قرنطینه شهر‌ها و مناطق آلوده به ویروس جدید کرونا روی آورده اند.
19	تعداد زیادی از کشور‌ها نیز افرادی را که در معرض ابتلا به این ویروس بوده اند به قرنطینه می‌فرستند.
20	نتیجه یک تحقیق نشان می‌دهد که قرنطینه تنها در مورد بیماری‌هایی مفید است که افراد پیش از بروز علائم بیماری ناقل آن هستند.
21	امری که در مورد «کووید۱۹» صدق می‌کند.
22	لغو رویداد‌هاتعداد زیادی از رویداد‌ها در کشور‌های مختلف به دلیل شیوع ویروس جدید کرونا لغو شده است.
23	یکی از این رویداد‌ها که برگزار نخواهد شد کنگره جهانی موبایل در بارسلون بود.
24	در همین راستا دولت برگزاری رویداد‌هایی با شرکت بیش از پنج هزار در فضای بسته را ممنوع کرد.
25	سازمان جهانی بهداشت توصیه کرده است که لغو رویداد‌های عمومی در صورت انتقال گسترده ویروس در یک محله یا اجتماع باید مدنظر قرار گیرد.
26	براساس گزارش ها، مقام‌های بهداشتی چین گزارش دادند روز شنبه ۴۴ فرد جدید مبتلا به کرونا و ۲۷ مورد تازه مرگ و میر ناشی از این ویروس را ثبت کرده‌اند که حاکی از ادامه روند نزولی این بیماری در چین است.
27	به گزارش بامداد یکشنبه رویترز، بر همین اساس، تعداد مبتلایان از ابتدا تاکنون به ۸۰ هزار و ۶۹۵ نفر و شمار مرگ و میر افراد به سه هزار و ۹۷ نفر رسیده است.
28	چین آمار مبتلایان روز جمعه را ۹۹ نفر و تعداد جان‌باختگان را ۲۸ نفر اعلام کرده بود.
29	مقایسه آمارهای مربوط به روزهای شنبه و جمعه نشان می‌دهد که سیر نزولی مبتلایان و جان‌باختگان در چین همچنان ادامه دارد.
30	ویروس کرونا از دی‌ماه امسال و پس از شیوع در چین، تاکنون به بیش از ۹۰ کشور سرایت کرده و بالغ بر ۱۰۲ هزار نفر به آن مبتلا شده‌اند.
31	از این میان سه هزار و ۵۰۰ نفر جان باخته و بیش از ۵۷ هزار نفر نیز سلامتی خود را بازیافته‌اند.
32	در حالی که هر روز از شمار مبتلایان و جان‌باختگان کرونا در چین کاسته می‌شود، سایر کشورها به ویژه در غرب اروپا و آمریکا با آمار روزافزون این بیمار روبرو شده‌اند.
33	کره جنوبی، ایتالیا، فرانسه، آلمان، آمریکا، انگلیس و کشورهایی در آمریکای لاتین و آفریقا و اقیانوسیه در روزهای اخیر از افزایش آمار مبتلایان یا جان‌باختگان خبر داده‌اند.
