tabnak_data###دستور امیر قطر برای ارسال کمک‌های پزشکی فوری به ایران/ توافق ترکیه و روسیه بر سر جزئیات آتش‌بس ادلب / احضار سفیران آمریکا و انگلیس از سوی دولت عراق / بیانیه فرماندهی عملیات مشترک عراق درباره حمله آمریکا###https://www.tabnak.ir/fa/news/965653/دستور-امیر-قطر-برای-ارسال-کمک‌های-پزشکی-فوری-به-ایران-توافق-ترکیه-و-روسیه-بر-سر-جزئیات-آتش‌بس-ادلب-احضار-سفیران-آمریکا-و-انگلیس-از-سوی-دولت-عراق-بیانیه-فرماندهی-عملیات-مشترک-عراق-درباره-حمله-آمریکا###['صفحه نخست', 'بین\u200cالملل']###2020-03-14 08:00:00###۹۶۵۶۵۳###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'روسیه', 'ترکیه']
1@@@2
1	دستور امیر قطر برای ارسال کمک‌های پزشکی فوری به ایران، توافق ترکیه و روسیه بر سر جزئیات آتش‌بس ادلب، احضار سفیران آمریکا و انگلیس از سوی دولت عراق و فشار سفیر آمریکا بر نخست وزیر لبنان برای تحریم حزب الله، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به بیانیه فرماندهی عملیات مشترک عراق درباره حمله آمریکا نیز اشاره کرد.
3	به گزارش «تابناک»؛ فرماندهی عملیات مشترک عراق روز جمعه با صدور بیانیه‌ای، شمار اولیه قربانیان حمله آمریکا به بخش‌های نظامی این کشور را اعلام کرد.
4	به گزارش سومریه نیوز، در این بیانیه آمده است: ساعت یک بامداد جمعه سیزدهم مارس عراق در معرض حملات آشکار جنگنده‌های آمریکا قرار گرفت که بخش‌های وابسته به ارتش این کشور، یگان‌های تکاور تیپ ۱۹، پایگاه گردان ۴۶ حشد شعبی، سومین هنگ پلیس بابل در استان بابل و فرودگاه در دست ساخت کربلا را آماج گرفت.
5	در ادامه این بیانیه آمده است: طبق آمارهای اولیه، از میان یگان‌های تکاور تیپ ۱۹ وابسته به ارتش عراق سه نظامی کشته و ۴ تن دیگر زخمی شدند.
6	از میان نیروهای هنگ فوق‌العاده پلیس بابل نیز دو تن کشته و دو تن دیگر زخمی شدند و اجساد کشته شده‌ها همچنان زیر آوار است.
7	علاوه بر آن از نیروهای گردان ۴۶ حشد شعبی هم ۵ تن زخمی شدند.
8	در فرودگاه کربلا نیز یک کارگر کشته و یک تن دیگر در اثر این حمله زخمی شد.
9	بر اساس این بیانیه علاوه بر تلفات جانی، زیرساخت‌ها کاملا تخریب شده و تجهیزات و تسلیحات موجود در پایگاه‌های مورد حمله نابود شدند.
10	فرماندهی عملیات مشترک عراق این حمله به نهاد نظامی عراق را محکوم کرد که نقض اصل شراکت و ائتلاف بین نیروهای امنیتی عراق و طرفی است که این حمله را اجرایی کرده است.
11	در ادامه این بیانیه آمده است: این حرف که این حمله در پاسخ به حمله به اردوگاه التاجی است یک بهانه واهی و دروغ است و نه تنها راه حلی برای کنترل اوضاع نبوده، بلکه وضعیت را به سمت تنش و نابسامانی اوضاع امنیتی سوق داده و همه را در معرض خطرات و تهدیدات بیشتر قرار می‌دهد.
12	این حمله آمریکا خارج از اراده عراق و تجاوز به حاکمیت ارضی آن بوده و رویکردهای غیرقانونی را تقویت می‌کند.
13	هیچ طرفی حق ندارد خود را جایگزین کشور، حاکمیت و تصمیمات مشروع آن کند.
14	در این بیانیه آمده است: این حمله آمریکا نقض هرگونه شراکت یا احترام به حاکمیت ارضی عراق و امنیت این کشور و شهروندان آن است و اگر کنترل نشود و همه به اراده و سیاست‌های کشور عراق احترام نگذارند، عواقب خطرناک آن دامن‌گیر خواهد بود.
15	رسانه‌های قطر اعلام کردند که «تمیم بن حمد آل ثانی»، امیر این کشور دستور داده هرچه سریعتر کمک‌های پزشکی مورد نیاز برای مقابله با کرونا به ایران فرستاده شود.
16	خبرگزاری رسمی قطر شامگاه جمعه (۲۳ اسفند) گزارش داد که کمک‌های پزشکی فوری قطر آماده ارسال به ایران است.
17	ساعاتی پیش از این نیز یک مقام آگاه در سفارت ایران در دوحه قطر به رسانه‌های گفته بود که کمک‌های پزشکی قطر به ایران در هواپیماها بارگیری شده و به ‌زودی به ایران فرستاده خواهد شد.
18	بر اساس آخرین آماری که وزارت بهداشت ایران منتشر کرده، شمار مبتلایان به کرونا در کشور به ۱۱۶۳۴ نفر رسیده و ۵۱۴ نفر نیز فوت کرده‌اند.
19	«حلوصی آکار»، وزیر دفاع ترکیه روز جمعه گفته آنکارا و مسکو بر سر جزئیات آتش‌بس در شمال غرب سوریه به توافق دست پیدا کرده‌اند.
20	خبرگزاری آناتولی گزارش داد ترکیه و روسیه توافق کرده‌اند برای نظارت بر آتش‌بس در استان ادلب سوریه «مراکز مشترک هماهنگی» تشکیل دهند.
21	«ولادیمیر پوتین»، رئیس‌جمهور روسیه و «رجب طیب اردوغان»، رئیس‌جمهور ترکیه هفته گذشته با برقراری آتش‌بس در ادلب توافق کردند.
22	دو طرف بر سر نظارت روی کریدور امنیتی در طول بزرگراه M4 نیز توافق کردند.
23	یک هیات نظامی روسیه هفته جاری در آنکارا برای انجام هماهنگی‌های لازم جهت اجرای مفاد این توافق آتش‌بس به آنکارا سفر کرد.
24	حلوصی آکار درباره اجرای گشت‌زنی‌های مشترک ترکیه و سوریه که جزو مفاد توافق آتش‌بس بود، گفت: «گشت‌زنی‌های مشترک از پانزدهم مارس آغاز خواهند شد.
25	»وزارت دفاع ترکیه روز جمعه با صدور بیانیه‌ای اعلام کرده بود، مذاکرات با هیأت نظامی روسی درباره ادلب، در فضایی مثبت و سازنده ادامه یافته است.
26	این بیانیه همچنین به ارائه آماری از نتایج عملیات‌های نظامی ترکیه پرداخت؛ بنابراین، ۱۵۵ عنصر مسلح طی ماه گذشته در جرین عملیات «جشمه صلح» در شمال سوریه از پای درآمدند.
27	به نوشته آناتولی، وزارت دفاع ترکیه اعلام کرد در جریان پاکسازی ارتش و نیروهای مسلح از اعضای جنبش «فتح‌الله گولن» واعظ و اپوزیسیون آمریکانشین دولت ترکیه ۱۹۰۷۵ نظامی از زمان وقوع کودتای نافرجام اخراج شده و ۵۱۸۱ نظامی نیز در محاکمه هستند.
28	سخنگویوزارت خارجهعراق اعلام کرد، محمد علیالحکیموزیر خارجهاین کشور سفرای آمریکا و انگلیس در بغداد رااحضارکرده است.
29	ویتاکید کرد، این اقدام به دنبال تجاوزاتاخیرآمریکا علیه مواضع نیروهای عراقی و نیروهایحشدشعبیصورتگرفت.
30	وزیر خارجهعراق امروز یک نشست فوقالعادهبا حضور مسئولانوزارت خارجهو مشاوران خود درباره پیامدهای تجاوزاتاخیرآمریکا برگزار کرد.
31	ذکر این مهم لازم است جنگنده‌های آمریکایی بامداد روز جمعه فرودگاه در حال احداث کربلا و چندینمقرالحشدالشعبیدر این استان و صلاح‌الدین والانباررا بمباران کردند.
32	اینتجاوزآمریکا از سوی شخصیت‌ها و گروه‌های عراقی به شدتمحکوم شدهاست.
33	«دوروتی شیا» سفیر جدید آمریکا در لبنان روز جمعه برای نخستین بار از زمان تصدی منصب خود در چند روز پیش با «حسن دیاب» نخست وزیر لبنان دیدار کرد.
34	پایگاه خبری العربی الجدید به نقل از منابع آگاه از جزئیات این دیدار آورده است که شیا در این دیدار حامل پیامی آشکار به دولت لبنان درباره شروط آمریکا برای کمک به برون رفت لبنان از بحران اقتصادی بوده است.
35	منابعی ویژه در مقر نخست وزیری لبنان در بیروت در گفت‌‌وگو با العربی الجدید خبر دادند شیا به دیاب گفته در صورت اینکه دولت لبنان ثابت کند، کاملا مستقل از حزب الله است و همچنین در صورتی که دولت لبنان از دخالت‌های آشکار حزب الله در منطقه حمایت نکند و دولت لبنان به تحریم یکجانبه آمریکا علیه حزب‌الله بپیوندد، آمریکا به دولت لبنان کمک مالی خواهد کرد.
36	منابع العربی الجدید افزودند، سفیر آمریکا ضمن انتقادات شدید به حزب الله از طبقه سیاسی لبنان بابت مقابله نکردن جدی با هدر رفتن اموال عمومی، فساد و ایجاد فضای مناسب برای رشد حزب الله و فعالیت آن در لبنان و منطقه به شدت انتقاد کرده است.
37	در همین حال سفیر آمریکا پس از دیدار با دیاب در جمع خبرنگاران بر حمایت ایالات متحده از خواسته‌های معترضان تاکید کرد و خواستار تحقق آن برای غلبه بر بحران اقتصادی با اتخاذ شفافیت شد و این مهم را راه جلب اعتماد بین المللی برای لبنان دانست.
38	دورتی شیا سفیر جدید واشنگتن در بیروت که دوازدهم اسفند برای تصدی این منصب وارد لبنان شده است، یکی از سیاسیون تندرو و دست راستی «دونالد ترامپ» رئیس جمهور آمریکاست که با انتصاب وی ناظران پیش بینی کردند لبنانی‌ها باید منتظر برخورد سخت‌گیرانه‌تر آمریکا به ویژه با حزب الله لبنان باشند.
