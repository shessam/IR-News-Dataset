roozno_data###آیا کرونا، دولت‌های عربی خلیج فارس را با قطر آشتی می‌دهد؟###http://roozno.com//fa/news/419618/آیا-کرونا-دولت‌های-عربی-خلیج-فارس-را-با-قطر-آشتی-می‌دهد###[]###2020-03-25 14:40:00###۴۱۹۶۱۸###['کرونا', 'دولت های عربی']
1
1	تبعات انتشار ویروس کرونا، همچنان بر صحنه سیاسی و اقتصادی جهان سایه انداخته و تحت تاثیر شیوع این ویروس، دعوت‌ها برای کنار گذاشتن درگیریها، بویژه در جهان عرب، که درگیر جنگ‌های بزرگی است، اوج گرفته است.
2	رسانه عرب زبان الخلیج آنلاین نزدیک به قطر نوشت: تبعات انتشار ویروس کرونا، همچنان بر صحنه سیاسی و اقتصادی جهان سایه انداخته و تحت تاثیر شیوع این ویروس، دعوت‌ها برای کنار گذاشتن درگیریها، بویژه در جهان عرب، که درگیر جنگ‌های بزرگی است، اوج گرفته است.
3	به گزارش روز نو : در ادامه این مطلب آمده است: در حالی تمام تلاش‌ها برای حل بحران بین دولت‌های عربی، که منجر به محاصره اقتصادی قطر شد با شکست مواجه شده است، که اغلب تحلیگران این مساله را بزرگترین بحران دولت‌های عربی منطقه می‌دانند.
4	آخرین کسی که از ضرورت کنار گذاشتن اختلافات برای مقابله با ویروس جدید صحبت کرد، نخست وزیر سابق قطر «حمد بن جاسم آل ثانی» بود که با وجود توانایی کشورش برای گذر از بحران محاصره، اهمیت همبستگی دولت‌های عربی در مرحله ظهور ویروس کرونا را خاطر نشان کرد.
5	علاوه بر این، اتحادیه دولت‌های عربی نیز دولت‌های منطقه را به حل اختلافات و همفکری برای مبارزه با کرونا فراخواند.
6	با توجه به اینکه تا کنون شاهد چنین واکنشی از سوی اتحادیه دولت‌های عرب در مورد پایان دادن به محاصره قطر نبوده ایم، سوالاتی در مورد نزدیکی کنار گذاشتن اختلافات بین دولت‌های عربی خلیج فارس، آن هم پس از سه سال، مطرح می‌شود.
7	در همین رابطه، عبدالله الغیلانی، تحلیلگر مسائل استراتژیک می‌گوید: همزمان با هر شرایط استنثایی، امید کشورهای حاشیه خلیج فارس برای عبور از حالت تنش سیاسی و از هم پاشیدگی اجتماعی که نتیجه بحران محاصره قطر است، تجدید می‌شود.
8	این تحلیلگر عمانی بر این عقیده است که در برابر خطرات موجود، شایسته است که دولت‌های عربی خلیج فارس با تمام توان جمعی خود و نه با تکیه بر ظرفیت‌های فردی، با تهدید‌ها مقابله کنند.
9	ضمن آنکه عمان و عربستان سعودی، دو کشوری هستند که بویژه در عرصه اقتصادی، زیان بیشتری از شرایط فعلی می‌بینند.
10	وی معتقد است که گذر از بحران ایجاد شده در نتیجه شیوع کرونا، می‌تواند با ایجاد تحول اساسی در دیدگاه‌های استراتژیک ریاض و ابوظبی و همبستگی آن‌ها با دیگر دولت‌های عربی، بویژه قطر، ممکن شود.
11	اما الغیلانی در رابطه با پیش بینی هایش در این باره، در گفتگو با الخلیج انلاین خاطر نشان کرد که تا این لحظه، نشانه‌ای دال بر تغییر موضع عربستان یا امارات در قبال قطر، دیده نشده و تفکر سیاسی رسمی در بین دولت‌های محاصره کننده قطر، همچنان از عدم توجه به واقعگرایی سیاسی و جغرافیایی سیاسی، رنج می‌برد.
12	با این حال، به نظر می‌رسد آنچه سیاست نتوانست در مورد بحران خلیج فارس محقق کند، با ویروس کرونا محقق شده و این ویروس، دولت‌های محاصره کننده قطر را مجبور به برگزاری یک ویدئو کنفرانس اضطراری بین وزرای بهداشت دولت‌های شورای همکاری خلیج فارس ، از جمله قطر کرد.
13	در این میان، معاون وزیر خارجه کویت، خالد الجار الله در اواخر فوریه تاکید کرد که وساطت کشورش برای حل بحران خلیج، همچنان ادامه می‌یابد و کویت هنوز امید خود را برای حل اختلافات بویژه بین عربستان، امارات و قطر، از دست نداده است.
