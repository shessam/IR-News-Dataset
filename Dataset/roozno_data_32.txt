roozno_data###بازگشت به احمدی‌نژادی‌ها؟###http://roozno.com//fa/news/412444/بازگشت-به-احمدی‌نژادی‌ها###[]###2020-02-08 10:53:00###۴۱۲۴۴۴###['اصولگرایان', 'احمدی نژادی ها']
1@@@2@@@3@@@4@@@5
1	لیست اصولگرایان همچنان با اما و اگر روبه‌رو است و معلوم نیست بالاخره لیست نهایی آنها چه زمانی منتشر می‌شود و شامل چه طیف‌هایی خواهد بود؟ یک بار از ائتلاف همه جناح‌های این جریان سیاسی در این دوره از انتخابات صحبت می‌شود اما روز دیگر اخباری مبنی بر معرفی چند لیست به گوش می‌رسد.
2	گویا اصولگرایان در غیاب حضور رقیب نیز همچنان در یک سردرگمی به سر می‌برند.
3	تا دیروز مشکل اصلی‌شان پایداری‌ها و راضی کردن آنها برای پیوستن به شورای ائتلاف بود، حالا احمدی‌نژادی‌ها هم به آن اضافه شده است؛ یاران احمدی‌نژاد رئیس سابق دولت‌های نهم و دهم که در اواخر عمر ریاست‌جمهوری‌اش از سوی اصولگرایان طرد شد.
4	البته قبل از انتخابات چهره‌های مختلف اصولگرایان تلاش زیادی برای به دست آوردن سبد رای احمدی‌نژادی‌ها کردند تا جایی که محمدباقر قالیباف به دیدار محمود احمدی‌نژاد رفت و خبر آن دیدار بعدها منتشر شد.
5	حالا هم در آستانه انتخابات باز چشم اصولگرایان به دنبال سبد رای احمدی‌نژادی‌ها است.
6	به گزارش روز نو :در این دوره با وجود آنکه به احتمال خیلی زیاد اصولگرایان مجلس آینده را در اختیار داشته باشند و رقیب آنها حضور خیلی کم‌رنگ و بی‌رمقی دارد اما باز هم آنها همه تلاش خود را برای جذب همه طیف‌ها و جناح‌های سیاسی خود می‌کنند.
7	چرا که شکست‌های پی‫درپی آنها در انتخابات گذشته به واسطه نبود وحدت درونی و همچنین رقیبی که با تمام توان و قدرت خود همراه با پایگاه اجتماعی‌اش حضور داشت، باعث شده است که در این دوره با هرچه در توان دارند و هر طیفی که سبقه اصولگرایی دارد ائتلاف کنند.
8	اصولگرایان پیش از این خیلی سعی کردند تا شاید در این دوره پایداری‌ها را راضی کنند به ائتلاف اصولگرایی بپیوندد که درنهایت موفق نشدند و این طیف جدایی‌طلب از خواسته‌ها و سهم‌خواهی‌های خود کوتاه نیامد و قرار است لیست جداگانه معرفی کنند.
9	در این راستا بسیاری از اصولگرایان می‌گویند این به معنی جدایی آنها از جریان اصولگرایی نیست و ما به احتمال زیاد چندین لیست داشته باشیم.
10	اما در مقابل برخی دیگر می‌گویند اگر آنها همچنان بر معرفی لیست جداگانه مصر باشند دیگر نباید به اسم اصولگرایی وارد صحنه انتخابات شوند.
11	در ادامه این روند با ارائه لیست ۶۰ نفره کاندیداهای جبهه پایداری برای انتخابات مجلس یازدهم، اختلافات این جبهه با شورای ائتلاف دیگر علنی شد و حجت‌الاسلام موسی‌پور، عضو جامعه روحانیت مبارز گفته است، درصورت عدم تفاهم در ارائه فهرست مشترک، یکی از گزینه‌ها منع حضور اعضای لیست شورای ائتلاف در لیست‌ جبهه پایداری است.
12	جدایی و انشقاق حالا علنی‌تر شده و در شهرستان‌ها خبر از دو لیستی شدن نیز به گوش می‌رسد به گونه‌ای که روز گذشته سعید احدیان چهره نزدیک به قالیباف از حضور در شورای ائتلاف نیروهای انقلاب در خراسان رضوی کناره‌گیری کرد.
13	دبیر سابق جبهه آرمان خواهان واقع‌بین که به عنوان عضو حقیقی در شورای ائتلاف نیروهای انقلاب خراسان رضوی فعالیت می‌کرد، با انتشار مطلبی در صفحه مجازی خود اعلام کرد از این شورا کناره‌گیری کرده است.
14	احدیان در این مطلب با اشاره به وجود اشکالات متعدد در مسیر شورای ائتلاف اعلام کرد: حقیر معترض سازوکار موجود بوده و در خروجی آن نیز نقشی ندارم و از مسئولان شورای وحدت نیز می‌خواهم هرچه سریع‫تر در اطلاع‌رسانی خود درباره اسامی اعضای این شورا تجدیدنظر کنند.
15	در بخش پایانی بیانیه احدیان آمده است: «ضمنا تاکید می‫کنم حقیر علی‌رغم اینکه به این سازوکار معترضم علاقه ندارم از طرف من به آن لطمه‌ای بخورد، لذا از ذکر جزئیات نقدها و مسائل مربوط در فضای رسانه‌ای عمومی خودداری کردم اما درصورتی که دیگران وارد این عرصه شوند، دلیلی برای سکوت باقی نمی‌ماند».
16	حالا که اصولگرایان به کل از پایداری‌ها ناامید شدند و نتوانستند آنها را مجاب کنند در شورای ائتلاف اصولگرایی حضور داشته باشند، برای سهم بیشتر در مجلس آینده به نظر می‌رسد رو به سوی طردشدگان این جریان آورده‌اند و سبد رای امری نبود که این جریان بتواند از آن چشم‌پوشی کند.
17	طی روزهای گذشته اخباری مبنی بر حضور چهره‌های نزدیک به محمود احمدی‌نژاد، رئیس سابق دولت پیشین در لیست 90 نفره اصولگرایان منتشر شد.
18	خبری که واکنش‌های زیادی را به دنبال داشت، به صورتی که برخی از پررنگ بودن یاران احمدی‌نژاد در آن سخن می‌گویند.
19	در این میان آنچه قابل توجه است سکوت احمدی‌نژادی‌ها در این رابطه است و می‌گویند درباره انتخابات اظهار نظر نمی‌کنند.
20	اما چه شد که احمدی‌نژادی‌هایی که تا به حال اقدامی برای حضور فعال در انتخابات نداشتند به یکباره گفته می‌شود در لیست ائتلافی اصولگرایان قرار گرفته‌اند؟ برخی اصولگرایان، حزب موتلفه را برای حضور چهره‌های نزدیک به احمدی‌نژاد در ائتلاف اصولگرایی، واسطه می‌دانند.
21	در مقابل تعدادی دیگر می‌گویند این نوع کثرت‌گرایی ناهمگون در ائتلاف اصولگرایی نشان از تلاش این جریان سیاسی برای سهم بیشتر در گرفتن صندلی‌های بهارستان را دارد و جلوگیری از قدرت پایداری‌ها است.
22	محمد ناصر سقای بی‌ریا، عضو شورای مرکزی جبهه پایداری در گفت‌وگو با «انتخاب»، پیرامون طرح مسئله حضور چهره‌های نزدیک به احمدی‌نژاد، در لیست اصولگرایان گفت: «در ابتدای امر ضروری است به این نکته توجه شود که ما به عنوان جبهه پایداری ارتباطی با احمدی‌نژاد نداریم.
23	ما بارها اعلام کرده‌ایم که تشکیل جبهه پایداری با جدا شدن از احمدی‌نژاد بوده است.
24	البته نیروهای انقلابی را از افرادی که قبلا با دولت احمدی‌نژاد همکاری داشته‌اند، مجزا می‌دانیم.
25	مثلا بنده در دولت نهم مشاور رئیس‌جمهوری بودم و اکنون برخی‌های می‌گویند این احمدی‌نژادی است اما این رویکرد به هیچ عنوان درست نیست.
26	احمدی‌نژادی‌ها کسانی هستند که در جبهه بهار و امثال آن حضور دارند و از نظر ما افکار آن‌ها قابل قبول نیست.
27	»او گفت: «اطلاعی پیرامون قرار گرفتن نزدیکان احمدی‌نژاد در لیست 90 نفره منتشر شده از سوی خبرگزاری‌ها به عنوان لیست اولیه شورای ائتلاف در حوزه تهران ندارم و باید مسئله را از کسانی پرسید که این لیست را منتشر کرده‌اند.
28	»احمدی‌نژادی‌ها که پیش از این زمانی که شایعات درباره صدور فهرستی منتسب به جریان احمدی‌نژاد شدت گرفت، نسبت به آن موضع گرفتند و آن را صرفا گمانه‌زنی رسانه‌ای دانستند، حالا چرا سکوت اختیار کرده و تا به حال واکنشی درباره حضور چهره‌های نزدیک به رئیس دولت نهم و دهم، در لیست 90 نفره اصولگرایان نشان نداده‌اند.
29	به نظر می‌رسد خود احمدی‌نژادی‌ها هم چندان بدشان نمی‌آید زیر چتر اصولگرایی که قبل از این طردشان کرده بود وارد بهارستان شوند.
30	باید منتظر ماند و دید در ادامه این سردرگمی اصولگرایان به کجا خواهد کشید و برای سهم بیشتر در گرفتن صندلی‌های بهارستان، حاضر است از مواضع قبلی خود برگردد؟
