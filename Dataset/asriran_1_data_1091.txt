asriran_1_data###کی‌روش تا جمعه به ایران بر می‌گردد/ همکاری وزارت خارجه با باشگاه سپاهان برای بازگشت مهاجم عمانی###https://www.asriran.com/fa/news/731495/کی‌روش-تا-جمعه-به-ایران-بر-می‌گردد-همکاری-وزارت-خارجه-با-باشگاه-سپاهان-برای-بازگشت-مهاجم-عمانی###['ورزشی']###2020-06-02 15:26:00###۷۳۱۴۹۵###['کی روش', 'ایران']
3
1	باشگاه سپاهان برای بازگشت مهاجمان خارجی خود مشکلاتی را پیش رو دارد.
2	به گزارش فارس، با اعلام شروع تمرینات از سوی سازمان لیگ برای از سرگیری ادامه مسابقات لیگ نوزدهم، تیم‌هایی که از بازیکنان خارجی استفاده می‌کنند برای بازگشت بازیکنانشان دچار مشکلاتی شدند چراکه علاوه بر بحث خروج این بازیکنان از کشورهای خودشان، بحث تهیه بلیت برای مسافرت هوایی آن‌ها و بازگشت به ایران نیز زمان بازگشت خارجی‌ها به ایران را طولانی‌تر می‌کند.
3	باشگاه سپاهان نیز به خاطر داشتن چند بازیکن خارجی با این مشکلات بیگانه نیست و مسئولان این باشگاه تلاش می‌کنند تا در کمترین زمان ممکن خارجی‌ها را به ایران برگردانند تا آن‌ها از برنامه‌های کادرفنی عقب نمانند.
4	ولادیمیر کومان هافبک مجاری سپاهان روز گذشته وارد ایران شده و تست‌های پزشکی را پشت سر گذاشته است.
5	این بازیکن در حال حاضر منتظر مشخص شدن نتیجه تست‌ها است تا در صورت منفی بودن آن، به تمرینات تیمی اضافه شود.
6	وی در خصوص بازگشت بازیکنان خارجی بازیکنان سپاهان به ایران اظهار داشت: ولادیمیر کومان دیروز به ایران آمده، آزمایشات و تست‌های لازم را‌‌‌‌‌‌‌‌‌‌ پشت سر گذاشته و منتظریم تا جواب تست‌های او بیاید، اگر همه چیز خوب باشد، می‌تواند به تمرینات تیم اضافه شود.
7	سخنگوی باشگاه سپاهان ضمن اعلام این خبر، در خصوص زمان بازگشت کی‌روش استنلی به خبرنگار ورزشی فارس گفت: کی‌روش ان‌شاءالله تا آخر هفته به ایران برمی‌گردد، برای بازگشت او بحث ست شدن بلیت وجود دارد.
8	ما یک بار بلیت گرفتیم و به خاطر قرنطینه‌ای که در برزیل اعمال شده بود نتوانست برگردد.
9	آن طور که اطلاع دارم، با توجه به اینکه پرواز مستقیم از سائوپائولو نداریم و او باید پروازش را‌‌‌‌‌‌‌‌‌‌ عوض کند، قرار است تا آخر هفته یعنی تا روز جمعه به ایران بیاید.
10	پزشک در مورد بازگشت محسن الغسانی عنوان کرد: چون خروج اتباع عمانی ممنوع شده، ما به کمک فدراسیون و وزارت امور خارجه با آن‌ها مکاتبه کردیم که مجوز خاصی برای او بگیرند تا این بازیکن بتواند به جمع ما اضافه شود.
11	در این مذاکره پیشرفتی حاصل شده؛ یعنی آنها قبول کردند که مجوز بگیرند تا الغسانی بتواند برگردد.
12	وی در مورد پرداختی به بازیکنان سپاهان گفت: باشگاه سپاهان بودجه و برنامه ریزی مالی دارد که طبق آن تمام پرداختی‌ها انجام شده و ما حتی به بازیکنان خارجی هم بدهی نداریم.
