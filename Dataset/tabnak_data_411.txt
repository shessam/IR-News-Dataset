tabnak_data###باشگاه مشتریان تپسی راه اندازی شد###https://www.tabnak.ir/fa/news/956800/باشگاه-مشتریان-تپسی-راه-اندازی-شد###['اقتصادی', 'داخلی']###2020-02-04 17:14:00###۹۵۶۸۰۰###['باشگاه مشتریان', 'تپسی', 'اپلیکیشن']
1@@@2
1	تپسی از راه‌اندازی باشگاه مشتریان در آخرین نسخه اپلیکیشن خود خبر داد.
2	این تاکسی اینترنتی که به تازگی از رنگ و لوگوی جدیدش رونمایی کرده بود، باشگاه مشتریان خود را با نام «سفینه تپسی» به عنوان یکی از قابلیت‌های تازه‌اش معرفی کرد.
3	«سفینه تپسی» یا باشگاه مشتریان این شرکت، با هدف قدردانی از مسافران وفادار این تاکسی اینترنتی و افزایش حس تعلق به برند تپسی طراحی شده است و تمامی کاربران تپسی می‌توانند پس از بروزرسانی اپلیکیشن تپسی در آن ثبت نام کنند.
4	اعضای باشگاه مشتریان یا سفینه تپسی به چهار سطح با عناوین زمین، ماه، خورشید و کهشکان تقسیم می‌شوند.
5	این تقسیم‌بندی بر اساس تعداد سفرهایی که کابران تپسی با این تاکسی اینترنتی داشته‌اند صورت می‌گیرد.
6	مسافران این تاکسی اینترنتی با عضویت در سفینه تپسی، به نسبت قرار گرفتن در هر یک از سطوح تعیین شده، به ازای مبلغی که برای هزینه سفر در تپسی خرج می‌کنند، امتیاز می‌گیرند.
7	امتیاز‌های ثبت شده این قابلیت را به هر یک از کاربران می‌دهد تا از تخفیف‌ها و مزایای تپسی و سایر کسب و کارهایی که در این پروژه با تپسی همکاری دارند، استفاده کنند.
8	در باشگاه مشتریان تپسی، برندهایی چون دیجی‌کالا، پارس آنلاین، تخفیفان، چیلیوری، تیوال، سینما تیکت، گلیتال و نوار، محصولات خود را به اعضای این باشگاه با تخفیف ارائه می‌دهند.
9	باشگاه مشتریان، اولین قابلیت تازه‌ای است که در جدیدترین نسخه تپسی از آن رونمایی شده است و بنا به اعلام این شرکت، قابلیت‌های جدید دیگری نیز به زودی به کاربران آن ارائه خواهد شد.
10	تغییر هویت بصری از جمله رنگ و نشان برند، بهبود تجربه کاربری و معماری اپلیکیشن و همچنین توسعه قابلیت‌های پیشین، از جمله تغییراتی هستند که تپسی در اپلیکیشن جدید خود ارائه داده است.
