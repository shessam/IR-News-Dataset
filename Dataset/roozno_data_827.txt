roozno_data###کرونا؛ مغلوب دموکراسی کره جنوبی یا دیکتاتوری چین؟###http://roozno.com//fa/news/420652/کرونا-مغلوب-دموکراسی-کره-جنوبی-یا-دیکتاتوری-چین###[]###2020-04-06 09:45:00###۴۲۰۶۵۲###['کرونا', 'کره جنوبی چین']
1@@@2@@@3
1	در حالیکه شنیدن اخبار بد درمورد شیوع کرونا در میان سایر کشورها روزبه روز ادامه دارد اما دراین میان اخباری هم از موفقیت برخی کشورهای درمهار این بیماری به گوش می‌رسد، موفقیتی که اگر صحت داشته باشد برای سایر کشورهانیز امید بخش و دلگرم‌کننده است به این معنا که می‌توان شاید جلوی این بیماری را گرفت.
2	چین یکی از آن هاست.
3	کشوری که به شکل معجزه آسایی این روزها آمار انگشت شماری از مبتلایان خود منتشر می‌کند حتی در برخی روزها هیچ فوتی نداشته است، کشوری که مرکز و منشا شیوع این بیماری بوده اکنون چکونه تبدیل به امن ترین کشور‌ها در مورد مهار این بیماری شده است ؟ بعضی این اتفاق را به خاطر قوانین سفت و سخت و دیکتاتور مآب چینی میدانند و آن را راهگشا، برخی آن را ناشی از مدیریت درست و صحیح دانسته و البته خیلی‌ها نیز آمار ارائه شده چین را در مهار بیماری دروغ دانسته و خبر از پنهانکاری آن‌ها دراین زمینه داده‌اند.
4	به گزارش روز زنو :اما در حالی تشکیک در آمار ارائه شده چین ورد زبان برخی شده، از سویی دیگر همه چشم‌ها به کره جنوبی است، کشوری که هم دموکرات مآب است و هم قرنطینه چینی را اجرایی نکرده ولی موفق شده این روزها بر ویروس کرونا و شیوع آن غلبه کند.
5	برخلاف چین، جهان اظهارات مقام‌های کره جنوبی و صداقت آن‌ها را باور دارند و از همین روست که در شگفت از مهار این بیماری در این کشور هستند و از خود سوال می‌کنند چه طور سئول توانست اما اروپا و آمریکا نه.
6	خیلی‌ها سرنوشت بسیار شومی را برای کره جنوبی که به عنوان دومین کشوری که بعد از چین گرفتار این بیماری شده بود، متصور بودند.
7	آمار این بیماری در ابتدا بسیار بالا و البته نگران‌کننده می‌نمود، اما یک ماه بعد به نظر میامد که این بیماری توسط کره‌ای‌ها کنترل شده است.
8	گفته می‌شد در روزهای میانه اسفند کره جنوبی شرایطی را فراهم آورده که بتواند ۴۰ برابر ژاپن و ۱۲۰ برابر آمریکا تست روزانه کرونا انجام دهد و برای اینکه بتوانند نتایج این تست‌ها را بررسی کنند در سطح کشور ۹۶ عدد لابراتوار ایجاد کردند.
9	روزبه روز برمیزان این امکانات افزوده میشد.
10	در حالیکه برخی میزان دقیق بودن کیت‌های چینی را به ویژه آن‌هایی که بعدها به اسپانیا داده شد را 30 درصد اعلام می‌کردند، میزان دقیق بودن تست کرونا در کره جنوبی نزدیک به صددرصد اعلام شد تست کرونایی که در چند دقیقه انجام می‌گرفت.
11	دولت کره جنوبی به صورت ویژه‌ای برای بیماران پرونده تشکیل می‌داد و به جای آنکه فرد بیمار و یا مشکوک به بیماری خود به بیمارستان مراجعه کند، اورژانس برای معاینه به خانه می‌آمدو با توجه به اینکه شنیده ایم که 40 درصد بیماران کرونا در بیمارستان‌ها این بیماری را می‌گیرند این اقدام، اقدام بسیار موثر برای جلوگیری از ورود کسانی که بیماری کرونا ندارند به بیمارستان و قطع زنجیره ابتلا شد.
12	از سویی دولت کره جنوبی برخلاف بسیاری از کشورها به جای پنهان کاری و یا دیراعلام کردن این بیماری، با اعلام وضعیت جنگی، بودجه‌های میلیارد دلاری فوری را برای مقابله با این بیماری تامین کرد، و به جای انکه تقاضای وام بدهد و یابرای تامین بودجه دست به نامه نوشتن بزند، بالاترین مقام این کشور از راس بودجه مبارزه با کرونا را بدون معطلی تامین کرد.
13	از سویی اگر چه افزایش تعداد تست درکره جنوبی باعث اعلام افزایش آمار مبتلایان شد و در ابتدا نگرانی‌های شدیدی دراینباره ایجاد کرد اما بسیاری معتقدند که خود این موضوع باعث کنترل شرایط شد و مردم را با جدیت موضوع آشنا کرد، حال آنکه برخی کشور‌ها برای نمایش دروغین کنترل این بیماری و اعلام آماری بسیار پایین تر از واقعیت باعث ایجاد امنیت کذب شده و به ابعاد این بیماری دامن میزنند.
14	اکنون نیز به نظر میاید که دولت کره جنوبی با همراهی مردمش و به دور از اقدامات دیکتاتور مآب موفق شده است که هم مردم کره جنوبی و هم جهانیان را به پایان خوش تر روزهای کرونایی امیدوار کند.
15	اکنون پرسش این است که سایر کشورها میان روش چین یا کره جنوبی باید کدام را انتخاب کنند؟> فرق چین و کره جنوبیفریدون مجلسی دیپلمات سابق با بیان اینکه بدیهی است جوامع مختلف دنیا، شرایطشان با همدیگر تفاوت می‌کند به آفتاب یزد گفت: آنچه که در چین شاهد بودیم بی‌تردید ناشی از روحیه کمونیستی این کشور بوده است، کشوری که با قرنطینه‌ای واقعی، امروز از پیروزی در برابر کرونا سخن می‌گوید.
16	شاید نتوان به آمار و ارقام ارائه شده چین اطمینان داشت اما به هر حال چه بخواهیم چه نه، این کشور برای کنترل شرایط موجود کشور تصمیمات سختگیرانه‌ای گرفت و در هرصورت به نظر میاید وضعیت امروز آن به مراتب از دو ماه یا سه ماه گذشته بهتر است.
17	هرچند عده‌ای این روزها از وجود هزاران پیکر به جا مانده در چین هم سخن می‌گویند که به صورت پنهانی خاکسترشان به افراد و خانواده‌ها داده می‌شود.
18	اما در مورد کره جنوبی که کشوری به مراتب آزادتر از چین است و همه به سیستم دولتمردان آن ایمان دارند چیرگی این کشور لا اقل تا به امروز بر کرونا را نمی‌توان ندیدگرفت.
19	از بعد اقتصادی هم چین و کره جنوبی با یکدیگرتفاوت‌هایی ویژه دارند اگرچه چین این روزها خود را تبدیل به قدرت اول اقتصادی دنیا کرده است اما باید این نکته را هم توجه کنیم که تفاوت مردم در چین و جایگاه‌های اقتصادی و اختلاف طبقاتی شان به مراتب بیشتر از کره جنوبی است.
20	ما در چین شاهد یک قرنطینه کامل بودیم که مردم از پنجره‌های خانه هم را میدیدند و نیازهای روزانه آن‌ها توسط دولت به دست آن‌ها می‌رسید.
21	اما اینکه یک سوم مردم چین از شرایط اقتصادی خیلی خوبی برخوردارند و دوسوم دیگر در مراحل پایین سطح زندگی هستند به این نکته اشاره دارد که در چین اگر قرنطینه و بازداشت و غیره.
22	در کارنبود هرگز با توصیه‌های دولت، قرار نبود مردم به توصیه‌ها توجه کنند.
23	وضعیتی که ما مسلما در کره جنوبی نمی‌بینیم چرا که عامه مردم از شرایط خوب اقتصادی برخوردارند.
24	مجلسی گفت: در مورد سنجش رفتاری دولت کره جنوبی باید موارد زیاددیگری را در نظر بگیریم، یکی از آن‌ها امکانات کره جنوبی و مردم آن هستند اینکه تمامی بودجه کره جنوبی دردرون این کشور خرج می‌شود.
25	این کشور ذخیره انباشته مطلوبی دارد، وارد ماجرا جویی‌های بین المللی نمی‌شود.
26	همه این‌ها این امکان برای کشورکره را به وجود می‌اورد که وقتی به مردم بگوید برای مهار کرونا به سر کار نیایید این اتفاق می‌افتد و به جایش دولت خسارات آن را بپردازد، و به کسانی که می‌گوید بر سرکار بیایید از آن‌ها حمایت کند.
27	بنابراین نوع زندگی مردم کره جنوبی آغشته به فقر نیست که انباشتگی‌های مردمی که ایجاد سرایت این بیماری را می‌کند مثلا در صف‌های طولانی برای دریافت غذا ایجاد شود.
28	اتفاقی اکه این روزها در هند می‌بینیم، مردم برای تامین مایحتاج شان صف می‌بیندند که این خود باعث بروز آلودگی است.
29	اصلا بسیاری از مردم هند خانه ندارند که بخواهند در خانه بمانند.
30	> تفاوت با اروپا و آمریکامجلسی درپاسخ به این سوال که اگر تمام مشکلات اقتصادی است چرا کشورهای ثروتمند اروپایی و آمریکا نیز در کنترل این بیماری درمانده‌اند می‌گوید: در مورد این کشورها نیز فاکتورهای دیگری راهم باید در نظر بگیرید.
31	به عنوان مثال آمریکا و اروپا متشکل از قوم هفتادو دوملت هستند، حضور مهاجرین بسیاری دراین کشور بخشی از شرایط امروز رابرای این کشورهاآفریده است، توریست پذیر بودن بسیاری ازاین کشورها را نیز باید در نظر بگیرید.
32	وضعیت آمریکا وضعیتی است ک مردم کار می‌کنند تا زندگی می‌کنند و اما درعین حال دست به دهان هستند.
33	آمریکایی‌ها ثروتمند و در رفاه نسبی هستند اما بسیاری هزینه رفتن به بیمارستان را ندارند مشکلات جهان سومی در آمریکا دیده می‌شود که مثلا در کانادا و کره جنوبی دیده نمی‌شود.
34	نکته دیگر آنکه عنصر «غافل گیری» را نباید ندید گرفت، ایتالیا و آمریکا در مواجهه با این بیماری دچار غافلگیری شدند.
35	چه بسا درایران بسیاری سه ماه پیش با این بیماری دست به گریبان بودند اما نه دکترها از آن اطلاع داشتند و نه خود مردم.
36	مجلسی گفت: بنابراین اقدامات به موقع کره جنوبی نیز یکی از مواردی بوده است که به داد کره جنوبی رسید، کره جنوبی درروزهای نخست، اگرچه دچار وضعیت بدی بود اما از آن بابت غافلگیر نشد و پیش بینی بسیاری موارد را کرد.
37	در همان موقع کره جنوبی به سراغ چند شرکت بزرگ داروسازی در داخل مرز‌های خودش رفت و برای تولید کیت‌های تشخیص کرونا ویروس برای آن‌ها مجوز صادر کرد و در عرض چندروز کیت‌ها ساخته شد و در تمام کشور شبکه‌ای از لابراتور‌های تست کرونا ایجاد شد.
38	اینطور نبود که مانند ایران هر کس که احوال بسیار بدی دارد مورد آزمایش کرونا قرار بگیرد و بعد هم آماری برهمین مبنا در باره مبتلایان این بیماری اعلام شود، کره جنوبی ظرفیت سنجش تست کرونا چندین برابر حتی کشورهای پیشرفته را در خود ایجاد کرد.
39	مجلسی درادامه گفت: کره جنوبی از سویی تکنولوژی را نیز به خوبی دراین راستا به خدمت گرفت، در برخی فیلم‌ها شاهد بودیم که در خیابان‌ها و اتوبان‌ها ایستگاه‌های تست کرونا تاسیس شد و در این ایستگاه‌ها از راننده‌ها و سرنشینان تست کرونا گرفته شد و در حین تست هم حتی به رانندگان اجازه داده نشد تا از اتومبیل هایشان پیاده شوند.
40	این متفاوت با تب سنج‌هایی است که ما درایران به عنوان راه تشخیص افراد مشکوک و غیر مشکوک در نظر گرفته ایم.
41	وجود اپلکیشن‌هایی که مثلا مشخص می‌کرد افراد مشکوک به کرونا یا دارای کرونا در نزدیک شما هستند یا نه نیز کمک بزرگی به قطع این زنجیره بود.
42	وی افزود: ویژگی دیگر کره‌ای‌ها را باید قانون پذیری آن‌ها دانست آن‌ها نه تنها منتظر دستورات قهری دولت نبودند بلکه ضمن رعایت قوانین خود با دولت همکاری و همراهی کردند.
43	بعضا وظیفه ساخت بسیاری از اقلام و لوازم بهداشتی را خود مردم کره جنوبی برعهده گرفتند.
44	وی می‌افزاید: از دیرباز کشورهایی مانند ژاپن و هم کره حنوبی و کره شمالی رعایت نظافت را نیز در نظر داشته‌اند بی‌آنکه کرونایی درمیان باشد.
45	مجلسی می‌گوید: امکانات و ثروت هم به کمک کره جنوبی آمده است.
46	مثلا در آلمان هم شاهد هستیم که کمترین تلفات این بیماری علی رغم شیوع بالای آن را از آن خود کرده است مطمئنا این نیزریشه در همان امکانات آلمانی‌ها مانندکره‌ای‌ها دارد.
