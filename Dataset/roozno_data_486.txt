roozno_data###تصاویر| تغییراتی که کرونا در فرهنگ، رسوم و آیین احوالپرسی ایجاد کرد###http://roozno.com//fa/news/417169/تصاویر|-تغییراتی-که-کرونا-در-فرهنگ-رسوم-و-آیین-احوالپرسی-ایجاد-کرد###[]###2020-03-07 12:12:00###۴۱۷۱۶۹###['کرونا', 'تغییر فرهنگ']
1
1	احتمالا آسان‌ترین راه برای خوش آمدگویی به کسی بدون انتقال میکروب به او نگاه کردن به چشم‌های طرف مقابل و لبخند زدن و سلام گفتن است.
2	به گزارش روز نو :به منظور کاهش خطر ابتلا به ویروس کرونا شیوه احوالپرسی و ادای احترام به یکدیگر در سرتاسر جهان در حال تغییر است.
3	به گزارش آفتاب‌نیوز؛ شبکه خبری آلمانی "دویچه وله" به برخی از این تغییرات در هنجار‌ها برای ادای احترام و احوالپرسی و نشان دادن حسن نیت افراد به یکدیگر تحت تاثیر شیوع ویروس کرونا پرداخته است:دست دادنیکی از متداول‌ترین شیوه‌های احوالپرسی در دنیای تجارت بوده است.
4	با این حال، به نظر می‌رسد دست دادن به تدریج از سنت ادای احترام و احوالپرسی خارج شود چرا که کارشناسان بهداشتی برای جلوگیری از ابتلا به ویروس کرونا آن را منع کرده‌اند.
5	برای مثال، وزیر کشور آلمان این توصیه را جدی گرفته و از دست دادن با "آنگلا مرکل" صدراعظم آلمان امتناع ورزید.
6	آنان هر دو به این موضوع خندیدند و مرکل پیش از نشستن، دست خود را در هوا به سوی او تکان داد.
7	قدغن شدن روبوسیدولت فرانسه به شهروندان توصیه کرده که سنت روبوسی را کنار گذارند به خصوص دوبار بوسیدن گونه‌ها.
8	"امانوئل مکرون" رییس‌جمهوری فرانسه، اما در طول برگزاری اجلاسی در هفته جاری در ناپل، "جوزپه کونته" نخست وزیر ایتالیا را برای سلام و احوالپرسی بوسید و به طور نمادین نشان داد که شیوع کرونا سبب نشده تا او از رابطه با کشور‌های همسایه بترسد.
9	‌های فایو یا بزن قدش!این ژستی است که برای نخستین بار توسط بازیکنان بیس بال و بسکتبالیست‌ها در امریکا رایج شد.
10	این شیوه نیز امروز عاری از خطر نیست و احتمال انتقال ویروس کرونا از طریق آن وجود دارد.
11	احوالپرسی با زدن مشت دو نفر به یکدیگراین نوع از احوالپرسی توسط "باراک اوباما" رییس جمهوری سابق امریکا نیز در دیدار با "گرتا تونبرگ" فعال محیط زیست سوئدی مورد استفاده قرار گرفت.
12	درود فرستادن به یکدیگر با زدن مشت دو نفر به هم به میزان قابل توجهی کم‌تر از سایر انواع احوالپرسی باعث انتقال میکروب می‌شود.
13	ارزیابی‌ها نشان می‌دهد این میزان ۹۰ درصد کم‌تر از روش‌های دیگر احوالپرسی باعث انتقال میکروب می‌شود.
14	در آغوش کشیدندر آغوش کشیدن یا بغل کردن راه دیگری است که باعث گسترش انتقال میکروب و شیوع ویروس کرونا می‌شود.
15	با این حال، برخی تحقیقات نشان داده‌اند که آغوش گرم فردی عزیز ممکن است باعث تقویت سیستم ایمنی بدن شود و در برخی موارد می‌تواند روابط دیپلماتیک را تقویت کند.
16	برای مثال، در آغوش کشیدن مشهور "مون جائه" رییس‌جمهوری کره جنوبی و "کیم جونگ اون" رهبر کره شمالی در سال ۲۰۱۸ میلادی که واکنش‌های مختلفی را در هر دو سوی مرز کره شمالی و کره جنوبی برانگیخت.
17	آنان پیش از در آغوش کشیدن یکدیگر برای دستیابی به توافق با یکدیگر تصمیم گرفته بودند.
18	دست گذاشتن روی شانهوزیر بهداشت استرالیا اخیرا توصیه کرده است که زمان آن فرا رسیده که استرالیایی‌ها با یگدیگر دست ندهند و می‌توان به جای آن دست را روی شانه طرف مقابل گذاشت.
19	این نوع احوالپرسی می‌تواند باکتری کمتری را به فرد مقابل منتقل سازد و از طرف فرد مقابل به عنوان رفتاری مهربانانه و نوازش‌گرانه محسوب شود.
20	دست تکان دادنملکه الیزابت و شاهزاده فیلیپ از بالکن کاخ باکینگهام بار‌ها برای بریتانیایی‌ها دست تکان داده‌اند.
21	این ژستی برگرفته از سنت قرن نوزدهمی است که طبق آن شوالیه‌ها با درآوردن کلاه خود برای نمایش هویت‌شان با دست تکان دادن به یکدیگر درود می‌فرستادند.
22	با این حال، دست تکان دادن در برخی فرهنگ‌ها در کشور‌های مختلف جهان توهین‌آمیز قلمداد می‌شود.
23	سلام دادن با مشت و کف دستدر چین که منشاء ظهور ویروس کرونا بوده است نوعی از درود فرستادن رواج یافته که ژست سنتی "گونگ شو" یا همان سلام با استفاده از مشت و کف دست و نمایش آن است.
24	"میام موکی" بازیگر درجشنواره فیلم کن در سال ۲۰۱۸ میلادی به این شکل درود فرستاد.
25	سلام تایلندیدر درود فرستادن تایلندی تعظیم جزئی همراه با قرار دادن کف دست روی هم شبیه به حالت نیایش انجام می‌شود.
26	این نوع درود فرستادن در کشور‌های مختلف جنوب شرقی آسیا در هند و یا در برمه نیز متداول است.
27	این نوع درود فرستادن خطر انتقال کرونا را کاهش می‌دهد.
28	تعظیم ژاپنیاین نوع از ادای احترام را ایمن‌تر از سایر شیوه‌ها دانسته‌اند.
29	ژاپنی‌ها به نشانه احترام رو به روی یکدیگر تعظیم می‌کنند.
30	زدن پا‌ها به یکدیگرویدئو‌هایی که اخیرا از چین منتشر شده نشان می‌دهند زدن پای دو فرد به یکدیگر راه جایگزینی برای ادای احترام به هم به جای دست دادن است.
31	در ووهان زدن پا‌ها به یکدیگر امن‌تر از دست دادن برای پیشگیری از شیوع گسترده‌تر کرونا است.
32	لبخند زدناحتمالا آسان‌ترین راه برای خوش آمدگویی به کسی بدون انتقال میکروب به او نگاه کردن به چشم‌های طرف مقابل و لبخند زدن و سلام گفتن است.
