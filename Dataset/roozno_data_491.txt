roozno_data###بازداشت «احمد بن عبدالعزیز» و «محمد بن نایف» به گزارش های نگران کننده در مورد سلامت پادشاه مربوط است / ملک سلمان از بیماری آلزایمز پیشرفته رنج می برد###http://roozno.com//fa/news/417160/بازداشت-احمد-بن-عبدالعزیز-و-محمد-بن-نایف-به-گزارش-های-نگران-کننده-در-مورد-سلامت-پادشاه-مربوط-است-ملک-سلمان-از-بیماری-آلزایمز-پیشرفته-رنج-می-برد###[]###2020-03-07 11:30:00###۴۱۷۱۶۰###['بازداشت خانگی', 'سلامت پادشاه']
1
1	یک منبع آگاه بعید نمی داند که بازداشتها به دنبال نگرانی در مورد سلامت ملک سلمان بن عبدالعزیز که از بیماری الزایمز پیشرفته رنج می برد، اتفاق افتاده است و با توجه به اینکه پادشاه سیطره ای بر امور سیاسی و امنیتی عربستان نداشته و ولی عهد کنترل این امور را در دست دارد، بن سلمان برای حفظ قدرت خود در کنار زدن رقبایش تردید نمی کند.
2	حسين مجدوبي در القدس العربی چاپ لندن نوشت: ولی عهد سعودی، محمد بن سلمان با بازداشت عمویش، احمد بن عبدالعزیز، از خط قرمزهای خاندان سعودی عبور کرد و یک منبع سطح بالا احتمال می دهد که این بازداشتها، اقدامی پیش گیرانه از سوی بن سلمان باشد، که به وخامت وضعیت سلامت ملک سلمان بن عبدالعزیز مرتبط است.
3	به گزارش روز نو ، در ادامه این مطلب آمده است: این بازداشتها روز جمعه اتفاق افتاد و منابع اگاه در گفتگو با القدس العربی تاکید کردند که تلفن های همراه شاهزاده های سعودی از دو روز قبل از بازداشت، مسدود شده و روابط آنها با خارج قطع شده بود؛ که این مساله از وقوع اتفاق مهمی حکایت داشت.
4	این منابع، با القدس العربی گزارش دادند که اقدام ولی عهد سعودی در بازداشت عمویش، احمد، نقض اشکار قوانین خاندان پادشاهی محسوب می شود؛ چرا که این بازداشت، در مورد یک شاهزاده عادی انجام نشده است؛ بلکه شاهد بازداشت پسر موسس حکومت سعودی، عبدالعزیز هستیم و این اقدام، چند روز پس از بازگشت وی از مغرب انجام شد.
5	این در حالی است که بازداشتهای دیگری نیز صورت گرفت که در بین آنها، ولی عهد سابق، محمد بن نایف نیز وجود داشت و حتی برخی زنان و فرزندان شاهزاده ها نیز در شرایط بازداشت خانگی به سر می برند!در ابتدا، این بازداشتها، احتمال وجود توطئه ای بین شاهزاده ها علیه ولی عهد فعلی را تقویت می کرد، اما منابع آگاه ما تاکید کردند که اینگونه نیست و محمد بن نایف در انزوای کامل قرار داشته و حتی نمی توانست از تلفن همراه خود و یا اینترنت استفاده کند.
6	علاوه بر اینکه وی در منطقه ای دور از پایتخت یا جده و مکه بوده است.
7	این منبع بعید نمی داند که بازداشتها به دنبال نگرانی در مورد سلامت ملک سلمان بن عبدالعزیز که از بیماری الزایمز پیشرفته رنج می برد، اتفاق افتاده است و با توجه به اینکه پادشاه سیطره ای بر امور سیاسی و امنیتی عربستان نداشته و ولی عهد کنترل این امور را در دست دارد، بن سلمان برای حفظ قدرت خود در کنار زدن رقبایش تردید نمی کند.
