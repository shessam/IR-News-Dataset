tabnak_data###آیت‌الله سیستانی: تشکیل دولت بسیار به طول انجامیده است###https://www.tabnak.ir/fa/news/954136/آیت‌الله-سیستانی-تشکیل-دولت-بسیار-به-طول-انجامیده-است###[]###2020-01-24 16:45:00###۹۵۴۱۳۶###['آیت الله سیستانی', 'دولت', 'مراجع']
1
1	مرجع عالی‌قدر عراق تاکید کرد که تشکیل دولت در عراق بسیار با تاخیر بوده است و باید این پرونده پایان یابد.
2	به گزارش ایسنا، به نقل از بغداد الیوم، احمد الصافی، نماینده آیت‌الله العظمی سیستانیدر خطبه نماز جمعه کربلاء تاکید کرد، آیت‌الله العظمی سید علی سیستانی خواهان اجرای خواسته‌هایی است که مردم به خاطر آنها خود را فدا کردند و تعلل ورزیدن را به معنای رنج بیشتر می‌داند.
3	الصافی تصریح کرد، مرجع عالی‌قدر عراق تاکید دارد که شهروندان کاملاً حق آزادی بیان و درخواست برای آنچه که جهت حفظ حاکمیت کشور ضروری می‌بینند، در اختیار دارند.
4	وی عنوان داشت که مرجعیت از گروه‌های عراقی نیز می‌خواهد تا نسبت به حجم خطراتی که علیه عراق وجود دارد، آگاه باشند.
5	نماینده مرجعیت تصریح کرد: مرجعیت بر موضع اصولی خود مبنی بر لزوم احترام به حاکمیت عراق و استقلال در تصمیم سیاسی و تمامیت و وحدت مردم آن تاکید دارد و قاطعانه مخالف این است که این اصول ملی از سوی هر طرفی با هر بهانه‌ای نقض شود.
