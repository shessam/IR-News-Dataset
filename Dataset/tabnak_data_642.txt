tabnak_data###تقاضا خرید نفت تحت تاثیر کرونا قرار گرفت###https://www.tabnak.ir/fa/news/958711/تقاضا-خرید-نفت-تحت-تاثیر-کرونا-قرار-گرفت###['اقتصادی', 'خارجی']###2020-02-13 18:07:00###۹۵۸۷۱۱###['تقاضا', 'خرید نفت', 'کرونا ویروس']
1
1	اوپک در گزارش ماهانه خود پیش بینی رشد تقاضا برای نفت را به دلیل شیوع ویروس کرونا که به مصرف سوخت در چین ضربه زده است، بازبینی کرد و کاهش داد.
2	به گزارش ایبِنا، در جدیدترین گزارش ماهانه اوپک، پیش بینی رشد تقاضا برای نفت در سه ماهه اول امسال به میزان ۴۴۰ هزار بشکه در روز یا معادل یک سوم کاهش داده شد.
3	قیمت نفت هفته جاری تحت تاثیر تداوم شیوع اپیدمی کرونا که کسب و کارها را فلج و میلیونها شهروند چینی را در خانه‌هایشان محبوس نگه داشته است، به پایین‌ترین رکورد خود در یک سال اخیر سقوط کرد.
4	افت قیمت نفت باعث شده است عربستان سعودی که بزرگترین عضو اوپک است، هم پیمانان و متحدانش را برای برگزاری نشست اضطراری و بررسی دور جدیدی از کاهش تولید تحت فشار قرار دهد، اما این پیشنهاد تاکنون با مقاومت روسیه روبه‌رو شده که مهمترین متحد اوپک به شمار می‌رود و می‌تواند در برابر قیمت‌های پایین تاب بیاورد.
5	طبق گزارش واحد تحقیقات اوپک در وین، اوپک در ژانویه ۲۸.
6	۸۶ میلیون بشکه در روز نفت تولید کرد و اگر این نرخ تولید را حفظ کند، در سه ماهه دوم امسال که میزان مصرف بر اساس شرایط فصلی کاهش پیدا می‌کند، با ۵۷۰ هزار بشکه در روز مازاد عرضه در بازار روبه‌رو می‌شود.
7	اوپک اثرات این اپیدمی را به ابتدای سال محدود نداشته و برآورد خود از رشد تقاضای جهانی برای نفت در سال ۲۰۲۰ را به میزان ۲۳۰ هزار بشکه در روز نسبت به پیش بینی قبلی کاهش داد و ۹۹۰ هزار بشکه در روز اعلام کرد.
8	بر اساس گزارش بلومبرگ، جدیدترین دورنمای اوپک از بازار نفت ممکن است تولیدکنندگان را تشویق کند اقدامات جدی‌تری را پیگیری کنند.
