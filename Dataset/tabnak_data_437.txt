tabnak_data###سرنوشت استیضاح ترامپ به کجا رسید؟###https://www.tabnak.ir/fa/news/957041/سرنوشت-استیضاح-ترامپ-به-کجا-رسید###[]###2020-02-05 17:18:00###۹۵۷۰۴۱###['سرنوشت استیضاح ترامپ', 'استیضاح ترامپ', 'آینده ترامپ', 'انتخابات ریاست جمهوری آمریکا', 'تعداد دمکرات های سنا', 'تعداد جمهوری خواهان سنا']
2
1	روز چهارشنبه سرنوشت نهایی استیضاح ترامپ در سنای آمریکا مشخص خواهد شد؛ بدین ترتیب که در این روز در مجلس سنا در مورد هر دو بند استیضاح رای گیری صورت می‌گیرد.
2	استیضاح نامه ترامپ دو بند دارد: در بند اول او متهم شده که از قدرت رئیس جمهور سوءاستفاده کرده؛ بدین ترتیب که با معطل نگه داشتن کمک نظامی به اوکراین، از این کشور خواسته تحقیقاتی درباره جو بایدن، رقیب دمکرات احتمالی اش انجام دهند؛ موضوعی که استیضاح کنندگان آن را سوءاستفاده ترامپ از قدرت و اعمال فشار به یک دولت خارجی برای دخالت در انتخابات ریاست جمهوری سال ۲۰۲۰ تعبیر کرده اند.
3	بند دوم استیضاح نامه ترامپ هم کارشکنی در مسیر اقدامات کنگره آمریکاست.
4	نکته مهم این رای گیری این بود که دمکرات ها متوجه شدند قدرت کافی برای برکناری ترامپ را ندارند؛دموکرات ها برای کنار گذاشتن آقای ترامپ دست کم به ۶۷ رای نیاز دارند؛ یعنی ۲۰ رای که باید از اردوی جمهوری خواهان جذب کنند.
5	در حالی که در رای گیری برای احضار شهود بیشتر، فقط میت رامنی ستاتور ایالت یوتا و سوزان کالینز سناتور ایالت مین جمهوری خواهانی بودند که همراه با ۴۷ سناتور دموکرات خواستار احضار شهود شدند.
6	به گزارش «تابناک»؛ رای گیری درباره این دو بند استیضاح رئیس جمهور، روز چهارشنبه عصر صورت خواهد گرفت و به صورت مجزا در مورد هر کدام از اتهامات رای گیری خواهد شد.
7	سناتور‌ها که در جریان برگزاری استیضاح، حق صحبت در سنا را نداشتند و صرفا به اتهامات و دفاعیات مطرح گوش می‌دادند، روز چهارشنبه هر یک ده دقیقه وقت خواهند داشت که درباره این استیضاح پیش از رای گیری نظریات خود را اعلام کنند.
8	دمکرات‌ها احتمالا به این نتیجه رسیده اند که ترامپ در مقامش خواهد ماند؛ اما هدف جمهوری خواهان فقط باقی ماندن ترامپ در قدرت نیست، آنان روز چهارشنبه می‌کوشند که تاییدی از برخی سناتور‌های دمکرات هم برای ادامه ریاست جمهوری ترامپ بگیرند.
9	در واقع برنامه آنان این است که روز چهارشنبه به هر تعداد که می‌توانند از سناتور‌های دمکرات برای ابقای ترامپ رای جذب کنند تا ابقای رئیس جمهور تایید دو حزبی را داشته باشند.
10	جمهوری خواهان به ویژه بر دو سناتور دمکرات یعنی جو مانچین از ویرجینیا و داگ جونز از آلاباما امید دارند که این دو رایشان را به نفع تبرئه رئیس جمهور اعلام کنند.
11	در این میان، جارد گولدن، سناتور دمکرات از ماین هم وجود دارد که در مجلس نمایندگان به بند اول استیضاح دونالد ترامپ رای داد؛ اما به بند دوم با این استناد که دمکرات‌ها برای اثبات اتهام دوم شهود کافی به دادگاه استیضاح احضار نکردند، رای نداده است.
12	با این همه، ترامپ و حامیانش از کش پیدا کردن نشست‌های استیضاح و ارائه شواهدی که ممکن است وجهه او را خدشه‌دار کند به شدت ناخشنودند.
13	آن‌ها نگرانند که این مساله شانس پیروزی ترامپ در انتخابات ریاست جمهوری را کاهش دهد.
14	پیش از این، دمکرات‌ها تلاش داشتند با احضار شهود بیشتر و از جمله جان بولتون، مشاور امنیت ملی برکنار شده ترامپ، مدارک بیشتری علیه او جمع آوری کنند که در این آوردگاه متحمل شکست شدند.
15	بدین ترتیب که در رای گیری در مجلس سنای آمریکا برای احضار شهودی چون جان بولتون به جلسه استیضاح دونالد ترامپ ۵۱ سناتور جمهوری خواه در برابر ۴۷ دموکرات و دو سناتور جمهوری خواه که به آن‌ها پیوسته بودند، ایستادند و مانع احضار شهود بیشتر شدند.
16	نکته مهم این رای گیری این بود که دمکرات‌ها متوجه شدند قدرت کافی برای برکناری ترامپ را ندارند؛ دموکرات‌ها برای کنار گذاشتن آقای ترامپ دست کم به ۶۷ رای نیاز دارند؛ یعنی ۲۰ رای که باید از اردوی جمهوری خواهان جذب کنند.
17	در حالی که در رای گیری برای احضار شهود بیشتر، فقط میت رامنی ستاتور ایالت یوتا و سوزان کالینز سناتور ایالت مین جمهوری خواهانی بودند که همراه با ۴۷ سناتور دموکرات خواستار احضار شهود شدند.
