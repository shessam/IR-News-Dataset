roozno_data###نامه نمایندگان گیلان: برخی از پزشکان و پرستاران ترک کار کردند/ استان را قرنطینه کنید###http://roozno.com//fa/news/417448/نامه-نمایندگان-گیلان-برخی-از-پزشکان-و-پرستاران-ترک-کار-کردند-استان-را-قرنطینه-کنید###[]###2020-03-09 10:37:00###۴۱۷۴۴۸###['نمایندگان گیلانی', 'قزنطینه']
1@@@2@@@3@@@4
1	۴۹۶ بیمار، تعداد بیماران مبتلا به کرونا تا لحظه نگارش این گزارش است که سخنگوی وزارت بهداشت اعلام کرد و گیلان را به سومین استان از نظر شیوع کرونا تبدیل می‌کند.
2	خبر‌هایی که از استان‌های شمالی کشور به گوش می‌رسد، نگران‌کننده است.
3	از کادر درمانی استان تاکنون پنج پزشک و سه پرستار جان خود را بر اثر کرونا از دست داده‌اند.
4	امید لطیفی متخصص ارتوپد از فومن، رضا کوچکی‌نیا پزشک عمومی از لاهیجان، سیامک دیوشلی متخصص اطفال از بندر انزلی، محمدعلی ربیعی پزشک عمومی از ضفت، نرجس خانعلی‌زاده پرستار از لاهیجان، علی شیخ‌مرادی پرستار از رشت و غلامرضا وثوقی‌کیا پرستار از رشت جزء کادر درمانی استان گیلان هستند که بر اثر ابتلا به کرونا درگذشته‌اند.
5	به گزارش روز نو :اعضای مجمع نمایندگان گیلان در مجلس شورای اسلامی در نامه‌ای خطاب به رئیس مجلس و وزیر بهداشت و درمان پیرو وضعیت اضطراری در گیلان خواستار تشدید کمک‌های ستاد ملی مقابله با کرونا به استان شدند.
6	متن نامه به شرح زیر است:سلام علیکمرئیس محترم مجلس شورای اسلامیوزیر محترم بهداشت و درمان و آموزش پزشکیرئیس محترم کمیسیون بهداشت و درمان مجلس شورای اسلامیاحتراما طی جلسه‌ای فوری مجمع نمایندگان مردم گیلان در مجلس شورای اسلامی با استاندار گیلان و نماینده ویژه وزارت بهداشت در استان و رئیس دانشگاه علوم پزشکی در خصوص آخرین بررسی و تصمیم گیری مقابله با ویروس کرونا در استان گیلان، برگزار شد.
7	با توجه به شرایط اضطراری گیلان تقاضایی به شرح ذیل مطرح گردید که از اختیارات استان خارج و نیاز به مصوبه ستاد ملی پیشگیری و مقابله با ویروس کرونا دارد.
8	فلذا از محضر جنابعالی استدعا داریم، به صورت فوری و ضرب‌الاجل نسبت به موارد ذیل دستورات ویژه و اقدام عاجل به ستاد ملی پیشگیری و مقابله با ویروس کرونا فرمایید؛ تسریع در پاسخ موجب امتنان است.
9	یکی از عوامل گسترش این ویروس حضور مردم در بیرون از منزل، اماکن تجمعی و غیره.
10	می‌باشد، تقاضای ویژه جهت تعطیلی ادارات کل استان و شرکت‌ها به مدت دو هفته به دلیل افزایش حلقه اتصال این ویروس قرنطینه کردن ورودی استان گیلان و محدودیت شدید ترافیکی و عدم پذیرش هرگونه مسافر (تقاضا ویژه مردم، پزشکان و مسئولین گیلان) برخی از پزشکان و پرستاران ترک کار کردند، در برخی از شهرستان‌ها حتی یک پزشک وجود ندارد (بررسی و توجه مهم به این موضوع حیاتی) نیاز فوری به لوازم حفاظت شخصی برای کادر درمانی و خدماتی بیمارستان‌ها (مهم، مهم) تقاضای ماسک n۹۵، دستکش برای بیمارستان‌ها و داروخانه‌ها نیاز به استقرار بیمارستان سیار و امکانات و تجهیزات نیروی انسانی تقاضای تصمیم‌گیری جدی در خصوص چگونگی ساعات کاراصناف، فروشگاه‌ها و غیره پاداش به مستمری بگیران برای افراد بی بضاعت استان گیلان (یارانه کرونا) توجه ویژه و تدابیر لازم برای ذخیره آذوقه مردم در طی ماه‌های آینده تشکیل میز بحران برای استان گیلان در وزارت بهداشت و مشخص شدن یکی از معاونین وزیر بهداشت جهت پاسخگویی و پیگیری ویژه تعیین تکلیف نیرو‌های تبصره‌ای و کادر درمانی (پرستاران، خدماتی، شرکتی) بیمارستان‌ها جهت افزایش انگیزه کار توجه به بیماستان‌های خصوصی جهت استفاده از امکانات و نیروی انسانی تقاضای تجهیز نهایی بیمارستان‌های لاهیجان، تالش و لنگرود جهت پذیرش بیماران (بیمارستان‌ها آماده افتتاح می‌باشد، تقاضا جهت تسریع) استفاده از نیرو‌های انتظامی و حراستی جهت جلوگیری از ورود همراهان بیمار به بیمارستان توجه جدی رسانه ملی از ورود مسافرین به استان گیلان و ایجاد برنامه‌های متنوع در سیماتکمیل و تجهیز نمودن بیمارستان سایت لاکان به صورت فوری که از نیاز‌های ضروری استان می‌باشد.
11	گیلان از وضعیت قرمز کرونا عبور کرده، آقای شمخانی به داد ایران برسیدنماینده مردم رشت در توئیتی نوشت: وضعیت استان گیلان از حیث شیوع ویروس کرونا از قرمز هم عبور کرده است.
12	غلامعلی جعفرزاده ایمن آبادی، نماینده مردم رشت در مجلس در توئیتی نوشت: آقای شمخانی جناب عالی دبیر شورای عالی امنیت ملی ایران هستید به داد ایران برسید!
13	وضعیت استان گیلان از حیث شیوع ویروس کرونا از قرمز هم عبور کرده است.
14	تخت برای بستری و کادر درمانی تازه نفس سالم و ماسک مخصوص و لباس محافظ و دارو نداریم!
15	تو را به خدا به فکر ایران.
16	ایرانی باشید.
17	نامه نمایندگان گیلان: برخی از پزشکان و پرستاران ترک کار کردند/ استان را قرنطینه کنیددرخواست از رئیس جمهور؛ وضعیت بحرانی است مازندران را قرنطینه کنیددر همین حال رییس مجمع نمایندگان استان مازندران در مجلس شورای اسلامی نیز در دو نامه جداگانه به رییس جمهور و وزیر کشور خواستار قرنطینه این استان و اعزام پزشکان، پرستاران و کادر درمانی برای مقابله با ویروس کرونا شد.
18	علی محمد شاعری نماینده بهشهر در نامه‌ای به رییس جمهور خواستار اجرای هرچه فوری موارد زیر در راستای مقابله جدی با کرونا در مازندران شد:۱.
19	تشکیل فوری ستاد مدیریت بحران و اعزام نماینده تام‌الاختیار جنابعالی به استان و اعلام وضعیت قرمز و بحرانی برای مازندران۲.
20	اعلام عمومی توسط صداوسیما و زیرنویس شبکه خبر مبنی بر عدم مسافرت به مازندران و قرنطینه کامل این استان۳.
21	اعمال سختگیرانه ورود مسافران به استان در مبادی ورودی مازندران از استان‌های البرز، تهران، گیلان، گلستان و سمنان و جلوگیری از ورود خودرو‌های شخصی و غیر بومی۴.
22	ارسال تجهیزات و امکانات بهداشتی و درمانی و مواد ضدعفونی کننده به استان مازندران به اندازه کافی و لازم۵.
23	اعزام پزشکان، پرستاران و کادر درمانی برای بکارگیری در بیمارستان‌های استان به ویژه شرق مازندران۶.
24	تعطیلی فوری تمامی واحد‌های اقامتی، گردشگری و پذیرایی، مسافرخانه ها، رستوران ها، آشپزخانه ها، ویلا‌ها و اقامتگاه‌های استیجاری و پلاژ‌های دولتی۷.
25	انجام دقیق تست غربالگری و شناسایی مبتلایان و افراد دارای علایم بیماری کرونا برای قرنطینه و جلوگیری از ورود به مازندران۸.
26	تفویض اختیار کامل به استاندار مازندرانهمچنین متن نامه شاعری به وزیر کشور جهت قرنطینه استان مازندران به شرح زیر است:«جناب آقای رحمانی فضلی وزیر کشوراحتراما طبق اطلاع واصله به دستور دولت و وزارت کشور قرنطینه مازندران به علت بیماری خطرناک کرونا ویروس لغو شده است.
27	با توجه به اینکه وضعیت بیماری کرونا هم اکنون در مازندران قرمز و خطرناک اعلام شده و استان مازندران رتبه سوم را در بین استان‌ها به خود اختصاص داده است، مقتضی است دستور فرمائید سریعا به منظور کنترل بیماری واگیردار و خطرناک کرونا استان مازندران قرنطینه اعلام شود و از ورود هرگونه مسافر غیربومی جدا جلوگیری شود.
28	در غیر اینصورت مسوولیت و تبعات آن برعهده دولت محترم و وزارت کشور خواهد بود.
29	»
