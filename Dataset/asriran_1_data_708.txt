asriran_1_data###کرونا در جهان: صف های طولانی و قفسه های خالی (+عکس)###https://www.asriran.com/fa/news/718631/کرونا-در-جهان-صف-های-طولانی-و-قفسه-های-خالی-عکس###['بین الملل']###2020-03-14 17:07:00###۷۱۸۶۳۱###['هول خرید', 'سراسر جهان', 'عکس', 'ویروس کرونا']
6
1	کرونا با خود هول و ولع خرید را نیز به اکثر نقاط جهان منتقل کرده است.
2	مردم در اکثر نقاط جهان به دلیل ترس از کمبود مواد غذایی در اثر ویروس کرونا به تکاپوی خرید کالاهای اساسی افتاده‌اند.
3	صف صندوق سوپرمارکت‌ها شلوغ است و قفسه های مخصوص برخی از مواد غذایی با ماندگاری بالا مانند ماکارونی، نودل، کنسرو ها خالی شده است.
4	رل دستمال توالت نیز این روزها حکم طلا را دارد.
5	فرقی هم ندارد کجای دنیا باشید.
6	دونالد ترامپ رئیس جمهور آمریکا در روز جمعه با اعلام وضعیت اضطراری، 50 میلیارد دلار را به مقابله با کرونا اختصاص داد.
7	با این اقدام مقررات بیمه درمانی سهل‌گیرانه‌تر می‌شود و ساخت بیمارستان‌ها و مراکز درمانی جدید و همچنین آزمایش‌ برای شیوه‌های درمانی جدید تسریع خواهد شد.
8	به گزارش رویترز کرونا تا کنون بیش از 138 هزار نفر در جهان را مبتلا کرده و بیش از 5 هزار نفر به دلیل ابتلا به آن جان‌باخته‌اند.
9	در روز جمعه ( 13 مارس 23 اسفند)، شهر ووهان چین به عنوان مرکز ظهور ویروس از شناسایی 5 مورد آلوده جدید به کرونا خبر داد.
10	با این آمار موارد مبتلا به بیماری در چین به بیش از 80 هزار و 813 نفر و تعداد جان‌باختگان آن به بیش از 3 هزار نفر می‌زسد.
11	در 24 ساعت گذشته تعداد مبتلایان به کرونا در بریتانیا 35 درصد افزایش یافت و به 798 مورد رسید.
12	10 نفر نیز جان خود را در این کشور از دست داده‌اند.
13	اسپانیا نیز کافه، رستوران و فروشگاه‌های خود را بست و مراسم عمومی برای تعطیلات عید پاک را متوقف کرد.
14	آنها نیز خود را برای شرایط اضطراری 15 روزه آماده می‌کنند.
15	از پنج‌شنبه تا کنون بیش از 1000 کیس مبتلا شناسایی شده و تعداد افراده بیمار به بیش از 4231 نفر رسیده است.
16	بیش از 120 نفر نیز در این کشور جان باخته‌اند.
17	روسیه نیز 45 بیمار را شناسایی کرده و پروازهای مسافری از اتحادیه اروپا، سوئیس و نروژ را از 16 مارس محدود کرده است.
18	یونان نیز از اولین جان‌باخته خود خبر داد که اخیرا به اسرائیل و مصر سفر کرده بود.
19	تعداد مرگ‌و‌میر ناشی از ویروس کرونا در ایتالیا در 24 ساعت گذشته با افزایش 25 درصدی به 1266 نفر رسید.
20	در اصل در روز گذشته 250 نفر در ایتالیا جان دادند.
21	تعداد مبتلایان نیز به 17 هزار و 660 نفر رسید.
22	انستیتوی "رابرت کخ" آلمان از شناسایی 671 نفر دیگر در روز جمعه خبر داد و تعداد مبتلایان این کشور به 3 هزار و 26 نفر رسید.
23	5 نفر در این کشور پس از مثبت شدن تست کرونای خود جان باختند.
24	ترکیه نیز از دومین مورد مبتلا به کرونا در روز گذشته خبر داد.
25	بلغارستان نیز از روز جمعه تا 13 آوریل (24 فروردین) را وضعیت فوق العاده اعلام کرده است.
26	آمریکا اعلام کرده بررسی تست کرونا به زودی در مقیاس وسیع در این کشور عملیاتی خواهد شد.
27	مکزیک از تدابیر امنیتی بیشتر در مرزهای شمالی برای مقابله با شیوع ویروس خبر داده است.
28	این کشور تا کنون با شناسایی 16 مورد مبتلا هیچ مرگی را گزارش نداده است.
29	قزاقستان شناسایی اولین مورد مبتلا را تائید کرد.
30	کره جنوبی در روز جمعه برای اولین بار از زمان شیوع ویروس از بهبود تعداد بیشتری از مبتلایان خبر داد.
31	این کشور از ابتلای 110 نفر در روز جمعه در برابر 114 مبتلای روز قبل آن می‌گوید.
32	با این وجود در این مدت آمار جان‌باختگان 5 مورد بیشتر از روز قبل شد و به 72 نفر رسید.
33	هند در روز جمعه با 82 مورد مبتلا و دو مورد مرگ، دستور بسته شدن ساختمان‌های عمومی، مراکز تجاری، سینما و کافه‌ها را در چند شهر اصلی اعلام کرد.
34	در هنگ‌کنگ نیز 4 مورد مرگ گزارش شد.
35	این کشور تا کنون 130 مورد مبتلا را شناسایی کرده است.
36	تایلند نیز از شناسایی 5 مورد جدید خبر داد و تعداد مبتلایانش را 75 نفر ارزیابی کرد.
37	کنیا با شناسایی اولین مورد مبتلا به اولین کشور شرق آفریقا با ویروس کرونا تبدیل شد.
38	اتیوبی نیز شناسایی اولین مبتلا را گزارش دارد.
39	عربستان سعودی 24 مورد جدید را شناسایی کرده که 14 نفر از آنها مصری‌اند.
40	تعداد کل مبتلایان عربستان به 86 نفر رسیده است.
41	به گفته یک مقام دولتی در ایران 85 نفر جان خود را از دست داده‌اند و تعداد مرگ‌و‌میرها به 514 نفر رسید.
42	در 24 ساعت گذشته بیش از هزار نفر مبتلا شده و تعداد مبتلایان به 11 هزار و 364 نفر رسید.
43	یکی از وزرای سطح بالای استرالیا به کرونا مبتلا شده.
44	این کشور 3 مرگ و 156 مورد مبتلا را ثبت کرده است.
45	در زیر تصاویر از صف مردم با قفسه‌های خالی فروشگاه‌های جهان را به دلیل شیوع ویروس کرونا می‌بینید.
