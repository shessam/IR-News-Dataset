tabnak_data###جنجال بر سر زنانه یا مردانه شدن نام خیابان ها###https://www.tabnak.ir/fa/news/960011/جنجال-بر-سر-زنانه-یا-مردانه-شدن-نام-خیابان-ها###['صفحه نخست', 'اجتماعی']###2020-02-18 16:10:00###۹۶۰۰۱۱###['شورای شهر', 'تغییر نام', 'نامگذاری خیابان ها']
9
1	به گزارش تابناک به نقل از : امروز اعضای شورای شهر تهران نام چند معبر و خیابان پایتخت را تغییر دادند اما آنان به تغییر نام میدان خیابان ابن سینا در منطقه ۶ به نام بی بی مریم بختیاری رای ندادند چرا که الویری در مخالفت با این تغییر نام گفت: کشورهای دیگر به دنبال نام ابن‌سینا هستند و حالا ما می‌خواهیم در کشور ابن سینا نام را حذف کنیم و این از نظر بین‌المللی درست نیست.
2	حق شناس در واکنش به این تذکر گفت: این شورا چند چند است؟ شش عضو زن شورا از ما خواسته‌اند که یک خیابان را به نام بی بی مریم بختیاری نام گذاری کنیم و این در حالی است که ما از میدان سپاه تا میدان بهارستان یک خیابان به نام ابن سینا داریم که یک مجسمه سه متری هم در آن وجود دارد و این که اعضا آن را ندیدند جای تعجب است.
3	زهرا نژاد بهرام در ادامه آن ضمن اعتراض به این تصمیم کمیسیون فرهنگی گفت که ما زنانه شهیده بسیاری داریم که مورد غفلت واقع شده اند.
4	این در حالی است که برای بی بی مریم باید مکان مناسبی در نظر گرفت و این معبر مناسب نیست.
5	نهایتا اعضای شورای شهر تهران به تغییر نام خیابان ابن سینا به بی بی مریم بختیاری رای ندادند.
6	همچنین اعضای شورا در ادامه به تغییر نام خیابان شیشه مینا به نام پرویز دهداری رای مثبت دادند.
7	این در حالی است که حجت نظری، عضو شورای شهر تهران در پاسخ به برخی زنان شورا که بر نام گذاری زنانه تاکید دارند گفت که شیشه مینا نام مینا دارد و نباید نام زنان را بردارید که خنده حاضران را در بر دارد.
8	در ادامه محسن هاشمی، رئیس شورای شهر تهران در اعتراض به این گفته نظری عنوان کرد که مینا نام زن نیست و نام پرنده است و اعضا اصرار بر نام گذاری زنان شهیده دارند.
9	به نظر می رسد شورای پنجم عزم راسخی در نام گذاری خیابان ها به نام زنان ندارد و از سوی دیگر اقدام درخوری برای تصدی زنان در پست های مدیریتی ندارد و از این رو می توان ادعا کرد وعده های اصلاح طلبان همچنان روی زمین خاک می خورد.
