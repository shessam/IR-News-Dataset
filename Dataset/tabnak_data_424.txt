tabnak_data###علی داودی؛ پدیده فوق سنگین وزنه برداری ایران###https://www.tabnak.ir/fa/news/956978/علی-داودی-پدیده-فوق-سنگین-وزنه-برداری-ایران###['صفحه نخست', 'ورزشی']###2020-02-05 12:19:00###۹۵۶۹۷۸###['علی داودی', 'پدیده فوق سنگین وزنه برداری', 'روستای فرنق', 'شهرستان خمین', 'طلای وزنه برداری']
1
1	از علی داودی بیست ساله به عنوان پدیده فوق سنگین ایران در رشته وزنه برداری و امید آینده این رشته در میادین بین المللی یاد می شود؛ ورزشکاری که البته با همین سن کم نیز افتخارات و قهرمانی های قابل ذکری را در کارنامه خود ثبت کرده است.
2	به گزارش «تابناک»، علی داودی وزنه‌بردار ایرانی با اصالت خمینی (شهرستان خمین) است که پدر و مادر او در روستایفرنقشهرستان خمین در استان مرکزی متولد شده اند.
3	او رکورد دار دسته سنگین وزن جهان در رده جوانان است.
4	داودی متولد ۲ فروردین ۱۳۷۸، دارای قد قد ۱.
5	۹۵ متر و وزن ۱۵۰٫۰۳ کیلوگرم است.
6	بسیاری از کارشناسان از او به عنوان پشتوانه و آینده وزنه‌برداری در دسته فوق سنگین ایران نام می برند.
7	داودی درمسابقات قهرمانی وزنه‌برداری آسیا ۲۰۱۹در وزن ۱۰۹+ کیلوگرم ۳ مدال طلا به دست آورد و قهرمان آسیا شد.
8	کسب مقام قهرمانی و نشان طلای دسته فوق سنگین به همراه عنوان قهرمانی تیمی در رقابت‌های قهرمانی جوانان آسیا به میزبانیتوکیوژاپن و شکستن رکورد یک ضرب وزنه‌برداری دسته فوق سنگینمسابقات قهرمانی وزنه‌برداری جهاندرترکمنستانسال ۲۰۱۸ از جمله افتخارات او در سن بیست سالگی است.
9	وزنه بردار فوق سنگین ایران در پاسخ به این پرسش که برای رسیدن به جایگاهی که بهداد سلیمی وسعید علی حسینی به آن رسیدند چه شرایطی باید برایش فراهم شود، پیشتر به رسانه ها گفت: در وهله اول نباید آسیب ببینم چون آسیب دیدگی باعث می شود ورزشکار عقب بیفتد.
10	سال گذشته وزنه هایی در تمرینات زدم که خیلی عالی بود اما دچار آسیب دیدگی شدم و با ۸۰ درصد آمادگی در مسابقات قهرمانی جوانان جهان شرکت کردم.
11	سپس باید مثل ورزشکاران بزرگ وحرفه ای زندگی کنم.
12	اگر شرایط فراهم باشد من هم می توانم به آن مدال ها برسم و امیدوارم شرمنده کسی نشوم.
13	البته برای این کار باید سختی بکشم و اگر بخواهم مثل برخی جوان ها زندگی کنم به هدفم نمی رسم.
14	قطعا آقا بهداد و سعید هم سختی کشیدند تا به جایی که هستند، رسیدند.
15	او ادامه داد:به اردوی تیم ملی بزرگسالان اضافه شوم خیلی برایم خوب است چون می توانم از تجربه آنها استفاده کنم و با انگیزه بیشتری کار کنم.
16	زمانی که تیم ملی جوانان به مسابقات قهرمانی آسیا رفته بود، در تیم بزرگسالان تمرین می کردم که خیلی برایم خوب بود.
17	فکر می کنم با تمرین و تلاش می توانم به هدف هایم برسم.
18	داودی همچنین در مورد نقشی که برادرش (محسن داودی از ملی پوشان سابق ایران) در رسیدنش به قهرمانی جوانان داشت، به رسانه ها گفته است: مشوق اصلی ام برادرم بود و قبل از اینکه من وارد وزنه بردری شوم، خانواده ام با این رشته آشنا بودند.
19	فکر می کنم اگر برادرم نبود من در استان یا نهایتا لیگ برتر وزنه می زدم.
20	او خیلی به من کمک کرد و از لحاظ فنی و اخلاقی تاثیر زیادی بر روی من گذاشت و اگر نبود فکر می کنم این طلای جوانان جهان هم نبود.
21	مطمئن باشید اگر روزی علی داودی قهرمان المپیک شود، برادرش خیلی برای او زحمت کشیده است.
22	من تاکنون خیلی از تجربیات و نصیحت های او استفاده کرده‌ام به طوری که خیلی راه ها را نرفتم و حرفه ای قدم برداشتم.
23	همانطور که اشاره شد از علی داودی به عنوان پدیده فوق سنگین ایران در رشته وزنه برداری و امید این رشته برای تکرار خاطرات شیرین کسب مدال طلای جهان و المپیک در دسته سنگین وزن یاد می شود.
