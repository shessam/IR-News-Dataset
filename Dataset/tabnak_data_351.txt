tabnak_data###از «بستن مرز بر روی کالاهای ایرانی توسط دولت شوروی» تا «تکیه جی پاول بر صندلی ریاست فدرال رزرو»###https://www.tabnak.ir/fa/news/955767/از-بستن-مرز-بر-روی-کالاهای-ایرانی-توسط-دولت-شوروی-تا-تکیه-جی-پاول-بر-صندلی-ریاست-فدرال-رزرو###['اقتصادی', 'داخلی']###2020-02-01 07:00:00###۹۵۵۷۶۷###['اقتصاد در گذر زمان', 'تاریخ اقتصاد', 'اقتصاد ایران', 'قاچاق کالا', 'وزیر اقتصاد', 'هواپیما']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی دوازدهمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	12 بهمن 1304، دولت شوروي بدون هيچگونه هشدار قبلي مرزهاي خود را به روي ورود كالاهاي ايراني مسدود كرد.
4	دليل اين اقدام، بالا بردن ارزش واحد پول روسيه بود.
5	12 بهمن 1326، سپهبد يزدان پناه، وزير جنگ تقاضاي دريافت يك وام ده ميليون دلاري را به منظور خريد جنگ افزار از آمريكا به مجلس شوراي ملي تقديم كرد.
6	12 بهمن 1343، سفير كبير آمريكا در تهران هنگام تحويل جت هاي جنگي جديد‌ آمريكا به ايران گفت كمك ‌‌هاي نظامي آمريكا در ايران در 15 سال گذشته ۶۵۰ ميليون دلار بوده است.
7	12 بهمن 1357، امام‌خميني (ره) پس از 14 سال دوري از وطن در ميان استقبال پر شور و ميليوني مردم به ايران باز گشتند.
8	روزنامه كيهان طول جمعيت استقبال كننده را 32 كيلومتر اعلام كرد.
9	امام ‌خميني (ره) پس از ورود به تهران از ميان انبوه جمعيت استقبال كننده به سوي قطعه شهدا در بهشت ‌زهرا رفتند و در آنجا نطق تاريخي و مهم خود را درباره شاه، دولت، مجلسين، ارتش و برنامه ‌هاي آينده خود در كشور اعلام كردند.
10	در حالي كه مراسم ورود حضرت امام (ره) به طور مستقيم از تلويزيون پخش مي ‌شد نظاميان با يورش به اين سازمان از ادامه پخش آن جلوگيري كردند.
11	اين امر چنان مردم را خشمگين كرد كه برخي از آنها تلويزيوني ‌هاي خود را شكستند.
12	همچنین در این روز، بانک‌ های سوئیس گفتند که پول‌ های ایران را پس نمی ‌دهند و رادیو کویت نیز اعلام کرد: وزیر انرژی آمریکا گفته است در صورت ادامه عدم ‌صدور نفت ایران، کشورش مجبور به جیره ‌بندی نفت خواهد بود.
13	یونایتدپرس نیز به نقل از مقامات انگلیس گزارش داد تقاضای ایران برای پایان دادن به معاملات تسلیحاتی موجود میان دو کشور، انگلستان را با خسارتی معادل چهار میلیارد دلار بابت عدم فروش اسلحه و همچنین بیکار شدن 20 هزار نفر رو به رو خواهد کرد.
14	12 بهمن 1374، ريچارد مورفي عضو شوراي روابط خارجي آمريكا گفت سياست هاي دولت كلينتون در متهم كردن ايران به تروريسم، اعمال تحريم هاي كنگره، تخصيص بودجه براي براندازي، تلاش براي منزوي كردن ايران و لغو قرارداد نفتي كونكو با ايران، عموماً اشتباه بوده است.
15	12 بهمن 1382، فرودگاه بين المللي امام خميني (ره) افتتاح شد.
16	عمليات اجرايي ساخت اين فرودگاه از سال 1373 آغاز شده بود.
17	12 بهمن 1390، مرکز آمار ایران در گزارشی تازه، ۳۲ شهر مهم کشور را با معیار "قیمت‌مسکن" رد‌ه‌ بندی کرد و ضمن تشریح آخرین وضعیت بازار مسکن سراسر کشور، میانگین ارزش آپارتمان‌ در هر شهر و استان‌ را اعلام کرد؛ در این گزارش، تهران گرا ن‌ترین شهر و یاسوج ارزان ‌ترین شهر ایران معرفی شدند.
18	12 بهمن 1391، با تصویب وزیران عضو کارگروه کنترل بازار و تایید رییس ‌جمهور، قیمت خودرو آزاد شد تا از این پس خودروسازان بدون دخالت سازمان حمایت مصرف‌کنندگان و تولیدکنندگان، محصولات خود را قیمت ‌گذاری کنند؛ طبق تصویب‌ نامه جدید هیات ‌وزیران که توسط معاون اول رییس ‌جمهور برای اجرا به وزارتخانه ‌های اقتصاد و «صنعت، معدن و تجارت» ابلاغ شده است، خودروسازان از این پس مجازند نسبت به فروش خودرو به قیمت تجاری (حد فاصل قیمت بازار آزاد و قیمت محاسباتی با نرخ مبادله ‌ای ارز که توسط سازمان حمایت تعیین می ‌شود) اقدام کنند.
19	12 بهمن 1392، عباس عراقچی، عضو ارشد تیم مذاکره‌ کننده هسته ‌ای ایران و معاون وزیر امور خارجه، درباره اولین قسط بازپرداخت دارایی ‌های مسدود شده ایران، گفت: این قسط به یکی از بانک ‌های سوئیس واریز شده ‌است و و پس از پایان تعطیلات آخر هفته در اروپا و آمریکا از طریق این کشور پرداخت خواهد شد.
20	واریز دارایی ‌های مسدودشده ایران به مبلغ 2.
21	4 میلیارد دلار، مهم ‌ترین تعهد غرب در توافق هسته‌ ای ژنو در برابر تعلیق داوطلبانه بخش‌ هایی از برنامه غنی‌ سازی ایران بود .
22	12 بهمن 1394، شرکت هواپیمایی جمهوری اسلامی ایران برای خرید ۲۰ فروند هواپیمای سبک ۷۰ نفره «ای ‌تی ‌آر» با این شرکت هواپیماسازی ایتالیاییفرانسوی قرارداد منعقد کرد.
23	12 بهمن 1395، علی طیب ‌نیا وزیر اقتصاد در پاسخ به سوال نماینده مهاباد درخصوص قاچاق کالا اعلام کرد: در ۸ ماه اول سال ۹۵ میزان کشفیات قاچاق کالا ۱۱۷ درصد رشد داشته و براساس گزارش ستاد مرکزی قاچاق کالا و ارز رقم قاچاق کالا از ۲۵ میلیارد دلار به ۱۵ میلیارد دلار کاهش یافته است.
24	12 بهمن 1396، "جنت یلن" کرسی ریاست فدرال ‌رزرو را به دست "جی پاول" سپرد.
25	بدین ترتیب شانزدهمین رئیس فدرال ‌رزرو در طول تاریخ بیش از صدسال این بانک مرکزی بر روی کرسی جدید خود نشست.
26	منابع: موسسه مطالعات و پژوهش های سیاسی و روزنامه دنیای اقتصاد
