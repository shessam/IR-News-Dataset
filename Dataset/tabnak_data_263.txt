tabnak_data###یک منبع مطلع: ترامپ بخشی از "معامله قرن" را امروز علنی می‌کند###https://www.tabnak.ir/fa/news/954957/یک-منبع-مطلع-ترامپ-بخشی-از-معامله-قرن-را-امروز-علنی-می‌کند###[]###2020-01-27 14:40:00###۹۵۴۹۵۷###['ترامپ', 'معامله قرن', 'اسرائیل']
1
1	یک منبع مطلع آمریکایی احتمال داد،‌ دونالد ترامپ بخشی از طرح موسوم به "معامله قرن" را در جریان دو دیداری که با بنیامین نتانیاهو و بنی گانتس برگزار خواهد کرد، پرده‌برداری می‌کند.
2	به گزارش ایسنا، خبرگزاری رویترز به نقل از یک منبع مطلع آمریکایی گزارش داد، دونالد ترامپ، رئیس‌جمهوری آمریکا امروز (دوشنبه) دو نشست پشت سر هم با بنیامین نتانیاهو، نخست‌وزیر اسرائیل و بنی گانتس، رقیب انتخاباتی او برگزار کرده و احتمالا برخی جزئیات طرح صلح آمریکا را به آنها اعلام خواهد کرد.
3	به گفته این منبع، ترامپ و نتانیاهو پیش از نشست ترامپ با گانتس ملاقات خواهند داشت و مذاکرات روز سه‌شنبه نیز ادامه می‌یابند.
4	نتانیاهو قبلا گفته بود که روزهای دوشنبه و سه‌شنبه با ترامپ دیدار خواهد کرد،‌ گانتس نیز تاکید کرده بود، روز دوشنبه با رئیس‌جمهوری آمریکا ملاقات خواهد داشت.
5	ترامپ پیش از این اعلام کرده بود، از طرح معامله قرن قبل از دیدار با نتانیاهو پرده‌برداری خواهد کرد.
6	مایک پنس،‌ معاون ترامپ روز پنج شنبه از نتانیاهو برای سفر به کاخ سفید دعوت کرد.
