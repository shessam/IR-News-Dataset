roozno_data###مصطفی معین به اصلاح‌طلبان: نباید به هر شیوه و بهایی به دنبال ماندن در قدرت بود /لیست دادن از منطق قوی برخوردار نیست###http://roozno.com//fa/news/413952/مصطفی-معین-به-اصلاح‌طلبان-نباید-به-هر-شیوه-و-بهایی-به-دنبال-ماندن-در-قدرت-بود-لیست-دادن-از-منطق-قوی-برخوردار-نیست###[]###2020-02-17 10:20:00###۴۱۳۹۵۲###['مصطفی معین', 'اصلاح طلبان']
1
1	وزیر علوم دولت اصلاحات گفت: اگر قرار بر را­نت‌خواری، آقازادگی و یا سوءاستفاده از قدرت و بی‌تفاوتی در مقابل مشکلات مردم و گروه‌های محروم و آسیب دیده باشد، تفاوتی بین این جناح و یا آن جناح سیاسی نخواهد بود.
2	به گزارش روز نو ، مصطفی معین، وزیر علوم دولت اصلاحات و فعال سیاسی اصلاح طلب، در بخشی از گفتگو با خبرآنلاین، گفت: از چند سال قبل به این طرف به کرّات نسبت به ضرورت و ارزشمند بودن وجود گرایش های مختلف و اصیل سیاسی برای رشد جامعه، چه اصولگرا باشد و یا اصلاح طلب تاکید کرده‌ام.
3	معین: اصولگرایان و اصلاح‌طلبان پایگاه اجتماعی‌شان را از دست داده‌اندوی ادامه داد: گفته ام که اگر قرار بر را­نت خواری، آقازادگی و یا سوءاستفاده از قدرت و بی‌تفاوتی در مقابل مشکلات مردم و گروه‌های محروم و آسیب دیده باشد، تفاوتی بین این جناح و یا آن جناح سیاسی نخواهد بود.
4	متاسفانه هر دو جناح سیاسی پایگاه اجتماعی شان را تا حد زیادی از دست داده‌اند.
5	وزیر علوم دولت اصلاحات درباره ماندگاری اصلاح طلبان در قدرت تحت هر شرایطی حتی عقب نشینی از اصول اصلاح طلبی گفت: قدرت و سیاست تنها ابزاری برای عمل به وظایف و مسئولیت اجتماعی است و نه بالعکس.
6	نباید با هر شیوه و به هر بهایی به دنبال باقی بودن در قدرت و یا به دست گرفتن افسار آن بود.
7	حضور در صحنه می تواند در عرصه های آگاهی بخشی، تصمیم سازی و ارتقای توانمندی­ها باشد.
8	وی درباره لیست دادن اصلاح طلبان بعد از ردصلاحیت ها و تصمیم شورای عالی برای لیست ندادن، گفت: دادن لیست نامزدان انتخاباتی، آنهم در زمانی که اصلی ترین چهره های اصلاح طلب و بعضاً اصول گرا رد صلاحیت شده اند از منطق قوی برخوردار نیست، هر چند که افراد صاحب صلاحیتی که قصد خدمت و وقف خود برای جامعه را دارند می توانند بصورت فردی و یا چند نفره نامزدی خود را اعلان نمایند.
