sobhane2###nan###http://sobhanehonline.com/fa/news/204089/سرنوشت-تنها-خودروی-جا-مانده-در-پارکینگ-اربعین###گوناگون###2019-11-13 22:15:00###۲۰۴۰۸۹###['سرنوشت', 'پارکبنگ مرزی', 'اربعین حسینی']
1
1	شهردار مهران گفت: تنها خودروی به جامانده در پارکینگ مرزی اربعین به شهرداری مهران منتقل شد.
2	حجت‌الله نصیری‌پور شهردار مهران عصر امروز در ایلام اظهار داشت: با توجه به مراجعه زائرین به مهران در طول سال به‌خصوص در ایام اربعین تقویت زیرساخت‌های شهرداری این شهرستان سبب ارائه خدمات‌رسانی بیشتر و بهتر به زوار خواهد شد.
3	وی افزود: در ایام اربعین به سبب پارک ماشین زائران بر روی چمن‌ها، فضای سبز، بلوارها، و … سبب خساراتی به زیرساخت‌های شهرداری مهران شد.
4	شهردار مهران ادامه داد: در حال حاضر تنها یک خودرو در پارکینگ اربعین وجود دارد که به‌دلیل عدم مراجعه مالک، خودرو به شهرداری انتقال داده شده است.
5	وی بیان کرد: با نزدیک شدن به فصول بارندگی‌های فصلی و کاهش بلایای طبیعی لایروبی رودخانه فصلی شماور در دستور کار شهرداری مهران قرار گرفت.
6	نصیری پور ادامه داد: این عملیات با لایروبی مسیر و رفع انسداد موضعی ناشی از درختان و بوته‌های خودرو اصلاح، که در نتیجه آن علاوه بر زیبایی بستر رودخانه، از حوادث احتمالی در مواجهه با سیلاب و طغیان رودخانه وناقل بیماری سالک نیز جلوگیری می‌شود.
7	وی یادآور شد: فراهم بودن شرایط برای هدایت صحیح و مناسب آب‌های سطحی در رودخانه‌ها، لایروبی و بسترسازی تمامی کانال ‌ها و رودخانه‌های سطح شهر در راستای جلوگیری از آبگرفتگی در زمان بارندگی، جلوگیری از تکثیر حیوانات موذی و انتشار عوامل بیماری‌زا از دلایل مهم لایروبی است.
