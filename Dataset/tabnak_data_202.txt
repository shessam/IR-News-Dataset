tabnak_data###ساحل باربادوس از فراز آسمان###https://www.tabnak.ir/fa/news/954269/ساحل-باربادوس-از-فراز-آسمان###[]###2020-01-26 14:00:00###۹۵۴۲۶۹###['تابناک 4k', 'ویدیو 4k', 'فیلم']
1@@@2@@@3@@@4@@@5@@@6@@@7@@@8@@@9@@@10@@@11@@@12@@@13@@@14
1	«باربادوس / Barbados» جزیره‌ای است که میان دریای کارائیب و اقیانوس اطلس شمالی و شمال شرق ونزوئلا قرار گرفته‌است.
2	پایتخت آن بریج‌تاون است.
3	همه کشور باربادوس تنها از یک جزیره تشکیل شده و این جزیره جزو جزایر بادپناه به‌شمار می‌آید که در آنتیل کوچک قرار گرفته‌است.
4	باربادوس شرقی‌ترین خشکی در منطقه آنتیل است.
5	دریانوردان اسپانیایی در اواخر سده پانزدهم از این جزیره دیدن کرده و آن‌ها جزئی از ممالک خالصه پادشاه خود نامیدند.
6	نام اصلی این جزیره در زبان بومیان سرخ‌پوست آن، «ایچیروگانایْم» بود که «جزیره سرخ با دندانه‌های سفید به‌سمت بیرون» معنی می‌دهد.
7	سرخ در این واژه به سنگ‌های سرخ‌رنگ اشاره دارد و منظور از دندانه‌های سفید، صخره‌های مرجانی پیرامون جزیره است.
8	به این جزیره در قدیم «بیم‌شایر» هم گفته شده‌است.
9	این جزیره برای نخستین بار در سال 1511 بر روی نقشه‌های اسپانیایی ترسیم شده‌است.
10	این کشور در سال 1966 مستقل شد و هم‌اینک از جزایر توریستی کارائیب است.
11	درازای جزیره باربادوس 34 کیلومتر، پهنای آن 23 کیلومتر و مساحت آن 431 کیلومتر مربع است.
12	چهار تپه معروف این جزیره همگی بر روی یک تیغه مرتفع در شمال شرق جزیره قرار گرفته و هلالی را پیرامون خلیج لانگ پاند شکل می‌دهند.
13	این تپه‌ها عبارتند از: ماونت هیلابی (۳۴۰ متر)، در جنوب غرب لانگ پاند، کسل گرنت (۳۳۸ متر)، در جنوب لانگ پاند، فارلی هیل (۲۵۱ متر) در غرب لانگ پاند و ماونت استپنی (۲۴۶ متر) در شمال غرب لانگ پاند.
14	ساحل زیبای بارابادوس را از آسمان باکیفیت 4K تماشا می‌کنید.
