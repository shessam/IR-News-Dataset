roozno_data###آیت الله سبحانی : توصیه پزشکان درباره کرونابرای دوری از اجتماعات حجت است###http://roozno.com//fa/news/414851/آیت-الله-سبحانی-توصیه-پزشکان-درباره-کرونابرای-دوری-از-اجتماعات-حجت-است###[]###2020-02-22 14:25:00###۴۱۴۸۵۱###['توصیه پزشکان', 'کرونا']
1
1	آیت الله جعفر سبحانی از مراجع تقلید با تاکید ضرورت توجه به هشدار ها و توصیه‌های پزشکی برای مقابله با ویروس کرونا گفت: توصیه پزشکان و مسئولان بهداشتی و درمانی کشور برای مقابله با کرونا از جمله عدم حضور در اجتماعات برای ما حجت است.
2	به گزارش روز نو ، وی در یک فایل ویدویی در این خصوص افزود: برای مقابله با این بیماری، همه باید به مسئولان پرشکی مراجعه کنند و توصیه آنها از جمله حضور نیافتن در اجتماع ها، برای ما حجت است.
3	گفتنی است طی چند روز گذشته بسیاری از کارشناسان توصیه کرده اند با توجه به این که برخی شواهد و قرائن نشانگر وضعیت انتشار احتمالی ویروس کرونا در قم است، حضور در کلیه اجتماعات لغو شود و مردم تنها برای کارهای ضروری به محل های عمومی بروند.
4	این مرجع تقلید، اظهار داشت: به طور قطع در هر پدیده ای که رخ دهد، مصلحتی از جانب خداوند وجود دارد که ما از آن اطلاع نداریم.
5	حالا که این بیماری آماده است اینکه مصلحت چه بوده است، خدا می داند ولی ما باید همیشه متوجه خدا بوده و بدانیم که خداوند منان نسبت به بندگانش همواره رئوف و رحیم است.
6	وی با اشاره به آیه ای از قرآن کریم گفت: خداوند محافظانی را برای بشر می فرستد که بشر را از بسیاری از بلایا حفظ می کنند و در این بلا نیز، این حافظان در این شهر و شهرهای دیگر وجود دارد که امیدواریم با با دعا و توسل، خداوند این بلا را رفع کند، کما اینکه در سابق نیز رفع کرده است.
7	در پی فوت دو بیمار مشکوک به ابتلا به کرونا در قم، قرارگاه پدافند زیستی قم با حضور استاندار و معاون درمان وزیر بهداشت درمان و آموزش پزشکی تشکیل شد و برنامه‌های مختلف برای کنترل و مراقبت‌های لازم صورت گرفته است.
8	در همین ارتباط مدارس، دانشگاه ها و مراکز حوزه‌های علمیه قم روز پنجشنبه تعطیل اعلام شد همچنین در تازه ترین خبر، تمام مدارس و مراکز علمی و حوزوی قم نیز در امروز شنبه تعطیل شدند.
