tabnak_data###نوید محمدزاده دوباره روی صحنه رفت###https://www.tabnak.ir/fa/news/958287/نوید-محمدزاده-دوباره-روی-صحنه-رفت###['فرهنگی', 'سینما']###2020-02-11 00:04:00###۹۵۸۲۸۷###['جشنواره تئاتر فجر', 'نوید محمدزاده', 'تئاتر']
82@@@83
1	برگزیدگان سی و هشتمین جشنواره بین المللی تئاتر فجر در آیین اختتامیه این رویداد هنری معرفی شدند و بار دیگر نوید محمدزاده بازیگر تئاتر و سینما روی صحنه رفت و جایزه گرفت و در عین حال تاکید کرد این مهم ترین جایزه‌ای است که تاکنون دریافت کرده است.
2	به گزارش «تابناک»؛ آیین اختتامیه جشنواره بین المللی تئاتر فجر عصر امروز (دوشنبه 21 بهمن ماه) با اجرای محمد سلوکی در تالار وحدت برگزار شد.
3	در این مراسم که سیدعباس صالحی (وزیر فرهنگ و ارشاد اسلامی)، سیدمجتبی حسینی (معاون هنری وزیر فرهنگ و ارشاد اسلامی)، حمید قبادی( شهرام کرمی(مدیرکل هنرهای نمایشی)، نادر برهانی مرند (دبیر جشنواره)، مهدی افضلی (مدیرعامل بنیاد فرهنگی رودکی)، حمیدرضا افتخاری، علیرضا تابش، مسعود فروتن، اسماعیل خلج، ناصر آقایی، احترام برومند، ایوب آقاخانی، فریدون محرابی، ایرج راد، نوید محمدزاده، علی شادمان، امیر جدیدی، رضا بهاروند، ناصر آقایی، مهران رنجبر، مهدی لزیری، حسین عاطفی، حسین پارسایی، بهروز بقایی، کریم اکبری مبارکه، شهریار کرمی، حسین مسافرآستانه، مهرداد رایانی مخصوص، سپیده نظری پور، رحمان سیفی آزاد، مجید رحمتی، رضا بهرامی، عزت الله رمضانی فر، حمید نیلی، سعید اسدی، خیام وقار کاشانی، سیامک زمردی مطلق، مسعود دلخواه و جمعی از مهمانان بین الملل در این مراسم حضور داشتند.
4	در ابتدای این مراسم نادر برهانی مرند ضمن خیر مقدم به حضار گفت: همه اقلام تبلیغاتی ما در دسترس دوستان است و می توانند گزارش های دقیق جشنواره را نظاره کنند، من به رسم ادب خدمت رسیدم تا سلام کنم.
5	خدمت مسئولان محترم و عزیز که در طول ده ماه اخیر ما را همراهی کردند، به هنرمندان عزیز تئاتر کشور، چه آن ها که در سالن هستند و چه آن ها که نیستند سلام عرض می کنم.
6	وی ادامه داد: همچنین خدمت اهالی رسانه های دیداری، شنیداری، نوشتاری و فضای مجازی سلام می کنم، امسال به یمن حضور این عزیزان ما در جشنواره ای که با جشنواره فیلم فجر همزمان بود، تنها نبودیم.
7	خدمت تمامی مهمانان خارجی عزیز و همکاران عزیزم که تلاش کردند این روز فرخنده به ثمر بنشیند سلام می کنم و در نهایت سلام جانانه ای دارم به دوستان خوبم در دبیرخانه، همچنین مدیران و همکاران تماشاخانه ها و سالن های خصوصی.
8	در ادامه کلیپی برای پاسداشت رشادت‌های سردار شهید قاسم سلیمانی پخش شد.
9	در بخش بعدی این مراسم نوبت به اهدای جوایز رسید و به همین بهانه علی اصغر جعفری، مدیرعامل بنیاد حفظ آثار و ارزش های دفاع مقدس برای اهدای جایزه این بنیاد روی صحنه حاضر شد.
10	لوح تقدیر این بنیاد و مبلغ 50 میلیون ریال به حسین مسافرآستانه برای نمایش «برگشتن»، رضا کرمی زاده برای نمایش «دست‌هایم کو مم حسن» و جواد صداقت و الهام ابنی برای نمایش «کوچه مختار بود و ساسان بود و سیمین» تعلق گرفت.
11	سپس نوبت به اعلام برگزیدگان دو بخش مسابقه و نمایشگاه عکس، پوستر و اقلام تبلیغاتی تئاتر رسید و اسماعیل خلج، ابراهیم حسینی و سیامک زمردی مطلق برای اهدای جوایز این بخش روی صحنه حاضر شدند.
12	برگزیدگان بخش مسابقه عکس جشنواره بین المللی تئاتر فجر به شرح زیر معرفی شدند: رتبه اول: «کیارش مسیبی» برای عکاسی از نمایش «لولتیا نسخه 12» رتبه دوم: «مریم قهرمانیزاده» برای عکاسی از نمایش «شهرما» رتبه سوم: «علی‌اصغر اظهاری خوش کار» برای عکاسی از نمایش «گورخواب‌ها»همچنین هیات داوران از «مرجانه حسینپور» برای عکاسی از نمایش «آی راک» و «مهدی مصباحی» برای عکاسی از نمایش «عشق جلاد» تقدیر کردند.
13	برگزیدگان بخش مسابقه پوستر نیز به شرح زیر معرفی شدند: رتبه اول: «مریم برادران»برای طراحی پوستر نمایش «کنتر باس» رتبه دوم: «مهدی رایگانی» برای طراحی پوستر نمایش «به وقت پازولینی» رتبه سوم: «مهدی دوایی» برای طراحی پوستر نمایش «تالار 448»برگزیدگان بخش مسابقه اقلام تبلیغاتی نیز در ادامه به شرح زیر معرفی شدند: رتبه اول: «محمدباقر کشاورز کرمانی» برای تیزر نمایش «برف» رتبه دوم: «ایمان ارضی» برای (پک کامل تبلیغاتی) نمایش «شاه کشی» رتبه سوم: «سهیل دانش اشراقی» و «پیام قربانی» برای تیزر نمایش «قحطی زدگان»هیات داوران همچنین از «مصطفی قاهری» برای مجموع تیزرهای ارسالی و «سجاد انتظار مهدی» برای تیزر نمایش «خانواده محترم اردکانی» تقدیر کرد.
14	در ادامه کلیپی به مناسبت سالگرد پیروزی انقلاب اسلامی برای حاضران پخش شد.
15	بخش بعدی این مراسم به معرفی برگزیدگان مسابقه رادیوتئاتر اختصاص داشت و ایوب آقاخانی، فریدون محرابی، امین رهبر و حمیدرضا افتخاری برای اهدای جوایز این بخش روی صحنه حاضر شدند.
16	=برگزیدگان مسابقه رادیوتئاتر جشنواره بین المللی تئاتر فجر به شرح زیر اعلام شدند:در بخش افکت زنده دیپلم افتخار و جایزه نقدی به «نرگس موسی¬پور» به نمایش رادیویی «عروس فراه» از تهران اهدا شد.
17	در بخش تهیه کنندگی دیپلم افتخار و جایزه نقدی به «امیر هوشنگ کریم نیا» برای تهیه کنندگی نمایش های رادیویی «کسوف» و «آهسته با گل سرخ» از تهران رسید.
18	در بخش بازیگری زن، دیپلم افتخار و جایزه نقدی به «اُم البنین کوهستانی» برای بازی در نمایش رادیویی «گروهبان» از بیرجند تعلق گرفت.
19	در بخش بازیگری مرد دیپلم افتخار و جایزه نقدی به «بهرام سروری نژاد» برای بازی در نمایش رادیویی «رهایی در بند» از تهران رسید.
20	در بخش نمایشنامه نویسی، دیپلم افتخار و جایزه نقدی به «سمیه محسنی نیک» برای نگارش نمایشنامه رادیویی «گروهبان» از بیرجند تعلق گرفت.
21	در بخش کارگردانی، لوح تقدیر به «حمیدرضا سلحشور» برای کارگردانی نمایش رادیویی «گروهبان» از بیرجند اهدا شد.
22	دیپلم افتخار و جایزه نقدی هم به «داریوش شهبازی» برای کارگردانی نمایش رادیویی «کسوف» از تهران رسید.
23	در بخش رادیوتئاتر برگزیده، دیپلم افتخار و جایزه نقدی به نمایش رادیویی «آهسته با گل سرخ» از تهران به کارگردانی «شیرین سپهراد» تعلق گرفت.
24	در بخش بعدی آیین اختتامیه، نوبت به بزرگداشت چهار چهره باسابقه حوزه تئاتر؛ آندرانیک خچومیان، حسین عاطفی، کریم اکبری مبارکه و مهدی لزیری رسید و کلیپ معرفی این هنرمندان برای حاضران پخش شد.
25	سپس سیدعباس صالحی، حمید قبادی، شهرام کرمی و نادر برهانی مرند برای تجلیل از این هنرمندان روی صحنه حضور پیدا کردند.
26	حسین عاطفی متنی را به این شرح قرائت کرد: «نه آبان، نه آذر، نه دی بلکه زاده مهرم، پس از مدت ها دوباره روی صحنه ایستادم، اینبار برای جشن تئاتر؛ تئاتری که از صلح و عشق می گوید و زندگی بهتری را می طلبد.
27	از جهان هستی سپاسگزارم که با ودیعه گذاشتن کمی خلاقیت هنری در من امکان این را فراهم آورده تا بتوانم در تئاتری کار کنم که از دروغ بیزار است، از فریب بیزار است، از تک جنسیتی، تک صدایی و تبعیض بیزار است.
28	در تمامی سال های فعالیت ام از همه آموختم از استادان، دانشجویان دانشکده هنرهای دراماتیک، از مردمان میدان شهدا.
29	با بازی در دو نمایش به همراهی دو کارگردان شریف ایران، دو دوره تاریخی را تجربه کردم که در زندگی من بسیار تاثیرگذار بود، با «محاکمه ژاندارک» در کنار رکن الدین خسروی و «گالیله» زنده یاد حمید سمندریان اما هیچکدام مجوز اجرا نگرفت.
30	حسین عاطفی هستم، نه آبان، نه آذر، نه دی، زاده مهرم.
31	امیدوارم زنده مانده تا ببینم سالنی به نام بانوی تئاتر این سرزمین، عصمت صفوی نامگذاری شود و دیگری بانو لرتا و یکی دیگر به نام بانو جمیله شیخی.
32	این جشن، جشن تئاتر تمامی هنرمندان تئاتر این کشور است اما جای بسیاری از هنرمندان خالی است.
33	امشب شاید بهترین شب زندگی من تلقی شود، این هدیه ای است که شما به من تقدیم کردید.
34	اجازه می خواهم این هدیه ارزشمند را با تمامی هنرمندان فراموش شده کشورم شریک شوم.
35	» در ادامه کریم اکبری مبارکه در حالی که اشک شوق می ریخت، گفت: من خودم را مدیون هنرمندانی چون استاد سمندریان، گلشیری و حسین پرورش هستم که امشب در بین ما نیستند، من به راحتی به اینجا نرسیدم، 50 سال زحمت کشیدم و امشب جزو یکی از بهترین شب های زندگی من است.
36	مهدی لزیری هم در سخنانی گفت: امشب همه خاندان تئاتر با پدر خانواده کنار هم هستند، ما از آغاز خاکمان را با آردبیز ریختند و با روح ملکوتی اندود کردند و کوزه ای ساختند که این کوزه آب گوارا، صاف و پاک را می طلبد اگر کوزه ترک بردارد، نه آب می ماند نه آبرو.
37	باید همواره باهم باشیم.
38	آندرانیک خچومیان هم بیان کرد: من از دوستانی که جشنواره تئاتر فجر را برگزار کردند تشکر می کنم، من در طول روزهای برگزاری جشنواره شاهد بودم بسیاری از جوانان فعال و علاقه مند کار می کردند و خیلی علاقه مند بودم تا در مراسم حضور داشته باشم و بتوانم برایشان دست بزنم.
39	واقعیت این است که در سال های اخیر بسیاری از جوانان به حوزه تئاتر وارد شده اند، این جوانان عاشق تئاتر هستند و از مسئولان می خواهم امکانات لازم را در اختیار آن ها بگذارند چون آن ها هستند که فردا را می سازند.
40	سیدعباس صالحی وزیر فرهنگ و ارشاد اسلامی در آیین اختتامیه سی و هشتمین جشنواره بین المللی تئاتر فجر گفت: به همه جوانانی که پا در مسیر پیشکسوتان گذاشته و چشم اندازی ارزشمند از هنر ایران را رقم می زنند دست مریزاد می گویم، اتفاقات خوبی در حوزه هنرهای نمایشی در حال رخ دادن است و ایران به حوزه تئاتر ایران نگاه می کند.
41	وی افزود: از همه عزیزانی که مقدمات برگزاری این رویداد هنری را فراهم کردند بسیار قدردانم و به طور ویژه از دبیر جشنواره و داوران که این فرصت را فراهم کردند تا زیر چتر تئاتر، خانواده این حوزه که از ایران گفته اند و می گویند و آینده ایران را با عزت رقم می زنند، بگویم بسیار سپاسگزارم.
42	در ادامه مراسم نوبت به معرفی برگزیدگان بخش مسابقه نمایشنامه نویسی رسید و سعید اسدی و ناصر آقایی برای اهدای جوایز روی صحنه آمدند.
43	برگزیدگان این بخش به شرح زیر معرفی شدند: رتبه اول: «محمد صادق گلچین عارفی» برای نگارش نمایشنامه «سی زیف» رتبه دوم: «مرضیه شاه دادی» برای نگارش نمایشنامه «ابراهیم» رتبه سوم: «مهدی افشار قهرمانی» برای نگارش نمایشنامه «راهبان مجسمه گچی» سپس مسعود فروتن، بهروز بقایی، اتابک نادری و خیام وقار کاشانی برای معرفی برگزیدگان مسابقه آثار بخش به علاوه فجر روی صحنه آمدند.
44	برگزیدگان این بخش به شرح زیر معرفی شدند:لوح تقدیر و جایزه نقدی به «مهدی کیهان نژاد» و «فردین افشار فر» به نمایندگی از گروه نمایش «مانداب»، فرانک فروتن» به نمایندگی از نمایش «مثل خاراندن زخم بعد از خوب شدن» و «متین اوجانی» به نمایندگی از گروه نمایش «رهایی از شائولین» رسید.
45	همچنین هیات داوران این بخش، عمارت نوفل لوشاتو و خانه نمایش دا را شایسته تقدیر دانستند.
46	در ادامه آیین اختتامیه جشنواره بین‌المللی تئاتر فجر، کلیپی برای یادبود هنرمندان درگذشته حوزه تئاتر پخش شد.
47	در ادامه مراسم نوبت به معرفی برگزیدگان بخش مسابقه نمایش‌های خیابانی رسید و حسین مسافرآستانه، علیرضا استادی، مجید صالحی و سامان خلیلیان برای اهدای جوایز روی صحنه آمدند.
48	برگزیدگان این بخش به شرح زیر معرفی شدند:در بخش موسیقی، لوح تقدیر، تندیس جشنواره و جایزه نقدی به «احمد صمیمی» و «امیرمحمد انصافی» برای موسیقی نمایش «دستغیره کاری» رسید.
49	در بخش طراحی فضا، دیپلم افتخار، تندیس جشنواره و جایزه نقدی به «سمیه مهری» برای طراحی فضای نمایش «سیرک» تعلق گرفت.
50	در بخش بازیگری مرد، دیپلم افتخار، تندیس جشنواره و جایزه نقدی به «سامان شکیبا» برای بازی در نمایش «سیرک» و «میمون کشی» اهدا شد.
51	سامان شکیبا پس از دریافت جایزه خود گفت: من سه کار در جشنواره داشتم و از هر سه کارگردان سمیه مهری، سعید خیراللهی و جلال حسن وند تشکر می کنم اما هیچ وقت یادم نمی رود، همسرم بسیار تلاش کرد تا من بتوانم در حوزه تئاتر فعالیت کنم، از او بسیار سپاسگزارم.
52	در بخش بازیگری زن، دیپلم افتخار، تندیس جشنواره و جایزه نقدی به «مرجان آقانوری» برای بازی در نمایش «میمون کشی» رسید.
53	در بخش طرح و ایده پردازی، دیپلم افتخار، تندیس جشنواره و جایزه نقدی به «مارال ایزدبخش» و «رضا بهرامی» برای نمایش «قهرمان کیست؟» اهدا شد.
54	در بخش کارگردانی، دیپلم افتخار، تندیس جشنواره و جایز نقدی به «سمیه مهری» برای کارگردانی نمایش «سیرک» تعلق گرفت.
55	سمیه مهری پس از دریافت جایزه گفت: من بسیار هیجان داشتم چون 22 سال برای رسیدن به امروز زحمت کشیدم،از آقای شهرام کرمی، نادر برهانی مرند، سامان خلیلیان و همه بچه های گروهم تشکر می کنم.
56	دیپلم افتخار و جایزه ویژه هیات داوران به نمایش «قهرمان کیست؟» تعلق گرفت.
57	همچنین جایزه بزرگ و دیپلم افتخار این بخش به نمایش «سیرک» به کارگردانی سمیه مهری اهدا شد.
58	ستاد برگزاری جشنواره هم از اثر «تنها یک زمین داریم»، یکی از آثار مهمان بخش نمایش های خیابانی تقدیر به عمل آورد.
59	در ادامه مراسم هادی مرزبان، رضا مهدی زاده، الهه منصوریان، حمید نیلی(رییس انجمن تئاتر انقلاب و دفاع مقدس) و وحید فخرموسوی (رییس شورای ارزشیابی و نظارت اداره کل هنرهای نمایشی) برای اهدای جوایز بخش مسابقه نمایش های صحنه ای روی صحنه آمدند.
60	برگزیدگان این بخش به شرح زیر معرفی شدند:در بخش طراحی حرکت، تندیس جشنواره، دیپلم افتخار و جایزه نقدی به «مجتبی رستمی فر» برای نمایش «همه فرزندان مکبث» از اهواز رسید.
61	در بخش طراحی نور، لوح تقدیر و جایزه نقدی به «رضا خضرایی» برای طراحی نور نمایش‌های «بیگانه در خانه» و «کریم لوژی» از تهران رسید.
62	تندیس جشنواره، دیپلم افتخار و جایزه نقدی این بخش به «ایمان نخلستانی» برای طراحی نور نمایش «همه فرزندان مکبث» از اهواز تعلق گرفت.
63	در بخش طراحی صدا و آرایه¬های صوتی، لوح تقدیر و جایزه نقدی به «آرمین خیردان» برای طراحی صدای نمایش «شاه ماهی» از تهران رسید.
64	تندیس جشنواره، دیپلم افتخار و جایزه نقدی این بخش به «علیرضا اکبریان» برای طراحی صدای نمایش «بیگانه در خانه» از تهران تعلق گرفت.
65	در بخش طراحی گریم، لوح تقدیر و جایزه نقدی به «ماریا حاجیها» برای گریم نمایش «کریم لوژی» از تهران اهدا شد.
66	تندیس جشنواره، دیپلم افتخار و جایزه نقدی این بخش به «فاطیما حزباوی» برای گریم نمایش «همه فرزندان مکبث» از اهواز رسید.
67	در بخش موسیقی، لوح تقدیر و جایزه نقدی به فرشاد دهنوی برای نمایش «مارلون براندو» از تهران اهدا شد.
68	تندیس جشنواره، دیپلم افتخار و جایزه نقدی این بخش به «بهفر کایدی» برای نمایش «همه فرزندان مکبث» از اهواز رسید.
69	در بخش طراحی لباس، لوح تقدیر و جایزه نقدی به «سارا حسین پور» برای نمایش «همه فرزندان مکبث» از اهواز اهدا شد.
70	تندیس جشنواره، دیپلم افتخار و جایزه نقدی هم به «مقدی شا میریان» برای نمایش های «مارلون براندو» و «تنها خرچنگ خانگی لای ملافه¬ها لانه می¬کند اتللو» تعلق گرفت.
71	در بخش طراحی صحنه، لوح تقدیر و جایزه نقدی به «روحان امامی» برای نمایش «شاه ماهی» از تهران رسید.
72	تندیس جشنواره، دیپلم افتخار و جایزه نقدی این بخش به «مجتبی رستمی فر» برای نمایش «همه فرزندان مکبث» از اهواز اهدا شد.
73	در ادامه احترام برومند، مسعود دلخواه، کیومرث مرادی، نادر برهانی مرند و شهرام کرمی برای اهدای سایر جوایز بخش مسابقه آثار صحنه ای روی صحنه آمدند.
74	در بخش بازیگری زن، لوح تقدیر و جایزه نقدی به «آرزو عبدالهی» برای نمایش «باق وحش» از شهر کرد و «یلدا عباسی» برای نمایش های «مارلون براندو» و «کمیته نان» از تهران اهدا شد.
75	تندیس جشنواره، دیپلم افتخار و جایزه نقدی این بخش به «رومینا مومنی» برای نمایش «بیگانه در خانه» از تهران رسید.
76	در بخش بازیگری مرد، لوح تقدیر و جایزه نقدی به علی شادمان برای نمایش «شاه ماهی» از تهران و «مجید رحمتی» برای نمایش «کریم لوژی» از تهران تعلق گرفت.
77	شادمان پس از دریافت جایزه گفت: تک تک عوامل نمایش «شاه ماهی» اگر نبودند و زحمت نمی کشیدند این جایزه نصیب من نمی شد، این جایزه را به تمامی هم نسلان خودم تقدیم می کنم که در این روزها ناامید هستند، ایران وطن ماست و ما این سرزمین را می سازیم.
78	مجید رحمتی پس از دریافت جایزه گفت: من 19 سال پیش برای یک مونولوگ به کارگردانی سوسن پرور در جشنواره فجر کاندید شدم اما خوشحالم که امسال در جشنواره برای نمایش «کریم لوژی» تقدیر شدم، اما می خواهم از پسرم که چندین ماه است من را با این گریم در خانه دیده است، تشکر کرده و این جایزه را به او تقدیم کنم.
79	من برای این نمایش بسیار زحمت کشیدم و از نوید محمدزاده برای حمایت از این اثر ممنونم.
80	تندیس جشنواره، دیپلم افتخار و جایزه نقدی بهترین بازیگر مرد به امیر جدیدی برای نمایش «شاه ماهی» از تهران رسید.
81	جایزه ویژه هیات داوران در بخش بازیگری مرد شامل تندیس جشنواره، دیپلم افتخار و جایزه نقدی به نوید محمدزاده برای بازی در نمایش «بیگانه در خانه» از تهران رسید.
82	محمدزاده پس از دریافت جایزه گفت: نزدیک 30 جایزه سینمایی دارم اما فرزند تئاتر هستم.
83	بعد از حدود 17 سال کار، اولین جایزه ام را از جشنواره تئاتر فجر دریافت می کنم، فکر می کنم مهم ترین جایزه ای که گرفتم نیز همین جایزه است، حتی برایم از جایزه ونیز مهم تر است.
84	بسیار افتخار می کنم که از آقای دلخواه، کیومرث مرادی و رضا مهدی زاده این جایزه را می گیرم.
85	همچنین دبیری آقای برهانی مرند و حضور شهرام کرمی و سرکار خانم احترام برومند روی این صحنه برای من بسیار اهمیت دارد.
86	وی ادامه داد: من تئاتر را از آموزشگاه سینمایی هفت هنر کرج، دانشگاه سوره، دانشگاه تهران، دانشگاه سینما و تئاتر، تالار استاد سمندریان و ناظرزاده و غیره.
87	و همچنین اساتیدم یاد گرفتم که بسیار قدردان شان هستم.
88	وی خطاب به مسئولان جشنواره و بعد از آن محمد مساوات کارگردان «بیگانه در خانه» گفت: هر وقت جایزه سینمایی می گرفتم، می گفتم پسر تئاتر ایران هستم، ممنون که حرف من را تایید کردید.
89	جایزه ام را برای دینو زمام حدده می گیرم نه نوید محمدزاده، محمد مساوات تو خالق این نقش بودی و جایزه برای توست.
90	ما سال ها پیش هم با یکدیگر کار می کردیم و نمایش هایمان مملو از تماشاگر بود، زمانیکه من شهرت نداشتم و چهره ام را کسی نمی شناخت.
91	بسیار خوشحالم که برای نمایشی به کارگردانی محمد مساوات این جایزه را می گیرم، مساوات نعمتی برای تئاتر ایران است و قطار او آنقدر سریع حرکت می کند که هیچ وقت متوقف نمی شود.
92	همچنین از گروه تئاتر تازه که سال هاست باهم کار می کنیم بسیار سپاسگزارم.
93	در بخش نمایشنامه نویسی، لوح تقدیر و جایزه نقدی به «عماد الدین رجب لو» برای نمایش «متساوی الساقین» از گرگان و احمد سلگی و رضا بهاروند برای نمایش «شاه ماهی» از تهران رسید.
94	تندیس جشنواره، دیپلم افتخار و جایزه نقدی این بخش به محمد مساوات برای نمایش «بیگانه در خانه» از تهران رسید.
95	در بخش کارگردانی، لوح تقدیر و جایزه نقدی به رضا بهاروند برای نمایش «شاه ماهی» از تهران و مجتبی رستمی فر برای نمایش «همه فرزندان مکبث» از اهواز تعلق گرفت.
96	رستمی‌فر پس از دریافت جایزه گفت: از تمامی عوامل نمایش «همه فرزندان مکبث» بسیار تشکر می کنم که من را تحمل کردند، اگر صبر و حوصله شان نبود، نمی توانستم این پروژه را به سرانجام برسانم.
97	همچنین از همسر و فرزندم بابت تمام سختی هایشان سپاسگزارم.
98	تندیس جشنواره، دیپلم افتخار و جایزه نقدی به سیدمحمد مساوات برای نمایش «بیگانه در خانه» از تهران رسید.
99	محمد مساوات پس از دریافت جایزه گفت: جای برخی از دوستان ما در این جشنواره بسیار خالی بود.
100	وی خطاب به رضا بهاروند گفت: رضا بهاروند اثر تو بسیار خوب بود، بهترین کاری من امسال دیدم نمایش «شاه ماهی» بود.
101	جایزه ویژه هیات داوران در این بخش، شامل تندیس جشنواره، دیپلم افتخار و جایزه نقدی به نمایش «ژنتیک» به کارگردانی مهسا غفوریان از مشهد اهدا شد.
102	جایزه بزرگ این بخش به نمایش «بیگانه در خانه» به کارگردانی محمد مساوات از تهران اهدا شد.
