tabnak_data###از «تعیین و ابلاغ حقوق صاحب منصبان نظامی» تا «رصد تراکنش های بانکی با مبالغ بالا»###https://www.tabnak.ir/fa/news/962102/از-تعیین-و-ابلاغ-حقوق-صاحب-منصبان-نظامی-تا-رصد-تراکنش-های-بانکی-با-مبالغ-بالا###['اقتصادی', 'داخلی']###2020-02-27 09:06:00###۹۶۲۱۰۲###['اقتصاد در گذر زمان', 'اقتصاد ایران', 'تاریخ اقتصاد', 'پولشویی', 'فرار مالیاتی', 'قاچاق کالا']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی هشتمین روز اسفند ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	، سردار سپه، وزیر جنگ حقوق جدید صاحب‌ منصبان نظامی را طی حکم عمومی قشون تعیین و ابلاغ کرد: سپهبد، ۶۰۰ تومان؛ امیر لشکر، ۴۰۰ تومان؛ سرتیپ، ۲۸۰ تومان؛ سرهنگ، ۱۸۰ تومان؛ نایب سرهنگ، ۱۳۵ تومان؛ یاور ۱۲۰ تومان؛ سلطان، ۹۰ تومان؛ نایب‌اول، ۶۵ تومان؛ نایب‌دوم، ۵۵ تومان؛ وکیل اول، ۱۰ تومان؛ وکیل راست، ۵/۷ تومان؛ وکیل چپ، ۶ تومان؛ سرجوخه، ۵/۴ تومان؛ تامین اول ۴ تومان و تامین دوم ۵/۳ تومان.
4	این میزان حقوق تا مهرماه سال ۱۳۲۰ همچنان بدون تغییر ماند.
5	، مستوفی الممالک برنامه دولت را به مجلس داد.
6	، روزنامه «گلشن» امروز با قلمي شديداللحن و واژه هايي موهن، عليه احمدشاه و درباره فساد، زنبارگي، عياشي، رشوه گيري و خيانتهاي او و رژيم قاجار قلم فرسايي كرد.
7	، دکتر منوچهر اقبال به سمت وزیر راه منصوب شد.
8	، ایران، پاکستان و ترکیه یک سرویس کشتیرانی مشترک دائر کردند.
9	، تعطیلات سالانه کارمندان به ده روز در سال تقلیل یافت و استفاده از مرخصی سالانه هم اجباری شد.
10	، اعتبارات عمرانی برنامه چهارم ۹ میلیارد ریال افزایش یافت.
11	، در پي اظهارات سايمون وزير انرژي آمريكا درباره كمبود نفت، محمدرضا پهلوي اظهار داشت واردات نفت آمريكاييها در حال حاضر کمتر از گذشته نيست.
12	پس چرا آنان درباره منع صادرات نفتي ديگران اين همه سروصدا راه انداخته اند؟، نمایندگان مجلس با تصویب اعطای سبد کالا شامل برنج، روغن و گوشت به اقشار آسیب‌پذیر، احیای سیستم کوپنی در اقتصاد کشور را تصویب کرد.
13	، معاون اول رئیس جمهور، در یادداشت کوتاهی که در صفحه شخصی فیس ‌بوک خود منتشر کرد، از صاحب ‌نظران اقتصادی دعوت کرد که پیشنهاد خود را برای «تعیین سقف درآمدی یارانه بگیران» ارائه دهند.
14	فراخوان اسحاق جهانگیری، معاون اول رئیس ‌جمهوری، پس از آن انجام می ‌شود که «با تصویب مجلس»، قرار بر این شد که برای اجرای فاز دوم هدفمندی یارانه‌ ها، دولت «سقف درآمدی خاصی» را برای شناسایی دهک‌ های نیازمند به یارانه نقدی تعیین کند.
15	، رئیس ‌جمهوری سوئیس که برای اولین بار پس از پیروزی انقلاب به ایران آمده بود، در جمع فعالان اقتصادی ایران، حمایت همه ‌جانبه کشورش را از الحاق ایران به سازمان تجارت جهانی (WTO) اعلام کرد.
16	، متولیان مبارزه با تجارت پنهان و زیرزمینی، ارزش دلاری قاچاق کالا و ارز را که در سال 1394حدود ۵/ ۱۵ میلیارد دلار اعلام شده بود در سال‌ 1395 با ۲۰ درصد کاهش، بین ۱۲ تا ۱۳ میلیارد دلار برآورد کردند.
17	براساس جدیدترین اطلاعات ستاد مبارزه با قاچاق کالا و ارز، «سواحل ۲۵۰۰ کیلومتری جنوب کشور و خلأهای مرزی»، «مبادی ملوانی و مرزنشین‌ ها»، «معابر کوله ‌بری» و «مناطق آزاد» بیشترین سهم را در ورود کالای قاچاق ازآن خود کردند.
18	، نمایندگان مجلس مقرر کردند برای مبارزه با پولشویی و فرار مالیاتی، تراکنش‌های بانکی با مبالغ بالا رصد شوند.
19	منابع: موسسه مطالعات و پژوهش های سیاسی و روزنامه دنیای اقتصاد
