asriran_1_data###درباره یک نوشیدنی قبل از خواب!###https://www.asriran.com/fa/news/730227/درباره-یک-نوشیدنی-قبل-از-خواب###['سلامت']###2020-05-26 08:34:00###۷۳۰۲۲۷###['شیر', 'خواب', 'سلامت']
5
1	با بسیاری از پیامدهای منفی سلامت جسمی و روانی مرتبط است.
2	در حقیقت، این به عنوان یک موضوع سلامت عمومی جهانی شناخته می شود.
3	به گزارش گروه سلامت به نقل از ""، به گفته مراکز کنترل و پیشگیری از بیماری آمریکا، تنها در این کشور از هر سه نفر، یک نفر به میزان کافی نمی خوابد.
4	در نتیجه، افراد بسیاری در پی درمان های خانگی ساده برای بهبود کیفیت الگوهای خواب خود هستند.
5	نوشیدن یک لیوان شیر گرم پیش از خواب روشی سنتی است که برای کسب آرامش، تسکین اضطراب، و تسهیل به خواب رفتن استفاده می شود.
6	اگرچه افراد بسیاری معتقدند که این روش بسیار موثر است، برخی دیگر بر این باورند که تاثیر خاصی نداشته و چیزی جز یک باور عمومی نیست.
7	برخی مطالعات کوچک با حضور سوژه های حیوانی و انسانی نشان داده اند که مصرف لبنیات، مانند شیر و پنیر، پیش از خواب ممکن است به برخی افراد در تجربه خواب آرام‌ شبانه کمک کند، اگرچه دلیل آن همچنان نامشخص است.
8	بیشتر کارشناسان موافق هستند که پتانسیل تحریک خواب شیر احتمالا با ترکیبات شیمیایی خاص یا آثار روانی یک روتین خواب آرامش بخش یا شاید ترکیبی از هر دو مرتبط است.
9	برخی ترکیبات در شیر، به ویژه و ممکن است به شما در به خواب رفتن کمک کنند.
10	تریپتوفان یک اسید آمینه است که در انواع مختلفی از مواد غذایی حاوی پروتئین وجود دارد.
11	این ترکیب نقش مهمی در تولید انتقال دهنده عصبی سروتونین ایفا می کند.
12	سروتونین خلق و خو را بهبود می بخشد، احساس آرامش را تقویت می کند و به عنوان پیش‌ساز در تولید هورمون ملاتونین عمل می کند.
13	ملاتونین که به نام هورمون خواب نیز شناخته می شود توسط مغز ترشح می شود.
14	این هورمون به تنظیم ریتم شبانه روزی و آماده کردن بدن برای ورود به چرخه خواب کمک می کند.
15	نقش تریپتوفان و ملاتونین در اختلالات خواب به خوبی مشخص شده است و مطالعات نشان داده اند که مصرف مکمل های این ترکیبات ممکن است خواب را بهبود بخشیده و علائم اضطراب و افسردگی که می توانند در خواب اختلال ایجاد کنند را کاهش می دهد.
16	با این وجود، در حال حاضر شواهدی که نشان دهند یک لیوان شیر حاوی میزان کافی از تریپتوفان یا ملاتونین برای تاثیرگذاری چشمگیر بر تولید طبیعی ملاتونین در بدن است یا به طور مستقل یک الگوی خواب مختل را درمان می کند، وجود ندارند.
17	برخی کارشناسان گمان می کنند که نقش بالقوه شیر به عنوان یک ابزار کمکی برای خواب ارتباط چندانی با محتوای تغذیه ای آن نداشته و در عوض، بیشتر با اثر روانی یک روتین آرامش بخش مرتبط است.
18	نظریه ای دیگر این است که نوشیدن شیر گرم می تواند به طور ناخودآگاه نوشیدن شیر هنگام خواب در زمان کودکی را برای فرد یادآوری کند.
19	این احساسات آرامش بخش ممکن است سیگنال فرا رسیدن زمان خواب را به مغز ارسال کرده و به خواب رفتن را تسهیل کنند.
20	با این وجود، شواهد کافی برای تضمین نتیجه ای خاص از افزودن شیر به روتین زمان خواب وجود ندارند و به مطالعات بیشتر با حضور سوژه های انسانی در این زمینه نیاز است.
21	طرفداران مصرف شیر برای تحریک خواب معمولا نوشیدن شیر گرم به جای سرد را توصیه می کنند، اگرچه شواهد مشخصی برای نشان دادن برتری هر یک از آنها بر دیگری وجود ندارند.
22	در بیشتر پژوهش ها که آثار نوشیدن شیر بر کیفیت خواب مورد بررسی قرار گرفته است از شیر گرم استفاده شده و تا به امروز مطالعه ای که آثار دماهای مختلف شیر بر خواب را بررسی کند، انجام نشده است.
23	نوشیدن یک نوشیدنی گرم مانند شیر، چای یا موارد دیگر، هنگام شب یا طی زمانی که استرس دارید یک روش معمول برای کاهش اضطراب و افزایش آرامش است.
24	مایعات گرم می توانند اثری آرامش بخش بر سیستم عصبی داشته و ممکن است نسبت به نوشیدنی های سرد در به خواب رفتن موثرتر عمل کنند.
25	با این وجود، نتایج ممکن است به فرد بستگی داشته باشند.
26	روتین های خواب چه شامل نوشیدنی های گرم، سرد یا بدون نوشیدنی باشند می توانند فوایدی برای کیفیت خواب شما داشته باشند.
27	پیامدهای سلامت غذا خوردن پیش از خواب یک موضوع پیچیده با شواهد مختلط است.
28	نخست، نوشیدن یک لیوان شیر پیش از خواب بعید است که موجب تغییراتی بزرگ در وزن شما شود، مشروط بر این که به طور مرتب موجب افزایش زیاد در کالری دریافتی روزانه شما نشود.
29	برخی مطالعات مصرف میان وعده دیر هنگام را با افزایش وزن پیوند داده اند.
30	از سوی دیگر، برخی مطالعات نشان داده اند که مصرف متعادل میان وعده هنگام خواب برخی فواید سلامت را ارائه می کند.
31	اگرچه شواهد کافی برای ایجاد یک مکانیسم علت و معلول مشخص وجود ندارد، ارتباط بین زمان وعده غذایی یا در این مورد، زمان مصرف شیر و مدیریت وزن ممکن است در وهله نخست تا حدی با خواب ناکافی مرتبط باشد.
32	خواب ضعیف می تواند به افزایش هوس های غذایی و مصرف تنقلات در طول روز بعد منجر شود که به طور بالقوه افزایش وزن ناسالم با گذشت زمان را در پی دارد.
33	مصرف بیش از حد کالری ها پیش از خواب ممکن است ریتم شبانه روزی را مختل کرده و هرچه بیشتر توانایی شما برای به خواب رفتن را کاهش دهد که امکان دارد این چرخه ناسالم را تقویت کند.
34	گفته شده است یک لیوان شیر منبع قابل توجهی برای کالری نیست و بعید است موجب اختلالات اساسی در یا وزن انسان شود.
35	اگر نوشیدن شیر به شما در به خواب رفتن سریع‌تر کمک کرده و به افزایش کیفیت خواب منجر می شود، هرگونه تغییر قابل توجه در وزن می تواند حتی با فواید خواب و نه خود شیر مرتبط باشد.
