roozno_data###جنگ سیاسی کرونا در آمریکا/ سی.ان.ان: دونالد ترامپ در مقابل کرونا نمی تواند کاری کند!###http://roozno.com//fa/news/416251/جنگ-سیاسی-کرونا-در-آمریکا-سیانان-دونالد-ترامپ-در-مقابل-کرونا-نمی-تواند-کاری-کند###[]###2020-03-01 14:19:00###۴۱۶۲۵۱###['کرونا', 'جنگ سیاسی']
1
1	در شرایطی که کرونا در آستانه فراگیری جهانی است و کشورهای مختلف درباره تمهیدات و طرح‌های مختلف‌شان درباره جلوگیری از شیوع این بیماری صحبت می‌کنند؛ رسانه‌های دموکرات آمریکا با زیر سوال بردن سیاست‌های ترامپ در این زمینه دولت دونادل ترامپ را متهم می‌کنند که آمادگی کافی برای کنترل این بیماری را ندارد و با اولین موج ورود کرونا به آمریکا غافلگیر خواهد شد.
2	به گزارش روز نو ؛ روز گذشته این رسانه دموکرات در مقاله‌ای به قلم چلسی کلینتون، دختر هیلاری و بیل کلینتون نوشت که آمریکای ترامپ آمادگی لازم را برای مقابله با شیوع کرونا ندارد.
3	این مقاله با اشاره به واقعیاتی آماری آغاز می‌شود: «ویروس کرونا که از ووهان چین پدید آمده است، سال گذشته زنگ خطر را در سراسر جهان به صدا درآورد و ترس از همه‌گیر شدنش را فریاد کرد.
4	اواخر ماه گذشته نیز سازمان بهداشت جهانی ویروس موسوم به COVID19 را “فوریت بهداشت عمومی و یک نگرانی بین‌المللی” اعلام کرد و خواستار آمادگی و واکنش فوری بین‌المللی شد.
5	این سازمان به کشورهای عضو توصیه کرده است که درباره هرگونه بروز موارد COVID19 که ممکن است در کشورشان وجود داشته باشد، برنامه‌ها و روش‌هایی برای شناسایی و واکنش آماده داشته باشند.
6	تاکنون این بیماری باعث مرگ بیش از ۲۶۰۰ نفر شده و حداقل از نظر تلفات انسنی به مراتب از زمان شیوع سارس که تقریبا ۱۷ سال پیش بود فراتر رفته است.
7	این شیوع برای ده ها میلیون نفر از مردم در ووهان و کشورهای مختلف جهان که با این بیماری درگیرند، وحشتناک است و برای آمریکایی‌ها نیز به احتمال زیاد می‌توان گفت که زمانی بدتر از این برای شیوع چنین بیماری وجود نداشت».
8	در ادامه با اشاره به این‌که «در بهداشت عمومی یک مثل مشهور وجود دارد: شیوع بیماری اجتناب‌ناپذیر است؛ اما همه‌گیری‌ها یا اپیدمی‌ها چنین نیستند» به ریشه‌های این پندار پرداخته است: «دلیل این امر این است که متخصصان ویروس‌شناسی، ژنتیک، اپیدمیولوژی، مدل سازی ریاضی، علوم سیاسی و انسان شناسی در تلاشند تا به سؤالات اساسی پاسخ دهند، از جمله این‌که این ویروس چه موقع پرش از حیوانات به انسان را انجام داده است و از کدام گونه؟ موارد چقدر گسترده است و این بیماری چه‌قدر عفونی است و چه‌قدر کشنده است؟ دانشمندان همچنین در حال انجام تحقیقات مهم برای کمک به ساخت و تولید واکسن، تشخیص سریع‌تر موارد و توسعه استراتژی‌های مهار هستند».
9	چلسی کلینتون در سطور بعدی مقاله آمادگی آمریکا برای واکنش به شیوع کرونا را زیر سوال برده است، که البته بسیاری از جمهوری‌خواهان معتقدند که چنین انتقاداتی ریشه و زمینه سیاسی دارد: «در زمان باراک اوباما، رئیس جمهور پیشین، زیرساخت هایی برای واکنش به شیوع ابولا و زیکا و اطمینان از عدم ابتلا به بیماری‌های همه‌گیر ایجاد شده بود، ولی متاسفانه دونالد ترامپ اقداماتی اتخاذ کرده است که به اعتقاد بسیاری از پزشکان و کارشناسان این اقدامات سطح آمادگی آمریکا را برای مقابله با ویروس کرونا کاهش داده است.
10	در حقیقت می‌توان گفت که آمریکا تحت رهبری ترامپ، کمتر از همیشه برای مقابله با شیوع کرونا آماده است».
11	در ادامه به دلایل ضعف دولت ترامپ برای مقابله با همه‌گیری کرونا اشاره می‌شود: «دونالد ترامپ نه تنها جایگاه سازمان جهانی بهداشت را تضعیف کرده، که بارها و بارها بودجه اختصاصی این نهاد مهم جهانی را نیز کاهش داده است.
12	در حقیقت رئیس جمهور حال حاضر آمریکا علاقه‌ای به پرداختن به مسائل و نگرانی‌های بهداشت جهانی ندارد و اغلب در این زمینه‌ها دیدگاه‌ها و نقطه نظرات کارشناسان را نادیده می‌گیرد، و اخیرا هم که اوضاع بدتر بوده و تمام توجه ترامپ معطوف به ماجرای استیضاح بوده است.
13	وی نسبت به پرداختن به موارد اضطراری بهداشتی مانند این کم‌کاری‌های آشکاری داشته، و اخیراً هم در بودجه پیشنهادی سال ۲۰۲۱ برای وزارت بهداشت و خدمات انسانی، ۳ میلیارد دلار از بودجه سازمان‌های مربوط به شناسایی، واکنش و آمادگی را کاهش داده است».
14	در این مقاله درباره نگرانی‌های موجود آمده که «دو جنبه به ویژه ما را درباره واکنش کاخ سفید به این بیماری نگران می‌کند.
15	اول این‌که آمریکا رئیس جمهوری با دغدغه و نگرانی‌های مرتبط با مسایل بهداشت جهانی ندارد.
16	رئیس‌جمهور ما آشکارا از متخصصین بیزار است و همین فرد هم اخیراً با استیضاح و حواس پرتی درگیر بوده است.
17	ترامپ غالباً نسبت به موضوعات بهداشت جهانی جهل و ظلم عمیقی نشان داده است.
18	در حین شیوع ابولا، وقتی او هنوز برنامه‌ساز تلویزیون واقعیت بود، گفت که ایالات متحده نباید اجازه دهد شهروندان و کارمندان آمریکایی امدادرسان به ابولا به ایالات متحده برگردند و آن‌هایی که رفته‌اند باید عواقب آن را متحمل شوند».
19	نویسندگان این مقاله با اشاره به این‌که «دانشگاه کلمبیا از سال ۲۰۱۶ به این سو بیش از ۴۰۰ مورد از اقدامات دولت ترامپ را برای محدود کردن یا رد تحقیقات علمی، آموزشی یا بحث و یا انتشار و استفاده از اطلاعات علمی رصد کرده است» به انحلال مجموعه واحد امنیت بهداشت جهانی و عزل تیموتی زیمر، کارشناس امنیت بهداشت جهانی از شورای امنیت ملی به‌عنوان آخرین اقدامات ترامپ در راستای فرایند تضعیف یکی از کلیدی ‌رین تصمیمات اوباما در زمینه بهداشت جهانی اشاره کرده‌ است.
20	گفتنی است که واحد امنیت بهداشت جهانی علاوه بر رصد شیوع بیمارهای واگیردار وظیفه داشت اطمینان حاصل کند که برنامه‌ریزی بهداشت عمومی با زیرساخت‌های کشور هماهنگ باشند».
21	نویسنده در ادامه نوشته‌ که «دولت ترامپ به دلیل تعویض و تغییر مداوم سمت‌های کلیدی کابینه و خالی ماندن سمت‌های بی‌شماری در دولت علاقه‌ای به برنامه‌ریزی‌های طولانی مدت ندارد.
22	این ژست ضد علمی با گرایش‌های ضدنظرات کارشناسی باعث شده سطح آمادگی آمریکا در برابر شیوع بیمارهای واگیردار به شدت پایین باشد.
23	در حقیقت دولت ترامپ به دلیل کاهش مداوم بودجه سلامت و بهداشت و نادیده گرفتن راه حل‌های ثابت شده برای مقابله با تهدیدات بزرگ مانند شیوع ویروس کرونا آمادگی ندارد».
24	جملات پایانی این مقاله البته به سهولت اهداف نویسنده مقاله را برملا می‌کند، آن‌جایی که او به انتخابات آینده ریاست جمهوری اشاره می‌کند که با بیرون راندن ترامپ از کاخ سفید «می‌تواند فرصت مغتنمی برای مردمان جهان باشد».
25	شاید از این رو باشد که توییت‌های دونالد ترامپ درباره این انتقادات توجهات زیادی به خود جلب کرده است.
26	او در یکی از توییت‌هایش دموکرات‌ها را مشتی بی‌خاصیت خوانده که در حالی کگه رئیس‌جمهور مشغول بستن زود هنگام مرز و لغو پروازها و مقدمات رویارویی با ویروس کرونا بود، آن‌ها مشغول تلف کردن وقت خود در شیادی استیضاح و هر کاری که می‌توانستند انجام دهند تا حزب جمهوریخواه بد به نظر برسد، بودند.
27	ترامپ هم‌چنین نوشته که زمانی که من مشغول بستن زود هنگام مرز و لغو پروازها بودم، دموکرات‌ها آن را بسیار اشتباه خواندند!ترامپ درباره مقاله سی.
28	ان.
29	ان هم نوشته: برخی رسانه‌های جعلی و شبکه‌های ضد ترامپ از جمله سی.
30	ان.
31	ان در حال انجام هر چیز ممکن برای ایجاد وحشت ملی از ویروس کرونا هستند.
32	این شبکه چپگرا تقریباً مصاحبه هر کسی را که رئیس جمهور ترامپ را مقصر ندانسته، نادیده می گیرد.
33	سی.
34	ان.
35	ان در حال سیاسی کردن مسئله ویروس کرونا است.
