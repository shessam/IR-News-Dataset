roozno_data###سندرز: اولین راه مقابله با کرونا بستن دهان ترامپ است###http://roozno.com//fa/news/418590/سندرز-اولین-راه-مقابله-با-کرونا-بستن-دهان-ترامپ-است###[]###2020-03-16 11:06:00###۴۱۸۵۹۰###['سندرز', 'کرونا']
1
1	اصلی‌ترین نامزدهای حزب دموکرات در انتخابات ۲۰۲۰ آمریکا، رو در رو به مناظره نشستند حال آنکه نحوه مقابله با کرونا و البته زیرسوال بردن ترامپ از مهم‌ترین موضوعات مورد بحث آنها بود.
2	به گزارش روز نو : نخستین مناظره دو نفره نامزدهای اصلی دموکرات برای عهده‌دار شدن نمایندگی حزب در انتخابات ریاست‌جمهوری ۲۰۲۰ آمریکا، با توجه به شیوع کرونا تحت تدابیر بهداشتی و البته حول محور قدرت پاسخگویی آنها به چنین معضلی انجام شد.
3	در این میان، برنی سندرز سناتور ایالت ورمونت و نامزد سوسیالیست عرصه رقابت‌ها، تاکید کرد نخستین قدم در راه مقابله با شیوع کرونا، «بستن دهان ترامپ» است چراکه وی با اظهاراتش، نحوه پاسخگویی مسئولان بهداشتی کشور را تحت‌الشعاع قرار می‌دهد.
4	وی در ادامه افزود: باید یاد بگیریم که نمی‌توانید به مردم آمریکا دروغ بگوییم.
5	سندرز همچنین بر اهمیت نظام بیمه درمانی پیشنهادی خود مبنی بر جایگزینی بیمه‌های خصوصی با سیستم تماماً دولتی تاکید کرد.
6	در مقابل، جو بایدن معاون سابق باراک اوباما و از مدعیان اصلی عنوان نامزد نهایی حزب دموکرات در انتخابات پیش‌رو، با اشاره به تجربه رویارویی با بیماری ابولا در سال ۲۰۱۴ و دوره‌ای که معاون ریاست‌جمهوری آمریکا بود؛ از لزوم فراخواندن ارتش برای کمک به مسئولان محلی در ساخت بیمارستان و ارائه دیگر خدمات ضروری سخن گفت.
7	وی در این باره افزود: این شبیه جنگ است و حین وقوع جنگ، باید هرچه که لازم است برای مراقبت از مردم انجام داد.
8	گفتنی است این آخرین مناظره این دو نامزد دموکرات پیش از برگزاری انتخابات مقدماتی در ایالات آریزونا، فلوریدا، ایلینوی و اوهایو است.
9	از نکات قابل توجه در این مناظره، فاصله ۶ فوتی میکروفون‌های این دو نامزد انتخاباتی از یکدیگر است: (یکی از توصیه‌های مراکز پیشگیری و کنترل بیماری‌ها در آمریکا برای جلوگیری از شیوع ویروس کرونا).
10	گفتنی است که این مناظره قرار بود در ایالت آریزونا و با حضور تماشاچی برگزار شود اما در یکی از استودیوهای شبکه خبری سی ان ان در شهر واشنگتن دی.
11	سی برگزار شد و هیچ تماشاگری در استودیو حضور نداشت.
