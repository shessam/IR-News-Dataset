roozno_data###حمله بیولوژیک آمریکا به ایران و چین با سلاحی به اسم «کرونا»؟###http://roozno.com//fa/news/418116/حمله-بیولوژیک-آمریکا-به-ایران-و-چین-با-سلاحی-به-اسم-کرونا###[]###2020-03-13 11:24:00###۴۱۸۱۱۶###['حمله بیولوژیک آمریکا به ایران و چین']
1
1	شاید آنچه که این روزها در قالب گمانه، احتمال و ادعا مطرح می شود، سالها بعد رنگ واقعیت به خود گیرد و افشا شود که کرونا ویروس جنگ بیولوژیک آمریکا یا دیگر قدرت های استکباری علیه رقبای بزرگ جهانی شان بوده است.
2	«قرائنی احتمال حمله‌ بیولوژیکی بودن کرونا را مطرح کرده است.
3	» این بخشی از پیام مهم رهبر معظم انقلاب بود که روز گذشته خطاب به رئیس ستاد کل نیروهای مسلح برای تشکیل قرارگاه بهداشتی و درمانی برای سازماندهی خدمات به مردم مطرح کردند.
4	احتمالی که این روزها نه فقط در ایران بلکه در سطح بین الملی نیز به شکلی پررنگ درحال مطرح شدن است.
5	طرفداران این نظریه به شواهدی از حضور نیروهای آمریکایی چند هفته قبل از شروع این بیماری در شهر ووهان چین اشاره می‌کنند، موضوعی که روز گذشته رسما مورد تایید مقامات پکن هم قرار گرفت و رسما مدعی نقش داشتن ارتش آمریکا در شیوع ویروس کرونا در ووهان چین شدند.
6	شاید آنچه که این روزها در قالب گمانه، احتمال و ادعا مطرح می شود، سالها بعد رنگ واقعیت به خود گیرد و روشن و افشا شود که کرونا ویروس جنگ بیولوژیک کاخ سفید علیه رقبای بزرگ جهانی اش همچون چین بوده است.
7	سلاحی برای حفظ برتری سیاسی و اقتصادی در عرصه بین المللی.
8	حمله بیوتروریسمیِ یک مهمان ناخوانده به ایران؟اما حمله بیوتروریسمی بودن کرونا ویروس، از نخستین روزهای شیوع آن مطرح بود، ورود این مهمان ناخوانده به ایران بحث بر سر این موضوع را داغ تر کرد و چهره های سیاسی و نظامی در اظهارنظرهای خود طی چند هفته اخیر بارها و بارها درباره این احتمالات سخن گفته اند.
9	امیرعبداللهیان دستیار ویژه رئیس مجلس از نخستین چهره هایی بود که این احتمال را مطرح کرد، او در توئیتی مدعی شد«شاید بعدا مشخص شود کرونا جنگ بیولوژیک آمریکا علیه رقبایش بوده است.
10	»ادعایی که غلامعلی جعفرزاده، رئیس فراکسیون مستقلین مجلس که از قضا حوزه انتخابیه اش به شدت درگیر بحران کرونا شده است، هم بر آن مهر تایید زد و گفت؛«روند همه گیر شدن ویروس کرونا در سایه تحریم ظالمانه عادی نیست و آن را نوعی حمله بیولوژیک از سوی آمریکا و رژیم صهیونیستی می‌دانم.
11	»شواهدی از جنگ بیولوژیک آمریکا علیه ایران و رقبایشدامنه تکرار این ادعا اما فراتر از ساختمان هرمی پارلمان که خود بخاطر شیوع این ویروس به تعطیلی ناخواسته کشیده شده و حتی برخی از نمایندگان را هم مبتلا کرده بود، رسید.
12	اینبار رئیس پدافند غیرعامل خطاب سوالاتی درباره حمله بیوتروریسمی کرونا برای تحت تاثیر قرار دادن اقتصاد چین و ایران قرار گرفت.
13	سردار جلالی گرچه احتمالات را رد نکرد اما این را هم گفت که؛«منشاء توسعه کرونا با شواهد و قرائن تحلیلی و راهبردی و بعضی نکات خبری به دشمن ارجاع می شود، اما اثبات تخصصی آن نیاز به بررسی های آزمایشگاهی و مقایسه بین ژنوم ویروس اولیه ثبت شده و نتایج مطالعه بر روی ژنوم های جدید از نظر نوع تغییرات عامدانه روی آن دارد.
14	»او چند روز بعد در اظهاراتی کاملتر عنوان کرد« برای این ویروس گمانی اولیه وجود داشته که یک طغیان طبیعی و بدون دخالت انسان و یا یک نشت آزمایشگاهی از آزمایشگاه ووهان چین بوده است و گمانه زنی سوم این است که این ویروس یک مدلی از جنگ بیولوژیک باشد؛ در این خصوص گمانه زنی‌های متفاوتی وجود دارد که آیا این جنگ برای کشتن اتخاذ شده، یعنی دستکاری شده و برای کشتن است مانند آنچه در جنگ جهانی دوم بود و مسئله دیگری که این ویروس برای بحث اقتصادی و تأثیر اقتصادی بر کشور هدف طراحی شده است و درصد کشتار آن کم اما فراگیری فراوان دارد که شاید بخواهند از آن طریق کشور هدف را تحت تأثیر قرار دهند.
15	»سردار جلالی با اشاره به آزمایشگاه بیولوژیک آمریکا در اطراف ایران، چین و روسیه، تاکید کرد«این ویروس بخش زیادی از ویژگی‌های جنگ بیولوژیک را دارد اما می‌توان با بررسی بیشتر توسط متخصصین ویروس شناسی مشخص شود که آیا این یک جنگ بیولوژیک است یا خیر.
16	»سردار سلامی فرمانده کل سپاه هم با کنایه به آمریکایی ها که سابقه بهره گرفتن از سلاح های بیولوژیک را دارند گفت«این ویروس ممکن است محصول تهاجم بیولوژیکی آمریکا باشد که در ابتدا به چین و سپس به ایران و سایر نقاط دنیا شیوع پیدا کرده،آمریکا بداند که اگر این کار را انجام داده به اهلش بر خواهد گشت و اگر هم کار آمریکا نباشد باز این ویروس مهار خواهد شد.
17	»سردار عراقی زاده نیز احتمالات در این خصوص را رد نکرد.
18	او که سخنگویی قرارگاه مبارزه با کرونا در ستاد کل نیروهای مسلح را برعهده دارد درباره احتمال حمله بیولوژیک آمریکا از طریق انتشار ویروس کرونا گفت؛ «در این باره برخی شواهد و احتمالات وجود دارد که باید بر اساس آنها قضاوت کرد.
19	همه ما می دانیم که امریکا در برخی کشورها آزمایشگاههایی دارد که درباره انواع ویروس ها آزمایش های بیولوژیک و مهندسی ژنتیک انجام می دهد.
20	قبلاً هم سابقه داشته که آمریکا از این ویروسها به عنوان سلاح استفاده کرده باشد و از آنجا که این ویروس، ویروسی جدید است ممکن است در همین آزمایشگاهها ایجاد شده باشد البته هنوز بطور قطعی نمی توان گفت اما به عنوان یک احتمال می تواند مطرح باشد.
21	این احتمال را بررسی و اگر به نتیجه قطعی برسیم اعلام خواهیم کرد.
22	»منشا نوع دوم ویروس کرونا در ایران کجاست؟احتمالات درباره بیوتروریسمی بودن ویروس کرونا آنجا بالا گرفت که بنا به روایت ها منشا این ویروس در ایران تنها ووهان چین نیست، موضوعی که در جلسه کمیسیون بهداشت مجلس با وزیر بهداشت مطرح شد و بنا به گفته شهروز برزگر، در این جلسه وزیر بهداشت توضیح داد که بخشی از ویروس کرونا در گیلان کاملا با ویروس ووهان چین متفاوت است که حتی به پرستار ۲۵ ساله هم رحم نکرد لذا باید تمهیدات لازم اندیشیده شود.
23	بزرگر عنوان کرد«این شامل قم هم می‌شود که بخشی از ویروس کرونا در قم با ویروس ووهان چین متفاوت است.
24	به عبارت دقیق‌تر مشخص نیست که منشأ ویروس دوم از کجاست؟ آنچه از صحبت‌های وزیر بهداشت برداشت کردم این است که دو نوع ویروس در کشور هست.
25	یکی ویروس ووهان چین و یکی دیگر ویروسی با منشأ نامعلوم که به نظرم در این باره این احتمال وجود دارد که ویروس از نوع بیوتروریسم آمریکا باشد که در ایران پخش شده است.
26	»سیدامیرحسین قاضی زاده هاشمی عضو هیات رئیسه مجلس نیز معتقد به آن است که شیوع ویروس کرونا یک بحران بیولوژیک است.
27	او تاکید می کند«آنچه برای محققین حوزه دفاع امروزه به عنوان گفتمان غالب در آمده است آن است که کرونا ویروس یک سلاح بیولوژیک برای ضربه عمیق به اقتصاد و اعتبار چین بوده است.
28	»پیشنهادی برای تشکیل پدافند بیو تروریسم/احمدی نژاد دست به قلم شدجدی شدن احتمال حمله بیولوژیکی از طریق کرونا آنقدر بالا گرفت که حشمت الله فلاحت پیشه عضو کمیسیون امنیت ملی مجلس درخواست تشکیل پدافند بیوتروریسم را داد.
29	او گفت«از امروز تا سال ۲۰۳۰ دنیا با انواع مختلف بیوتروریسم مواجه خواهد شد باید سازمانی مستقل با اختیارات ویژه شکل بگیرد و ما همچون پدافند موشکی، پدافند بیوتروریسم داشته باشیم.
30	»کرونا حتی محمود احمدی نژاد را دست به قلم کرد که خطاب به دبیرکل سازمان ملل نامه ای بنویسد، نامه ای که در آن به حمله بیوتروریسمی از طریق ویروس کرونا اشاره شده بود.
31	او خطاب به آنتونی گوترش نوشت«امروز برهمگان آشکار شده است که امثال ویروس جهش یافته و هوشمند کرونا ۲۰۱۹ ، ساخته و پرداخته آزمایشگاهها و به تعبیر صحیح تر، زرادخانه های جنگ بیولوژیک برخی قدرت های سلطه گر جهانی و بسیار ضد انسانی تر، مخرب تر و وحشت آفرین تر از دیگر سلاح های ضد انسانی مانند هسته ای و شیمیایی و هارپ است.
32	»او خواستار این شد که سازمان بهداشت جهانی قاطعانه آزمایشگاه های موصوف را شناسایی و همراه با عاملان به کارگیری ویروس هایی مانند کرونا به جامعه جهانی معرفی نماید.
33	ادعای عجیب یک کشور عربی علیه ایرانماجرا آنجا جالبتر شد که وزیر کشور بحرین ایران را متهم به جنگ بیولوژیک کرد.
34	ادعایی که به سرعت از سوی امیرعبداللهیان از دیپلمات های باسابقه کشور پاسخ داده شد که گفت«آمریکا که با وجود ناوگان پنجم دریایی نظامی خود بر بحرین حکومت می‌کند عامل اصلی جنگ بیولوژیک و حتی کتمان اولیه کرونا در آمریکاست.
35	»پای وزارتخارجه هم کم کم به گمانه ها درباره حمله بیووژیکی کرونا باز شد.
36	آنچنان که سخنگوی وزارتخارجه عنوان کند«در مورد این موضوع که آیا این ویروس یک بیماری واگیردار طبیعی با منشاء خاص یا حمله بیولوژیک است اطلاعی نداریم و زمانی که نتیجه تحقیقات در این زمینه مشخص شد می‌توانیم در این مورد اظهارنظر کنیم.
37	»مخالفان چه می گویند؟در این میان البته همه موافق این تئوری نیستند و برخی چون صادق زیباکلام این احتمالات را رد می کنند.
38	زیباکلام با اشاره به طرح بیوتروریسمی بودن شیوع کرونا که از سوی برخی مطرح می‌شود می گوید« حالا امروز کروناویروس هم به تئوری‌های توطئه نسبت داده می‌شود، اما اگر یادمان باشد درباره طالبان، داعش، القاعده، و حادثه یازده سپتامبر هم تئوری‌های توطئه مطرح بود.
39	»او البته این را هم گفته است که«بیرون از ایران هم احتمال تئوری توطئه مطرح می‌شود؛ عده‌ای می‌گویند خود چینی‌ها این کار را کرده‌اند تا آمریکایی‌ها و اروپایی‌هایی که به چین آمده و سرمایه‌گذاری کرده‌اند بروند و چین سهام آنها را ارزان بخرد.
40	عده‌ای می‌گویند آمریکایی‌ها مسبب این اتفاق هستند، اما تعدادشان در اقلیت محض است.
41	»
