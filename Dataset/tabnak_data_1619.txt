tabnak_data###همه‌ چیز درباره پردرآمدترین ورزشکاران سال جهان###https://www.tabnak.ir/fa/news/981903/همه‌-چیز-درباره-پردرآمدترین-ورزشکاران-سال-جهان###['صفحه نخست', 'ورزشی']###2020-06-01 17:28:00###۹۸۱۹۰۳###['تنیس', 'بسکتبال', 'راجر فدرر', 'پردرآمدترین ورزشکاران']
28@@@29@@@30@@@31@@@32
1	به گزارش تابناک، روزنامه اعتماد نوشت: «ورزش حرفه‌ای مدت‌هاست با ثبات اقتصادی قابل توجهی فعالیت کرده است.
2	ارزش این صنعت حتی جنگ، رکورد اقتصادی یا حوادث یازده سپتامبر را نیز با موفقیت پشت سر گذاشته، اما همه‌گیری کرونا وضعیت را به ‌شدت دگرگون کرده است و باعث شده درآمد ورزشکاران پردرآمد دنیا برای نخستین‌ بار در ۴ سال گذشته سقوط کند.
3	این رقم امسال به ۳.
4	۶ میلیارد دلار رسیده است و پیش‌بینی می‌شود روند نزولی احتمالا در سال آینده نیز ادامه خواهد داشت.
5	به این خاطر که تقویم مسابقات نامشخص است و نمی‌توان در مورد حضور تماشاچیان نیز اظهار نظر قطعی کرد.
6	فقط باید ایستاد و منتظر روزهای آینده شد.
7	عواقب مالی در ورزش برای برخی لیگ‌ها متفاوت بوده است.
8	حقوق بازیکنان MLB به ‌شدت کاهش یافته و در عین حال بازیکنان NFL هنوز تحت تاثیر قرار نگرفته‌اند.
9	برخی بازیکنان فوتبال در آمریکا یا اسپانیا شاهد کاهش ۷۰ درصدی دستمزدهای‌شان بودند و برخی حتی دستمزدی نگرفته‌اند.
10	تیم‌های رده پایین فرمول یک حقوق رانندگان را کاهش داده‌اند و البته تیم‌های ثروتمند هنوز به دستمزد بازیکنان دستبرد نزده‌اند.
11	بوکسورهایی نظیر کانلو آلوارز و آنتونی جاشوا با دریافت مبلغ ۳۰ میلیون دلار را از دست دادند.
12	در چنین شرایطی راجر فدرر با ۱۰۶.
13	۳ میلیون دلار درآمد در سال گذشته با توجه به کاهش دستمزدهای مسی و کریس رونالدو توانست این دو نفر را پشت سر بگذارد و در صدر جدول پردرآمدترین ورزشکاران سال ۲۰۱۹ قرار بگیرد.
14	حدود ۱۰۰ میلیون دلار از این مبلغ را اسپانسرهای این ورزشکار از جمله نایکی، کردیت سوییس (شرکت خدمات مالی چند ملیتی)، باریلا (شرکت صنایع غذایی ایتالیایی) و رولکس پرداخت کرده‌اند.
15	رشته ورزشی بسکتبال با حضور ۳۵ ورزشکار در بین ۱۰۰ نفر نخست، دقیقا به همان تعداد سال قبل، بیشترین امتیاز را از آن خود کرده است، در حالی که فوتبال ۳۱ نفر در این فهرست دارد که در ۱۹ سال گذشته بیشترین تعداد به حساب می‌آید.
16	از NFL نیز بازیکنانی به چشم می‌خورند.
17	جایی که بازیکنان قراردادهایی تضمینی را به امضا رسانده‌اند که مبلغی نزدیک به ۴ میلیارد دلار را به آنها می‌رساند و به دلیل شروع فصل در اواخر سال حقوق آنها تحت تاثیر قرار نمی‌گیرد.
18	اما در صورت لغو بازی‌ها مزایا و جوایز بازیکنان سر جایش می‌ماند و فقط حقوق پایه در معرض خطر قرار می‌گیرد.
19	MLB (لیگ بیسبال) بزرگ‌ترین ضربه را خورده است.
20	تنها بازیکنی از این لیگ که در فهرست ۱۰۰ نفره جای گرفته است، پرتاب‌کننده تیم Angeles Dodgers یعنی کلایتون کرشاو است.
21	سال گذشته ۱۵ بازیکن از این لیگ در فهرست به چشم می‌خورد.
22	دلیل این امر این است که بازیکنان و مالکان هنوز سر نحوه پرداخت دستمزدها در سال ۲۰۲۰ در حال چانه‌زنی هستند و مسابقات وارد دهمین هفته تعویق خود می‌شود.
23	گریت کول برای قرارداد ۹ ساله‌ای که با یانکی‌های نیویورک امضا کرده بود ‌باید در ماه مه ۱۲ میلیون دلار به جیب می‌زد، اما او هم مثل همه بازیکنان کهنه‌کار فقط ۲۸۶ هزار و ۵۰۰ دلار دریافت کرد.
24	فوتبال آمریکایی ۱۴ ورزشکار، تنیس ۶ ورزشکار، بوکس و گلف هر کدام ۴ ورزشکار و اتومبیلرانی نیز ۳ ورزشکار در این لیست دارند.
25	ویرات کوهلی با درآمد ۲۶ میلیون دلاری و کانر مک‌گرگور با درآمد ۴۸ میلیون دلاری نمایندگان مستقل رشته‌های کریکت و هنرهای رزمی ترکیبی هستند که برای پنجمین سال متوالی در لیست به چشم می‌خورند.
26	اما هیچ بازیکنی از NHL یا رانندگان ناسکار نتوانست به حداقل درآمد ۲۱.
27	۹ میلیون دلار برسد تا در لیست جای بگیرد.
28	راجر فدرر که امسال در صدر قرار گرفته اولین تنیسور تاریخ است که این عنوان را به دست می‌آورد.
29	این خبر خوبی برای تنیس است، اما خبر بدی هم وجود دارد.
30	بسیاری از کارشناسان و برگزارکنندگان تصور می‌کنند امسال هیچ رقابت تنیسی در سطح جهان وجود نخواهد داشت و ۴۰۰ ورزشکار حرفه‌ای از بیش از ۷۰ کشور دنیا به مشکل خواهند خورد.
31	در ایالات متحده همه در تلاش هستند تا راهی برای نجات تقویم سالانه تنیس پیدا کنند.
32	قرار است در ۲۴ آگوست برنامه‌ای با حضور بازیکنان تنیس برگزار شود.
33	بازپرداخت‌های مهم در تنیس معمولا در تاریخ اول ژوئن هر سال بعد از برگزاری ۳ گرنداسلم از چهار گرنداسلم هر ساله انجام می‌شود.
34	سال گذشته به هر ورزشکار زن و مردی در تنیس به‌طور متوسط ۳.
35	۸۵ میلیون دلار پرداخت شده بود.
36	رافائل نادال اسپانیایی در ماه جاری در یک مصاحبه عنوان کرد: «من فکر می‌کنم سال ۲۰۲۰ عملا برای تنیس تمام شده است و امیدوارم سال آینده اوپن استرالیا بتواند برگزار شود.
37	»این لغو شدن‌ها درآمد بازیکنان را کاهش داده است.
38	شرکت نکردن یک ورزشکار در مسابقات معتبر که حضور در هر مرحله‌ای از آن درآمدی برای بازیکن به همراه دارد، می‌تواند کاهش‌های گسترده‌ای را شامل شود.
39	فقط تعداد معدودی از بازیکنان از این کاهش‌ها مصون هستند.
40	گلف‌بازان مانند همتایان تنیس خود این روزها فقط روی بیلبوردهای تبلیغاتی به چشم می‌خورند.
41	البته همین حضورهای تبلیغاتی به تایگر وودز کمک کرد ۱۲ بار در صدر پردرآمدترین ورزشکار جهان در لیست فوربس قرار بگیرد که یک رکورد به حساب می‌آید.
42	در حالی که قراردادهای بازاریابی در این دو ورزش مشابه هم هستند، اما گلف به لطف شکل بازی‌اش که در زمینی بسیار وسیع انجام می‌شود و می‌توان در آن فاصله‌گذاری اجتماعی را به خوبی رعایت کرد، بیشتر از تنیس نزدیک به شروع مجدد است.
43	تور PGA قرار است از تاریخ ۱۱ ژوئن در تگزاس از سر گرفته شود.
44	در فهرست فوربس از ۲۱ کشور جهان ورزشکار به چشم می‌خورد.
45	آمریکا با ۶۸ ورزشکار بیشترین تعداد را به خود اختصاص داده که این تعداد نسبت به سال گذشته ۶ مورد افزایش یافته است.
46	لبرون جیمز با درآمد ۸۸.
47	۲ میلیون دلار پردرآمدترین ورزشکار امریکایی است.
48	تایسون فیوری‌، بوکسور سنگین‌وزن با ۵۷ میلیون دلار در رده یازدهم و بالاتر از چهار ورزشکار انگلیسی دیگر در فهرست به چشم می‌خورد.
49	اسپانیا نیز چهار نماینده دارد که رافائل نادال با ۴۰ میلیون دلار و ایستادن در رده بیست‌وهفتم آنها را رهبری می‌کند.
50	فرانسه سه نماینده دارد که کیلیان امباپه ۱۹ ساله مهاجم تیم پاری‌سن‌ژرمن با ۳۳.
51	۸ میلیون دلار درآمد نفر سی‌وششم جهان و اول فرانسه است.
52	برزیل و آلمان و ژاپن هر یک دو نماینده دارند و ۱۴ کشور دیگر یک نماینده در لیست صد نفره.
53	گردش مالی امسال نسبت به سال گذشته زیاد بود، اما به دلیل تاثیر کاهش حقوق ۴۱ نام جدید وارد فهرست شده‌اند.
54	بالاترین رتبه تازه‌واردها بازیکن تیم عقاب‌های فیلادلفیا کارسون ونتز است که با قراردادی چهار ساله به ارزش ۱۲۸ میلیون دلار در این تیم بازی می‌کند و در ۱۲ ماه نخست ۵۴ میلیون دلار کسب کرده است.
55	راسل ویلسون بیشترین سقوط را داشته است.
56	بازیکن تیم سیاتل سال گذشته ۸۰ میلیون دلار درآمد داشت و در رتبه ششم قرار گرفته بود.
57	او توافق جدیدی به ارزش ۶۵ میلیون دلار به امضا رسانده بود، اما در سال ۲۰۲۰ مسابقه‌ای برگزار نشده و او از درآمد ۱۵ میلیون دلاری‌اش مجبور شده ۱۰ میلیون دلار تخفیف بدهد.
58	لیونل مسی نیز که در اواخر ماه مارس با بقیه هم‌تیمی‌هایش در بارسلونا با کاهش ۷۰ درصدی دستمزدش برای بقیه فصل موافقت کرده یک قرارداد تجاری ۲۰ میلیون دلاری به امضا رسانده است.
59	۱۰۰ ورزشکار برتر دنیا درآمد ۱.
60	۱ میلیارد دلار دریافت کرده‌اند.
61	از این صد نفر ۵۱ ورزشکار با نایکی قرارداد دارند.
62	از جمله گران‌ترین قراردادهای نایکی، قرارداد ۳۰ میلیون دلاری آنها با لبرون جیمز است.
63	آدیداس ۱۶ ورزشکار در بین ۱۰۰ نفر برتر دارد که مارک ریبوک را استفاده می‌کنند.
64	فوربس ۱۳ ورزشکار شناسایی کرده است که توسط شرکت‌های پپسی، Gatorade و Mountain Dew حمایت می‌شوند.
65	بر اساس گزارشی که اخیرا از شرکت بازاریابی Two Circle منتشر شده، انتظار می‌رود هزینه‌های نظامی اسپانسرها امسال ۳۷ درصد کاهش یابد.
66	طبق این گزارش معاملات در دو ماه قبلی متوقف شده و برای سال آینده هنوز تصمیمی گرفته نشده است.
67	در بخش زنان، نائومی اوزاکا یک رکورد در درآمد زنان به ثبت رساند و با درآمد ۳۷.
68	۴ میلیون دلاری و عبور از ماریا شاراپووا و گرفتن جایگاه سرنا ویلیامز برترین زن فهرست لقب گرفت.
69	این نتیجه در حالی حاصل می‌شود که هنوز در برخی رشته‌ها مثل فوتبال زنان موفق نشده‌اند به درآمد یکسان با مردان برسند.
70	اما تنیس این‌گونه نیست و پرداختی‌های مردان و زنان برابر است و به همین دلیل ورزشکاران زن این رشته توانسته‌اند وارد لیست شوند.
71	به عنوان مثال در NBA ورزشکاران مرد ۱۰۰ برابر همتایان زن در بسکتبال امریکا درآمد دارند.
72	حضور مشترک اوزاکا و ویلیامز در فهرست امسال نخستین حضور دو زن به صورت همزمان از سال ۲۰۱۶ به این سو است.
73	آن سال ویلیامز و شاراپوا وارد فهرست نهایی شدند.
74	در سال‌های ۲۰۱۷ و ۲۰۱۹ ویلیامز تنها زن حاضر در فهرست بود.
75	این ورزشکار در سال ۲۰۱۸ به خاطر به دنیا آوردن فرزندش در هیچ مسابقه‌ای شرکت نکرد و در رده‌بندی نیز وارد نشد.
76	سن متوسط ۱۰۰ نفر برتر دنیا ۳۰ سال است.
77	فیل میکلسون گلف‌باز آمریکایی که سال‌ آینده ۵۰ ساله می‌شود پیرترین فرد است و پس از او تایگر وودز با ۴۴ سال سن دوم است.
78	دو بازیکن NFL ۴۲ و ۴۱ ساله هم در لیست هستند.
79	زیون ویلیامسون با ۱۹ سال سن در حالی که تازه درخشش را در NBA آغاز کرده است، جوان‌ترین ورزشکار پردرآمد دنیاست که ۲۷.
80	۳ میلیون دلار درآمد داشته است.
81	او در جولای بیستمین سال تولدش را جشن می‌گیرد.
82	۱۰ نفر از ۱۰۰ ورزشکار پردرآمد دنیا زیر ۲۵ سال هستند.
83	یکی دیگر از مسائلی که در لیست امسال بی‌تاثیر نبوده حضور پررنگ ورزشکاران در مراکز خیریه بوده است.
84	ورزشکاران پردرآمد امسال به خاطر شیوع کرونا مبلغ بیشتری از همیشه به خیریه‌ها اختصاص دادند.
85	ده‌ها ورزشکار در آمریکا در مجموع مبلغ ۵۲ میلیون دلار برای کمک به تهیه غذا برای گرسنگان امریکایی پرداخت کردند.
86	همچنین ورزشکاران فوتبال امریکایی و گلف در مراسم‌هایی جداگانه مبالغی در حدود ۸۰۰ هزار و ۵۲۵ هزار دلار برای کمک به نیازمندان جمع‌آوری کردند.
87	»
