roozno_data###روحانیون تندرو یهودی در اسرائیل: کرونا نتیجه همه چیز خوری غیریهودیان است/ ظهور مسیح نزدیک است###http://roozno.com//fa/news/417773/روحانیون-تندرو-یهودی-در-اسرائیل-کرونا-نتیجه-همه-چیز-خوری-غیریهودیان-است-ظهور-مسیح-نزدیک-است###[]###2020-03-11 10:32:00###۴۱۷۷۷۳###['اسرائیل', 'کرونا']
1@@@2@@@3
1	یک روحانی تندرو یهودی، راه حل کرونا را نوشیدن آبجوی مکزیکی با برند کرونا اعلام کرده.
2	رهبران مذهبی و دینی جهان در میانه بحران شیوع ویروس کرونا توصیه‌هایی برای نجات مردم ارائه می‌دهند.
3	در این میان رهبران مذهبی مسلمان، مسیحی و یهودی در اسرائیل و فلسطین نیز برای پیروان خود راه‌حل‌هایی دارند.
4	به گزارش روز نو ، برخی از رهبران ادیان مختلف در فلسطین و اسرائیل تلاش می‌کنند مردم را تحت‌تاثیر قرار داده و آنها را به پیروی از دستورالعمل‌های وزارت بهداشت تشویق کنند.
5	با این وجود برخی از خاخام‌های یهودی در اسرائیل مشاوره‌های دیگری را به عنوان راه‌کار مبارزه با کرونا به طرفداران خود ارائه می‌دهند.
6	رهبران مذهبی ادیان مختلف در اسرائیل، اراضی اشغالی و فلسطین مردم را به رعایت توصیه‌های بهداشتی دعوت می‌کنند/ عکس: AFPکلیسای مذهبی در اسرائیل فلسطینبرای مثال یک ویدئوی منتشر شده درشبکه‌های اجتماعی "شیما هالوی اشلگ" یکی از خاخام‌های "جامعه ارتدکس اشلگ" را در حال تشویق پیروانش برای نوشیدن آبجوی مکزیکی با نام تجاری "کرونا" نشان می‌دهد.
7	او در این ویدئو می‌گوید: زمان نوشیدن یک نوشیدن الکلی، دعایمان قدرت بیشتری دارد.
8	خاخام "زمیر کوهن" یکی از چهره‌های روحانی و تلویزیونی ارتدکس که این روزها خودش هم در قرنطینه به سر می‌برد، با اشاره به اینکه ویروس از حیوانات غیر معمول که چینی‌ها خورده‌اند، منتشر شده،گفت: این ویروس نتیجه این است که غیریهودی‌ها هر چیزی را می‌خورند.
9	یهودیان نیز براساس تعلیمات دینی خود، خوردنی ها را به حلال و حرام تقسیم می کنند و براساس دین یهود، تنها خوردن حلال، مجاز است.
10	البته حلال و حرام یهودیان با مسلمانان متفاوت است.
11	در این میان خاخام "رون چایا" پیروانش را به آمادگی برای ظهور "مسیح موعود" تشویق می‌کند.
12	برخی از یهودیان ارتدکس به ظهور مسیح موعود اعتقاد دارند.
13	این خاخام در ویدئوی شبکه اجتماعی که بیش از 50 هزار بار دیده شده، می‌گوید: تمام علائم ظهور "مسیح موعود" وجود دارد و بی‌تفاوت ماندن به این موضوع می‌تواند تراژدی به بار آورد.
14	به دکتر برویددر این هفته تعطیلات یهودی "پوریم" وجود دارد.
15	بخشی از این تعطیلات در مجامع عمومی و بخشی از آن در کنیسه‌ها (معابد یهودیان) برگزار می‌شود.
16	پوریم یک تعطیلی یهودی است که معجزه بزرگی را جشن می‌گیرد.
17	یهودیان در پوریم نقاب و ماسک می‌زنند و لباس‌های عجیب می‌پوشند.
18	با این وجود در این هفته به دلیل شناسایی 39 مورد مبتلا به ویروس کرونا در اسرائیل، تمامی مراسم و جشن‌های عمومی در اسرائیل لغو شده است.
19	تعطیلات جشن "پوریم"در اسرائیل به دلیل انتشار کرونا لغو شده است/ عکس: خبرگزاری فرانسهجشن های مذهبی کرونا اسراائیل پوریمپس از راه‌کارهای وزارت بهداشت اسرائیل برای محدود کردن اجتماعات بزرگ، برخی از خاخام‌های اسرائیل به دنبال راهکارهایی برای ارائه خدمات مذهبی از رادیو برای پیروان خود هستند.
20	"شلومو آوینر" یکی از خاخام‌های برجسته ارتدکس به پیروان خود گفت: بهترین روش برای کسانی که احساس بیماری می‌کنند "مراجعه به پزشک" است.
21	اسرائیل دستور داده تا ده‌ها هزار نفر به قرنطینه خانگی بروند.
22	به ویژه کسانی که اخیرا به اروپا و آسیا سفر کرده‌اند.
23	"دیوید لاو" رئیس خاخام‌های اسرائیل در این هفته خطاب به یهودیان گفت: پیروی از توصیه‌های وزارت بهداشت یک وظیفه شرعی است.
24	شهر بیت‌لحم در اراضی اشغالی کرانه باختری فلسطین که کلیسای محل تولد حضرت عیسی در آن واقع شده نیز در قرنطینه به سر می‌برد.
25	کلیسای معروف این شهر نیز پس از شناسایی 20 مورد مبتلا به کرونا تعطیل شده است.
26	مقامات فلسطین نیز وضعیت اضطراری 30 روزه و ممنوعیت بازدید گردشگران از این کلیسا را اعلام کرده‌اند.
27	نمایی از کلیسای قنطینه شده "مهد" محل تولد حضرت عیسی در بیت لحم کرانه باختری (غرب رورد اردن)/ عکس: خبرگزاری فرانسهبیت بحم قرنطینهکلیسای ارشد لاتین اورشلیم (قدس / بیت المقدس) نیز به کشیشان اعلام کرده مراسم و موعظه‌ها را از طریق شبکه‌های اجتماعی به گوش دیگران برسانند.
28	با این اوصاف مسیحیان این منطقه نیز دیگر نیازی به کلیسا رفتن ندارند.
29	آنها همچنین اعلام کرده‌اند مردم در گروه‌های کوچک 15 نفره دعا کنند و دیگر لازم نیست خوراکی‌های مراسم مقدس مانند "عشای ربانی" را در دهان هم قرار دهند و در دست گرفتن آن کافی است.
30	"محمد احمد حسین" یکی از بزرگترین علمای مسلمان در شهر قدس (اورشلیم / بیت المقدس) نیز در یک برنامه رادیویی اعلام کرد که "سلامتی مهمتر از اعمال دینی است" و "محافظت از خود یکی از پایه‌های اسلام است".
31	شیخ "ماجد ساکر" یکی از مقامات وزارت امور مذهبی فلسطین در این باره گفت: به افراد مریض دستور دوری از اماکن عمومی داده شده است.
32	وی افزود: اگر مسلمانی باعث انتقال عامدانه ویروس شود گناه‌کار است.
