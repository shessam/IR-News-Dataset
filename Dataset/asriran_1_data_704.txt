asriran_1_data###وزیر بهداشت: محدودیت تردد در ورودی و خروجی شهر‌ها، به زودی###https://www.asriran.com/fa/news/718672/وزیر-بهداشت-محدودیت-تردد-در-ورودی-و-خروجی-شهر‌ها-به-زودی###['اجتماعی ']###2020-03-14 15:36:00###۷۱۸۶۷۲###['وزیر بهداشت']
7
1	وزیر بهداشت گفت: محدودیت‌های تردد در ورودی و خروجی شهر‌ها یکی از مصوبه‌های جلسه ستاد مقابله با کرونا بود.
2	به گزارش خبرگزاری صدا و سیما؛ وزیر بهداشت، درمان و آموزش پزشکی گفت: حضور اکیپ هایی در ورودی و خروجی شهرها برای محدودیت های تردد، یکی از مصوبه های هفتمین جلسه ستاد مقابله با کرونا با حضور رئیس جمهور بوده است.
3	دکتر سعید نمکی پس از پایان هفتمین جلسه ویدئو کنفرانسی ستاد ملی مقابله با کرونا با حضور در رصدخانه سلامت وزارت بهداشت در جمع خبرنگاران افزود: امروز هفتمین نشست ستاد ملی بیماری کرونا را داشتیم که رئیس جمهور از طریق ویدئوکنفرانس به ما پیوست و این جلسه چند مصوبه داشت که از جمله مصوبات آن اضافه کردن چند کارگروه به ستاد ملی مقابله با کرونا از جمله کمیته ارزیابی منابع مالی و بودجه بود.
4	وزیر بهداشت افزود: همچنین مراجعه نکردن شهروندان به صورت حضوری برای طرح های مختلف مانند طرح ملی مسکن و خودرو و غیره.
5	از دیگر مصوبات این ستاد بود.
6	دکتر نمکی با اشاره به اینکه بیشتر وقت جلسه به ارائه گزارش عملکرد بسیج ملی مقابله با کرونا گذشت گفت: طرح الکترونیک سلامت به صورت آزمایشی (پایلوت) در ۴ استان اجرا شده که کمک بسیاری در مدیریت بیماری کرونا به ما کرده است از جمله شناسایی موارد مشکوک، قرنطینه مبتلایان در خانه یا در بیمارستان، ایزوله اطرافیان و پاکسازی محیط های آلوده که بار بیمارستان های ما را بسیار کم کرده است.
7	وی افزود: امروز ۳۱ هزار مرکز ما درگیر این طرح هست و ۱۲۰۰ مرکز برای ارجاع سرپایی داریم که پس از تاکید مقام معظم رهبری قرار است با کمک ستاد نیروی مسلح به ۱۵۰۰ مرکز برسد.
8	دکتر نمکی افزود: ما کاملا به شبکه متصلیم و حدود ۶ و نیم میلیون نفر را تا دیشب رصد و پایش و اولین افراد را شناسایی کردیم و به متخصص ارجاع دادیم و یا در خانه قرنطینه شده اند و یا به مراکز بیمارستانی ارجاع خواهند شد.
9	وی افزود: ما قبل از شروع سال نو، دستآوردهای بسیار مطلوبی را در زمین گیر کردن این بیماری خواهیم داشت.
10	سامانه الکترونیک سلامت به منظور گسترش زنجیره شناسایی و مراقبت از مبتلایان کرونا چند روزی است فعالیتش را در چهار استان کشور آغاز کرده و قرار است در مراحل بعدی به سایر استان ها گسترش یابد.
