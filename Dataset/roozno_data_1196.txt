roozno_data###غرق شدن کشتی باری «بهبهان» در آب‌های عراق / شناور، ۷ خدمه داشت؛ یک نفر فوت شد؛ ۴ نفر نجات یافتند / دو نفر مفقود شده‌اند؛ یک ایرانی و یک هندی###http://roozno.com//fa/news/429906/غرق-شدن-کشتی-باری-بهبهان-در-آب‌های-عراق-شناور-۷-خدمه-داشت-یک-نفر-فوت-شد-۴-نفر-نجات-یافتند-دو-نفر-مفقود-شده‌اند-یک-ایرانی-و-یک-هندی###[]###2020-06-05 13:43:00###۴۲۹۹۰۶###['غرق شدن کشتی باری']
1
1	مدیرکل بندر و دریانوردی خرمشهر غرق شدن شناور باری بهبهان در آب‌های عراق را که از بندرخرمشهر عازم بندر ام‌القصر بود، تایید کرد.
2	روابط عمومی اداره کل بندر و دریانوردی خرمشهر از قول نوراله اسعدی جمعه اعلام کرد: شناور باری بهبهان ١٣ خرداد حامل بار مصالح ساختمانی و سرامیک از بندرخرمشهر عازم بندر ام القصر عراق بود که شب گذشته در کانال آبی خورعبدالله در میان عراق و کویت و در محدوده استحفاظی آبهای عراق غرق شد.
3	مدیرکل بندر و دریانوردی خرمشهر تصریح کرد: الان در حال رایزنی با کشور عراق هستیم تا یک گروه از کارشناسان دریایی را به محل حادثه اعزام کنیم.
4	وی افزود: جزییات کامل این حادثه بعد از تکمیل اطلاعات، متعاقبا اطلاع رسانی می شود.
5	جزئیات حادثهمدیرکل ایمنی و حفاظت دریایی سازمان بنادر و دریانوردی گفت: شناور باری به نام «بهبهان» که روز سه شنبه (١٣ خرداد) با حمل بار مصالح ساختمانی و سرامیک از بندر خرمشهر عازم بندر ام‌القصر عراق بود شب گذشته در کانال آبی «خورعبدالله» و در محدوده آب‌های عراق غرق شد.
6	«نادر پسنده» روز جمعه درباره جزییات این حادثه به ایرنا گفت: تعداد خدمه این شناور هفت نفر هستند که تاکنون یک نفر فوت شده و چهار نفر نجات یافته‌اند.
7	وی همچنین خبر داد که دو نفر در این حادثه مفقود شده‌اند که یک نفر ایرانی و یک نفر هندی هستند.
8	اعزام شناور امداد و نجات به محل غرق شدن کشتیمدیرکل ایمنی و حفاظت دریایی سازمان بنادر اضافه کرد: هماهنگی برای اعزام تیم های امداد ونجات از سوی ایران انجام شده است و در حال اعزام برای همکاری و مشارکت با تیم‌های امداد و نجات عراقی جهت جستجوی دو نفر دیگر هستیم.
9	به گفته پسنده این کشتی از نوع شناور زیر۵۰۰ فلزی است و حامل بار مصالح از بندر خرمشهر ایران به سمت عراق بوده است.
10	مدیرکل بندر و دریانوردی خرمشهر گفت: بعد از اطلاع از حادثه غرق شدن شناور تجاری بهبهان، شناور امداد و نجات با حضور در محل حادثه عملیات جستجو را آغاز و یک یدک کش بهمراه کارشناسان دریایی بندر خرمشهر با هماهنگی با مقامات عراقی به محل حادثه اعزام شدند.
11	به گزارش روابط عمومی اداره کل بندر و دریانوردی خرمشهر، نوراله اسعدی روز جمعه گفت: برای بررسی دقیق علت و ابعاد حادثه، اقدامات لازم جهت هماهنگی با طرف عراقی برای کسب اطلاعات و اعزام نیروهای امدادی و کارشناسان دریایی صورت گرفت.
12	وی با اشاره به اعزام شناور امداد و نجات ناجی١٧ به محل حادثه با هماهنگی طرف عراقی افزود: این شناور عملیات جستجو و امداد را در محل حادثه آغاز کرده است.
13	مدیرکل بندر و دریانوردی خرمشهر افزود:حادثه غرق شدن شناور باری « بهبهان» در محدوده استحفاظی عراق در محل خور عبدالله روی داده است.
14	وی ادامه داد: علاوه بر شناور ناجی١٧، یدک‌کش خلیج فارس به همراه کارشناسان دریایی متشکل از سرپرست معاونت دریایی و رییس اداره ایمنی کانال، رییس اداره دریایی و رییس امداد و نجات دریایی به محل حادثه اعزام شدند تا ضمن بررسی این حادثه، گزارش دقیق‌تری درخصوص علت سانحه گزارش کنند.
