tabnak_data###امارات پشت عربستان درآمد###https://www.tabnak.ir/fa/news/954405/امارات-پشت-عربستان-درآمد###[]###2020-01-25 17:11:00###۹۵۴۴۰۵###['امارات', 'عربستان', 'انور قرقاش']
1
1	وزیر مشاور امارات در امور خارجه بار دیگر از در حمایت از عربستان برآمد و مدعی شد: "اتهامات مغرضانه" علیه عربستان ناکام خواهند ماند.
2	به گزارش ایسنا، به نوشته روزنامه مصری الیوم السابع، انور قرقاش، وزیر مشاور امارات در امور خارجه در صفحه کاربری خود در توییتر نوشت: هدف قرار دادن دوباره عربستان که با انگیزه "خدشه‌دار کردن موقعیت رهبری" آن است، موفق نخواهد شد.
3	قرقاش در ادامه مدعی شد: این "اتهامات مغرضانه" ناکام خواهند ماند، همانطور که "هجمه‌های" گذشته ناکام ماند.
4	وی ادعا کرد: نقش محوری ریاض و برنامه‌های آینده‌نگرانه آن با تمامی تغییرات مثبتی که برای عربستان و منطقه همراه داشته است، هدف قرار گرفته شده است.
5	قرقاش مشخص نکرده انتقادش از هجمه‌ها و اتهامات مغرضانه دقیقا چیست اما اخیرا رسوایی جدیدی گریبان محمد بن سلمان، ولیعهد سعودی را گرفته است.
6	ولیعهد جنجالی عربستان این‌بار به دلیل هک تلفن همراه مالک واشنگتن پست و مدیر شرکت تجاری آمازون در مظان اتهام قرار گرفته است.
7	روزنامه گاردین سه‌شنبه به نقل از منابع گزارش داد، تلفن همراه جف بزوس، میلیاردر و مالک شرکت آمازون، سال ۲۰۱۸ پس از دریافت پیامی در واتس‌اپ از سوی شماره شخصی محمد بن سلمان، ولیعهد سعودی، هک شد؛ اتفاقی که چند ماه پیش از قتل جمال خاشقجی صورت گرفته بود.
