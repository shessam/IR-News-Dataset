tabnak_data###هشدار وزیر نیرو نسبت به ناکام ماندن موافقتنامه اوراسیا###https://www.tabnak.ir/fa/news/957601/هشدار-وزیر-نیرو-نسبت-به-ناکام-ماندن-موافقتنامه-اوراسیا###['اقتصادی', 'داخلی']###2020-02-08 12:34:00###۹۵۷۶۰۱###['وزیر نیرو', 'رضا اردکانیان', 'اوراسیا']
1
1	وزیر نیرو با تاکید بر لزوم آسیب شناسی دلیل عدم موفقیت موافقتنامه های قبلی مانند اکو و دی ۸ گفت: ممکن است خدایی ناکرده موافقنتامه اوراسیا نیز در دوره سه ساله آزمایشی خود به این سرنوشت دچار شود.
2	به گزارش تابناک اقتصادی به نقل از ایرنا؛ «رضا اردکانیان» روز شنبه در همایش «مناطق آزاد،‌ ویژه و توسعه همکاری‌های اقتصادی با کشورهای همسایه» گفت: در کنار تمام دستاوردها و پیشرفت‌ها، از بیماری‌هایی در رنج و عذاب هستیم که بر هم اثر فزاینده دارند.
3	یکی از آنها ساز و کارهای شدیدا بخشی شده است.
4	وی با بیان اینکه تاکنون ناکامی در قراردادها را به عوامل دیگری مرتبط کرده‌ایم، توضیح داد: به عنوان مثال می‌گوییم موافقتنامه سازمان اکو موفقی نبوده است و نمی‌گوییم ما موفق نبوده ایم.
5	حتی پس از آن علت اصلی عدم توفیق در عملیاتی کردن را آسیب شناسی نمی‌کنیم.
6	وی معتقد است در سازمان های شدیدا بخشی شده حبس شده‌ایم و راحت‌تر است که در همان محدود ها فعالیت کنیم.
7	وزیر نیرو تصریح کرد: اگر مساله به گونه ای تعریف شود که تحقق هدف‌ها به همکاری مستمر و به هم پیوسته چند دستگاه وابسته شود، متوجه می شویم در موضوعاتی مانند موافقتامه اوراسیا یا همه با هم موفق خواهیم بود و یا همه با هم ناکام خواهیم ماند.
8	وی افزود: اینکه دولت انگشت اشاره را به ناکارآمد بودن بخش خصوصی و مشکلات برون مرزی بگیرد و بخش خصوصی به ناکارآمدی دولت اشاره کند، در اصل موضوع که فرصت‌ها را از دست دادیم تردیدی نیست.
9	اردکانیان خاطرنشان کرد: در اولین گام باید این نقطه ضعف جدیخود را بپذیریم و سپس وارد میدان شویم.
10	در سازمان دولت به اندازه‌ای که ضرورت دارد با هم کار نمی‌کنیم که دلایل آن از جمله سیستم نظارتی و ساز و کارهای قانونی کاملا مشخص است.
11	وی معقتد است اگر درد خودمان را درمان نکنیم، ممکن است فرصت کوتاه سه ساله از دست برود و تعرفه های ترجیحی بیش از اینکه به نفع صادرات و توسعه کشور باشد، عکس خودش عمل کند و تجربه ناکام دیگری را تجربه کنیم.
12	اردکانیان اظهار کرد: به میزانی که بپذیریم این کار تجربهمشترک است می توانیم در آن هماهنگ شویم، اکنون آهنگ کار مناسب است اما وقتی آن را با ظرفیتهای کشور مقایسه می کنیم می بینیم باید به آن سرعت دهیم.
13	وی با بیان اینکه حدود ۱۰۰ روز از شروع رسمی الحاق می گذرد، تاکید کرد که حداقل باید اطمنان یابیم در عرصه انتقال اطلاعات همه ذی نفعان از جزئیات آن مطلع هستند.
14	وزیر نیرو با اشاره به آخرین مذاکره هفته گذشته با وزیر انرژی فدراسیون روسیه گفت: در این نشست توافق کردیم اجلاس کمیسیون مشترک همکاری مشترک ایران و روسیه اواخر خرداد سال ۹۹ در روسیه برگزار شود که امیدوارم تا آن زمان از نظر عملکرد عضویت موقت در موافقتنامه اوراسیا عملکرد بهتری داشته باشیم.
15	اردکانیان با بیان اینکه از نعمت تحریم ها به عنوان فرصت استفاده می کنیم افزود: البته مراقب هستیم موضوع تحریم ها باعث نشود مشکلاتی که ارتباطی به تحریم‌ها ندارد پنهان شود و تحت عنوان شرایط تحریمی، آن فرصت را از دست بدهیم.
16	وی اظهار کرد: اگرچه صادرات به کشورهای عضور اوراسیا به ویژه روسیه قابلیت افزایش چند برابری دارد، اما تجارت با این کشورها به حرکت توسعه گرا نیازمند است.
