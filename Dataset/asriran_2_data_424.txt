asriran_2_data###مهدی رحمتی: به خاطر مشکل مالیاتی ممنوع‌الخروج، ممنوع المعامله هستم/ استقلال مدارک غیرواقعی به AFC فرستاده###https://www.asriran.com/fa/news/703635/مهدی-رحمتی-به-خاطر-مشکل-مالیاتی-ممنوع‌الخروج-ممنوع-المعامله-هستم-استقلال-مدارک-غیرواقعی-به-afc-فرستاده###['ورزشی']###2019-12-15 10:10:00###۷۰۳۶۳۵###['رحمتی', 'استقلال']
11
1	سیدمهدی رحمتی در پیامی مملو از خشم و عصبانیت، مدیران استقلال را تهدید به مقابله به مثل کرد.
2	به گزارش "ورزش سه"، دروازه بان ملی‌پوش سابق استقلال که در حال حاضر در شهرخودرو روزهای خوبی را پشت سر می گذارد، در بحبوحه مشکلات استقلال از موضوعی پرده برداشت که نشان می دهد که رشته مسائل مالی آبی‌ استقلالی‌ها سر دراز دارد.
3	رحمتی در این پست اینستاگرامی از توقیف اموالش پرده برداشته و به مسوولان استقلال هشدار داده اگر تا امروز بعد از ظهر مشکل او را حل نکنند، همان رفتاری را با آنها انجام خواهد داد که آنها با وی انجام داده‌اند.
4	او همچنان استقلال را به ارسال مدارک غیرواقعی به کنفدراسیون فوتبال آسیا برای دریافت مجوز حرفه‌ای حضور در لیگ قهرمانان آسیا متهم کرده و از بی توجهی مدیران به درخواست های مکرر خود گلایه کرده است.
5	او در این پست می‌نویسد که وکیلش امروز با مدیران استقلال ملاقاتی دارد و فقط تا ظهر امروز صبر می کند و اگر این صبر لبریز شود کار را به AFC و هزینه های ترسناک بعدی خواهد کشاند.
6	در شرایطی که استقلال در حال مدیریت موضوع استراماچونی و امیدوار به بازگرداندن سرمربی ایتالیایی است، موضوع رحمتی غوز بالا غوزی است که باشگاهداری به شیوه های مدیریتی فعلی جواب نمی دهد.
7	متن گلایه آمیز مهدی رحمتی را بخوانید:متاسف هستم که باید به مساله‌ای اشاره کنم که تا امروز از صحبت در موردش خودداری کردم.
8	چند سال است به خاطر مشکل مالیاتی ممنوع‌الخروج، ممنوع المعامله و غیره هستم و صدایم در نیامده اما ظاهرا از سکوت من سوء استفاده‌های زیادی شده است.
9	در شرایطی که آقایان در فدراسیون فوتبال و باشگاه استقلال هر روز ادعا می‌کنند که این باشگاه هیچ بدهی ندارد و مشکلی برای حضور در آسیا ندارد اما نه تنها مالیات من را پرداخت نکرده اند بلکه ظاهرا به AFC هم اطلاعات غلط داده‌اند.
10	نمی‌دانم چه کسی پاسخگوی چنین کار زشتی است و چه کسی مسئولیت این کار را بر عهده می‌گیرد اما حالا که با نامه توقیف اموال مواجه شده‌ام ذره‌ای کوتاه نمی‌آیم و به هر نهادی لازم باشد توضیح می‌دهم که نه تنها بدهی مالیاتی من چند سال است که پرداخت نشده بلکه برای پاک کردن صورت مساله مدارک غیر واقعی هم به AFC‌ ارسال کرده‌اند.
11	5 ماه است که در حال مذاکره با مسئولان مربوطه هستم و به خاطر حل شدن این مشکل وکیل بنده بارها و بارها با آقای کامران منزوی صحبت کرده امافقط امروز و فردا و مشکل حل می‌شود شنیده‌ام!
12	انگار نه انگار که زندگی‌ام مختل شده و تمام حساب‌های بانکی ام بسته شده است.
13	این اولین و آخرین اولتیماتوم من بابت این اتفاق است و همانطور که نامه توقیف اموال با فرصت 5 روزه به دستم رسیده من هم تا ظهر امروز که وکیلم با عضو هیات مدیره استقلال جلسه دارد صبر خواهم کرد.
14	اگر مشکل مالیاتی من حل نشد همان رفتاری را انجام می‌دهم که آقایان در این چند سال و 5 با ماه با من انجام دادند.
15	عکس نامه فوق را هم منتشر می‌کنم تا حداقل آقایان تلنگری به آنهایی که در این زمینه مسئولیت دارند بخورد!
16	هر چند با این نوع رفتارهایی که با من شد ای کاش از ابتدا همه چیز را پنهان نمی‌کردم و از راه قانونی و همان AFC مثل خیلی‌های دیگر اقدام می‌کردم.
