roozno_data###مسئول طرح‌های مقابله با کرونا در چین: همه‌گیری ویروس کرونا در «اروپا» تا دو سال ادامه دارد / تنها روش مقابله با کرونا تعطیلی کلی جهان به مدت ۴ هفته است###http://roozno.com//fa/news/419574/مسئول-طرح‌های-مقابله-با-کرونا-در-چین-همه‌گیری-ویروس-کرونا-در-اروپا-تا-دو-سال-ادامه-دارد-تنها-روش-مقابله-با-کرونا-تعطیلی-کلی-جهان-به-مدت-۴-هفته-است###[]###2020-03-24 12:50:00###۴۱۹۵۷۴###['مقابله با کرونا در چین']
1
1	محقق چینی بیماری‌های عفونی پیش‌بینی می‌کند، کروناویروس جدید ووهان که معروف به کووید19 است، به مدت دو سال همراه جهانیان خواهد بود.
2	متخصص بیماری‌های عفونی و رئیس بیمارستان هووشان چین در ویدیو کنفرانسی که به‌تازگی برگزار شد، اظهار کرد: اروپا باید برای مقابله با این ویروس تلاش کند، چون این ویروس تا دو سال آینده همراه آنان خواهد بود.
3	ژانگ ونهونگ به آلمان نیز هشدار می‌دهد که تصور اینکه در آینده نزدیک همه‌گیری در اروپا به پایان خواهد رسید را فراموش کند.
4	وی که مسوول طرح‌های مقابله با کروناویروس است به دلیل اقدامات متعدد در این زمینه مشهور شده است.
5	وی پیش‌بینی کرده بود که اوج همه‌گیری این ویروس در چین آوریل و ژوئن خواهد بود و در ماه‌های گرم تابستان کروناویروس جدید عقب‌نشینی خواهد کرد و دوباره در ماه‌های پاییز و زمستان فعال و در بهار 2021 اوج بیماری تکرار خواهد شد.
6	اما به دلیل همه‌گیری جهانی، وی می‌گوید: این ویروس تا دو سال آینده تعداد زیادی را مبتلا خواهد کرد و تنها راه مقابله با آن اقدامات جهانی مقابله با این ویروس است.
7	تنها روش مقابله با کرونا ویروس تعطیلی کلی جهان به مدت چهار هفته استژانگ ونهونگ پیشنهاد می‌کند که تنها روش مقابله با این ویروس تعطیلی کلی جهان به مدت چهار هفته است و این اقدام باید در تمامی جهان ازجمله اروپا و آلمان رخ دهد.
8	رئیس بیمارستان هووشان چین هشدار می‌دهد: بدون هماهنگی هم‌زمان و اقدامات سختگیرانه در تمامی کشورها عبور از این شرایط امکان‌پذیر نخواهد بود.
9	وی خاطرنشان کرد: در حال حاضر چین محدودیت‌های خود را به دلیل مقابله با این ویروس کاهش داده، اما با موج دوم عفونت از خارج از کشور روبرو است که می‌تواند آغاز دومین شیوع این بیماری باشد.
10	ژانگ در ادامه افزود: تا زمانی که کشورها راهبردهای تهاجمی بیشتری برای مهار خود اتخاذ کنند، در روند کاهشی ابتلا به این بیماری موفق خواهند بود اما در کنترل مؤثر بیماری همه‌گیر زمان نیز بسیار مهم است.
