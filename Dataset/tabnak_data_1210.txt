tabnak_data###حمله به پایگاه های نظامی در عراق یک چالش امنیتی است###https://www.tabnak.ir/fa/news/965400/حمله-به-پایگاه-های-نظامی-در-عراق-یک-چالش-امنیتی-است###[]###2020-03-12 15:38:00###۹۶۵۴۰۰###['عراق', 'آمریکا', 'پایگاه نظامی آمریکا']
1
1	نخست وزیر پیشبرد امور عراق اعلام کرد که حمله به پایگاه های نظامی موجود در این کشور یک چالش امنیتی خطرناک است و اوضاع را پیچیده تر می کند.
2	به گزارش خبرگزاری مهر به نقل از سومریه نیوز، در پی حمله راکتی شامگاه چهارشنبه به پایگاه نظامی «التاجی» بغداد که محل استقرار نیروهای آمریکایی، انگلیسی و سایر نیروهای ائتلاف بین‌الملل موسوم به ضد داعش است، مقامات ارشد عراقی واکنش نشان دادند.
3	تاکنون هیچ گروهی مسئولیت این حمله که در آن دو نظامی آمریکایی و یک نظامی انگلیسی کشته و ۱۲ تن دیگر زخمی شدند، برعهده نگرفته است.
4	در همین رابطه عادل عبدالمهدی نخست وزیر پیشبرد امور عراق در بیانیه ای درخصوص پیامدهای حمله به نیروهای ائتلاف هشدار داد و خواستار تحقیق در این باره شد.
5	در این بیانیه آمده است: این حمله یک چالش امنیتی خطرناک و اقدام خصمانه به شمار می رود لذا ما خواهان تحقیقات فوری برای شناسایی عاملان این حمله هستیم.
6	عاملان این حمله باید تحت تعقیب قرار گیرند و محاکمه شوند.
7	در ادامه بیانیه تاکید شده است که بغداد تدابیر قاطعی اتخاذ کرده و با هر گونه حمله به پایگاه های نظامی موجود در عراق مقابله خواهد کرد.
8	در این بیانیه با اشاره به اینکه نیروهای ائتلاف با موافقت دولت عراق در این کشور حضور دارند و وظیفه آنها نیز آموزش نیروهای این کشور و مبارزه با گروه تروریستی داعش است، آمده است: تصمیم دولت و پارلمان عراق مبنی بر عقب‌نشینی نیروهای خارجی، به صورت رسمی به ائتلاف ابلاغ شده و مذاکراتی جدی در این زمینه در جریان است و چنین اقداماتی تنها مانع از تلاش‌های جاری می‌شود و اوضاع را در کشور پیچیده می‌کند.
