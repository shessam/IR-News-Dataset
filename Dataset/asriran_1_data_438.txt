asriran_1_data###4رانر TRD PRO یکی از جذاب ترین آفرودرهای 2020 (+تصاویر)###https://www.asriran.com/fa/news/714603/4رانر-trd-pro-یکی-از-جذاب-ترین-آفرودرهای-2020-تصاویر###['اقتصادی']###2020-02-20 00:01:00###۷۱۴۶۰۳###['تویوتا', '4رانر', 'فوررانر', 'فور رانر', 'آفرود', 'فاکس', 'خودرو', 'عصرایران']
30
1	فوررانر یا 4رانر یکی از محصولات پرطرفدار و البته با سابقه کمپانی است که از سال 1984 تا کنون روی خط تولید قرار دارد.
2	نسل اول این محصول از 1984 تا 1989، نسل دوم از 1989 تا 1995، نسل سوم از 1995 تا 2002 و نسل چهارم از 2002 تا 2009 تولید شد.
3	4رانر از همان ابتدا ظاهری جان سخت و آفرودی داشت و هرگز شبیه به یک شاسی بلند لوکس شهری نبود.
4	طی این 4 نسل فیس لیفت های مختلفی از آن در کنار نسخه های ویژه بازارهای خاص بویژه آمریکا نیز روانه بازار شد.
5	اما مهمترین پوست اندازی 4رانر را باید مربوط به نسل پنجم این خودرو دانست که از سال 2009 وارد خط تولید شد و تا کنون نیز ادامه دارد.
6	4رانر نسل پنجمی همان ذات سرسخت خود را با زیبایی ها مد روز پیوند داده تا بیش از هر زمان به یک محصول محبوب و پرطرفدار تبدیل شود.
7	یکی از زیباترین نسخه های 4رانر مربوط به مدل "تی آر دی پرو" آن در سال 2015 می شود که فوق العاده تهاجمی و مبارز به نظر می رسد.
8	حتما تا کنون بارها لوگوی TRD را روی برخی محصولات برند مشاهده کرده اید.
9	این لوگوی در واقع امضای بخش تیونینگ رسمی و مخفف Toyota Racing Development است.
10	تی آر دی علاوه بر تویوتا برای محصولات لکسس و سایون نیز به ارائه خدمات پرداخته است.
11	تی آر دی یکی از باکیفیت ترین خطوط تولید انواع قطعات تیونینگ خودرو در جهان را به خود اختصاص داده است از قطعات مربوط به تعلیق گرفته تا سوپرشارژر، رینگ و هر بخش دیگری که در این حوزه مورد استفاده قرار می گیرد، چیزی شبیه به آ ام گ در کمپانی مرسدس بنز.
12	با این توضیحات سراغ مدل 2020 تویوتا 4رانر تی آر دی پرو می رویم که انتشار تصاویر آن در رسانه های خودرویی باردیگر ماجراجویان و حرفه ایی های آفرود را جذب خود کرده است.
13	4رانر 2020 حتی در ساده ترین تریم خود هم شبیه خودروهایی است که در فیلم های سینمایی با موضوع حمله زامبی ها برای فرار از شرایط سخت مورد استفاده قرار می گیرد، حال آنکه در تریم تی آر دی پرو با رنگ سبز تیره و جزئیات مکمل مشکی همه چیز به میزان چشمگیری حرفه ای تر شده است!همانطور که مشاهده می کنید، این خودرو طراحی کاملا جعبه ای دارد بنابراین امتیاز قابل قبولی در زمینه ائروداینامیک نمی توان برای آن درنظر گرفت و البته برای ثبت رکوردهای برتر در سرعت هم تولید نشده است!گریل(جلوپنجره) ساده و تیره که حروف نام تویوتا داخل آن قرار گرفته و چراغ هایی ساده که طراحی شبیه به چشم مار دارند تمام دماغه را به خود اختصاص داده اند.
14	با کمی دقت می توان لوگوی قرمز تی آر دی را نیز در ابتدای سینی بین چرخ های جلو مشاهده کرد.
15	قطعا در نمای جانبی اثرگذارترین المان را باید رینگ های تیره 17 اینچی مات با نوشته قرمز مرکز آن دانست که زیبایی فندرهای(گلگیر) عضلانی 4رانر را چند برابر کرده است.
16	اینجا مخاطب بی اختیار یاد لندکروزرهای سری60 و سری 80 می افتد.
17	در قسمت انتهای خودرو نیز چراغ اصلی ساده اما گرافیک زیبایی دارند و ظاهر چابک خودرو در این بخش را تکمیل می کنند.
18	4رانر تی آر دی پرو یک تریم اختصاصی تیره برای فضای داخل کابین دارد.
19	از امکانات این بخش باید به نمایشگر 8 اینچی لمسی ویژه تنظیمات سیستم سرگرمی و دوربین های محیطی، پشتیبانی از اپل کارپلی و اندروید اوتو، هماهنگی با دستیار صوتی الکسا(آمازون)، دو پورت یو اس بی برای ردیف عقب، استارت دکمه ای، دکمه های کنترلی روی فرمان، تهویه هوشمند، ناوبری ماهواره ای، سیستم صوتی جی بی ال با 15 اسپیکر و غیره اشاره کرد.
20	در بخش ایمنی نیز امکاناتی شامل ترمز اضطراری با توانایی تشخیص عابر، سنسور برخورد از جلو، هشدار خروج از خط و دستیار حفظ خودرو بین خطوط، نوربالای اتوماتیک، 4 ستاره ایمنی در تصادف و غیره قابل اشاره است.
21	البته همچنان خبری از امکان مفید نمایش نقاط کور دید راننده، نیست.
22	گفتنی است امکانات فوق باتوجه به تریم انتخابی مشتری در خودرو حاضر خواهند بود.
23	4رانر 2020 در 5 تریم متنوع عرضه می شود.
24	قیمت مدل پایه 4رانر 2020 از 48 هزار دلار آغاز می شود و در رابطه با تریم تی آر دی پرو این عدد به 50 هزار دلار در حالت پایه رسیده و تا 70 هزار دلار نیز افزایش می یابد.
25	تمامی تریم های 4رانر 2020 از موتور 4 لیتری 6 سیلندر با 270 اسب بخار خروجی و گشتاور 278 پوندفوت استفاده می کنند.
26	این مجموعه با یک جعبه دنده 5 سرعته اتوماتیک هماهنگ شده است.
27	با انتخاب سامانه تمام چرخ محرک، میزان مصرف سوخت این خودرو به ازای هر 100 کیلومتر در شهر برابر با 13.
28	8 لیتر، در بزرگراه 11.
29	7 لیتر و در حالت ترکیبی 13 لیتر خواهد بود.
30	سیستم تعلیق تقویت شده و جذب کننده های شوک از برند فاکس همراه با سامانه تمام چرخ محرک، تجربه آفرود حرفه ای را در 4رانر ارتقا داده است.
