tabnak_data###ناکام ماندن حمله انتحاری به یک پادگان نظامی در الجزایر###https://www.tabnak.ir/fa/news/958203/ناکام-ماندن-حمله-انتحاری-به-یک-پادگان-نظامی-در-الجزایر###[]###2020-02-10 15:31:00###۹۵۸۲۰۳###['الجزایر', 'انتحاری', 'پادگان']
1
1	ارتش الجزایر از دفع حمله انتحاری به یکی از پادگان‌های نظامی در جنوب این کشور خبر داد که در نتیجه آن یک نظامی کشته شد.
2	به گزارش ایسنا، به نقل از سایت شبکه خبری روسیا الیوم، ارتش الجزایر در بیانیه‌ای اعلام کرد، یک عامل انتحاری با خودروی بمب‌گذاری شده یکی از جوخه‌های ارتش الجزایر را در نهم فوریه در منطقه مرزی "تیمیاوین" در ولایت "برجی باجی مختار" هدف قرار داد.
3	در ادامه این بیانیه آمده است: سرباز مسؤول کنترل مرزی موفق شد فورا تلاش برای ورود این خودروی مشکوک را ناکام بگذارد اما در نتیجه خنثی سازی این حمله انتحاری یک سرباز کشته شد.
4	در همین راستا، سعید شنقریحه، رئیس ستاد ارتش الجزایر از هوشیاری نظامیان این کشور در ناکام گذاشتن این حمله انتحاری قدردانی کرد.
5	پیشتر رسانه‌های الجزایری از وقوع انفجاری مهیب در منطقه "تیمیاوین" در جنوب این کشور و در مرزهای مشترک با مالی خبر داده و منابع آگاه احتمال دادند که این حمله تروریستی باشد.
