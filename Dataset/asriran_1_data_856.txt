asriran_1_data###قلعه‌نویی: ۳ بار از پرسپولیس پیشنهاد داشتم/ تا زمانی که یک استقلالی من را دوست داشته باشد به پرسپولیس نمی‌روم###https://www.asriran.com/fa/news/721847/قلعه‌نویی-۳-بار-از-پرسپولیس-پیشنهاد-داشتم-تا-زمانی-که-یک-استقلالی-من-را-دوست-داشته-باشد-به-پرسپولیس-نمی‌روم###['ورزشی']###2020-04-04 12:39:00###۷۲۱۸۴۷###['استقلال', 'پرسپولیس']
19@@@20
1	امیر قلعه‌نویی در خصوص پیشنهادات باشگاه پرسپولیس گفت: اولین پیشنهاد برای مربیگری در زمان مربیگری آقای کاشانی اتفاق افتاد و ایشان پیشنهاد داد و دومی هم در زمان آقای رویانیان که اتفاقا رقم خیلی بالایی هم در آن زمان بود.
2	به گزارش ورزش سه، این روزها برای تمام علاقمندان به فوتبال روزهای عجیبی به شمار می رود و برای مربیان و بازیکنان فوتبال هم غیر از این نیست، اما امیر قلعه‌نویی که همچنان با کسب ۵ عنوان قهرمانی با استقلال و سپاهان به عنوان پرافتخارترین مربی فوتبال ایران شناخته می شود و سال گذشته در رنکینگ بین‌المللی مربیان عنوان بهترین مربی ایران را کسب کرد، می گوید باید خودمان را با این شرایط وفق بدهیم و از این اتفاقی که گریبان جهان را گرفته، درس عبرت بگیریم و در برخی از کارهایمان تجدید نظر کنیم.
3	سرمربی سپاهان صحبت های خود را اینطور آغاز کرد: «سال نو را تبریک می‌گویم.
4	انشاالله زیر سایه اهل بیت این سال، سال مبارکی باشد و بدشانسی‌های سال ۹۸ از بین برود.
5	در سال ۹۸ اتفاقات زیادی را داشتیم و مردم ایران صدمات زیادی خوردند.
6	در مورد سال گذشته صحبت می کنم که واقعا ملت ایران اذیت شدند و حالا هم این ویروس لعنتی کل دنیا را گرفته است.
7	»از امیر قلعه‌نویی پرسیدیم که این روزهای عجیب را چطور سپری می‌کند.
8	او در پاسخ به این سوال بیان کرد: «بالاخره فکر می‌کنم نزدیک ۴۱ سال است که در ورزش هستم.
9	تجربه این شرایط خیلی سخت است.
10	ما هم با شرایط خودمان را هماهنگ می‌کنیم.
11	تاسف بیشتر به خاطر هموطنانمان است و یک سری که مبتلا شده‌اند و یک عده هم متاسفانه جان‌شان را از دست دادند که به آنها تسلیت می‌گویم.
12	خب ما هم با بلاتکلیفی جلو می‌رویم.
13	جا دارد از کادر پزشکی نهایت تشکر را داشته باشم.
14	یعنی هر فردی که با این مشکل و معضل سر و کار دارد و ایثار می‌کند.
15	مردم خیری که کمک می‌کنند.
16	واقعا از تک تک آنها تشکر می‌کنم.
17	»از سرمربی سپاهان در رابطه با فوت ایرج قلیچ خانی که یکی از مربیان بزرگ فوتبال ایران در سال های گذشته بوده، سوال کردیم که او با افسوس به مرگ این پیشکسوت که در آستانه شروع سال جدید رخ داد، واکنش نشان داد و اضافه کرد:« من خدمت شما عرض کنم که متاسفانه اخلاق مداری در مملکت ما از بین رفته است.
18	به خاطر سه امتیاز دست به چه کارهایی که نمی زنند.
19	اخلاق و معرفت در فوتبال ما ۲۰ سالی است که از بین رفته است.
20	نسل گذشته رعایت می کردند و به بزرگترها احترام می گذاشتند و پیشکسوتان را فراموش نمی کردند ولی ۲۰ سال است که این ارزش ها از بین رفته است.
21	ایرج خان قلیچ خانی زحمات زیادی برای فوتبال ما کشید ولی این دو سه سال اخیر چه رفتاری با او شد؟ البته برای بقیه پیشکسوتان هم غیر از این نبوده است.
22	خدا او را بیامرزد؛ این راهی است که همه باید برویم.
23	»قلعه نویی در رابطه با شرایط تیمش و اینکه خبرهایی مبنی بر مبتلا شدن چند بازیکن این تیم به کرونا منتشر شده بود، توضیح داد: «ما کار خوبی که کردیم این بود که تیم را در همان زمان قرنطینه کردیم.
24	خدا را شکر هیچ مشکلی هم وجود نداشت.
25	این خبرها هم برای زمانی بود که بازیکنان به تعطیلات رفته بودند و مثلا سجاد شهباززاده پیش برادرش در تهران رفته بود که سخت سرما خورده بود.
26	خدا را شکر ولی مشکلی نبود و باید از کادر پزشکی تیم نهایت تشکر را داشته باشیم.
27	ما در شرایط ایمن هم تمرین می کردیم و رختکن ها و تمام امکاناتی که مورد استفاده قرار می گرفت، به خوبی و با دقت ضدعفونی می شدند.
28	در واقع ترس ما این بود که بازیکنان به شهرهایشان بروند و برایشان مشکلی پیش بیاید.
29	»سرمربی سپاهان در مورد چگونگی زیر نظر گرفتن بازیکنانش در این روزها عنوان کرد:« الان در گروه واتس آپی که برای تیم است، شرایط را زیر نظر داریم.
30	همکاران من و آنالیزورهای تیم، تمریناتی ۵۰ دقیقه ای برای بازیکنان در طول روز در نظر گرفته اند و هر روز گزارش می دهند و من در جریان کارهایی که انجام می شود، قرار می گیرم.
31	»سرمربی تیم ملی در جام ملت های ۲۰۰۷ در مورد دلیل خروج محسن الغسانی از کشور هم گفت: «بله این بازیکن به تیم ملی دعوت شده بود و اجازه دادیم که ایران را ترک کند.
32	»از سرمربی سپاهان در رابطه با اتفاقات پیرامون فدراسیون پرسیدیم که او اینطور به این سوال واکنش نشان داد:« وقتی اطلاعات ندارم، صحبت نکنم بهتر است.
33	ولی در مورد سپاهان هر چیزی بخواهید، تا جایی که اطلاع دارم می گویم، ولی در مورد فدراسیون و اتفاقاتش اطلاعاتی ندارم و اگر حرف بزنم غیر کارشناسی است.
34	آخر ما عادت کرده ایم که در مورد هر چیزی حرف بزنیم.
35	باید حرفی را بزنیم که راجع به آن اطلاعات داشته باشیم.
36	»قلعه نویی در مورد توبیخ شدن توسط هیئت مدیره باشگاه سپاهان که البته توسط نیکفر سرپرست باشگاه تکذیب شد و همینطور این موضوع که تمدید قرارداد او به نتایج ارتباط داده شده است، به جملات کوتاهی اکتفا کرد و گفت:« در مورد حرفی که آقای نیکفر زده که باید از خودشان بپرسید و در مورد ماجرای توبیخ هم همان‌طور که خودتان گفتید، آقای نیکفر تکذیب کرده اند و همچین چیزی نبوده است.
37	شما روحیات من را می دانید و چنین چیزی وجود نداشته است.
38	»سوال بعدی از امیر قلعه‌نویی در رابطه با پیشنهاد پرسپولیسی ها بود که می توانست یک انتقال تاریخی را در فوتبال ایران رقم بزند.
39	سرمربی پیشین استقلال با اشاره به اینکه سه مرتبه پرسپولیسی ها برای جذب او در برهه های مختلف تلاش کرده اند، این‌طور توضیح داد: «خب این موضوع در سه نوبت اتفاق افتاده است که یک‌بار به زمان بازیگری برمی‌گردد و دو بار هم مربیگری.
40	اولین پیشنهاد برای مربیگری در زمان مربیگری آقای کاشانی اتفاق افتاد و ایشان پیشنهاد داد و دومی هم در زمان آقای رویانیان که اتفاقا رقم خیلی بالایی هم در آن زمان بود ولی من چون از جنس استقلال بودم، نمی شد.
41	همان زمان به آقای رویانیان گفتم که اگر در میان کل استقلالی ها تنها یک نفر من را دوست داشته باشد، نمی آیم.
42	البته ایشان هم محبت داشت.
43	»امیر قلعه نویی سپس به خاطره ای از محمد رویانیان اشاره کرد و ادامه داد: «یادم می آید یک روز من و آقای فتح الله زاده و آقای امیری پیش ایشان رفتیم و از ایشان خواهش کردیم که به استقلال که در آن روزها شرایط خوبی نداشت، کمک کند و ایشان هم ۷۰۰ میلیون به باشگاه استقلال کمک کرد.
44	البته رقم را دقیق نمی دانم.
45	قدیمی ها حسن‌شان این بود که هر چقدر رقیب بودند، رفیق هم بودند.
46	ما توی زمین با هم رقیب بودیم ولی بعد از سوت پایان همه چیز تمام می شد و رفاقتمان بیشتر می شد.
47	علت را هم نمی دانم که چرا این‌طور شده و دست به هر کاری می زنند که به اهدافشان برسند.
48	من زمانی که از خارج از کشور هم در زمان بازیگری برگشتم، از پرسپولیس پیشنهاد داشتم.
49	من همه کارهایم را انجام داده بودم.
50	از جای دیگری به غیر از استقلال، یعنی باشگاه شاهین لژیونر شده بودم.
51	حالا هم امیدوارم هر چه زودتر این تیم ها نظیر ایران جوان، بانک ملی، ملوان بندرانزلی، سپیدرود، استقلال اهواز و غیره.
52	که تیم های ریشه داری هستند و استعدادهای زیادی را پرورش داده اند، به چرخه فوتبال بازگردند.
53	در مجموع می خواهم بگویم در گذشته هر چه بود در زمین بود و همه چیز بعد از بازی تمام می شد ولی حالا یک عده ای آمده اند برای اینکه خودشان را موجه جلوه بدهند، دست به هر کاری می زنند.
54	»از امیر قلعه نویی پرسیدیم در مورد چه افرادی صحبت می کند که او گفت: «شما خودتان می دانید.
55	می دانید که دو دهه است رفتارها عوض شده است و اخلاق مداری از بین رفته است.
56	تا می توانند دروغ می گویند که خودشان را موجه نشان دهند.
57	»قلعه نویی در واکنش به این سوال که از نظر او تکلیف لیگ چطور باید تعیین شود، توضیح داد و تاکید کرد: «به نظر از همه مهم تر سلامت جامعه است.
58	برای من از همه مهم تر سلامت جامعه است و بعد دغدغه و مشکلات اقتصادی مردم.
59	از مسئولین می خواهم به فکر مردم باشند.
60	من صبح ها همیشه زود از خواب بیدار می شوم و وقت زیادی دارم تا به اخبار گوش کنم و از اخبار مطلع شوم.
61	ما یک مملکت جوان داریم.
62	یکی از دغدغه های اصلی ما اقتصاد است.
63	متاسفانه خیلی از قشر زحمتکش ما باید روزانه کار کنند تا دستمزد بگیرند.
64	قشر دیگری هم هستند که کارخانه‌دارها و مثلا رستوران‌دارها هستند.
65	کارگران در دو ماه اخیر، یک ماه حقوق گرفته اند و بعد هم کارخانه ها به مشکل می خورند.
66	از مسئولان می خواهم به این مسائل تا آخر فرودین رسیدگی کنند.
67	یک قشری که روزانه کار می کرده و دیگری آنهایی که به این ها حقوق می دهند و کسب و کارشان خوابیده است.
68	آن کارگر اگر اندوخته ای هم داشته باشد در این مدت از بین رفته است.
69	از مسئولین می خواهم این مشکلات و دغدغه ها را بررسی کنند و برای یک ماه آینده که موج دوم کرونا ممکن است شروع شود و مشکلات مردم بیشتر شود، چاره بیاندیشند.
70	»سرمربی سپاهان در پایان حرف‌هایش را این‌طور خاتمه داد: «امیدوارم سال جدید سال خوبی باشد.
71	این یک درسی بود که خداوند به ما انسان ها داده بود.
72	ما راه را گم کرده بودیم.
73	این ها را به خودم می گویم.
74	به فکر همه چیز بودیم جز اخلاق مداری.
75	باید کنکاش کنیم.
76	یکی از چیزها هم قهر طبیعت بود؛ شما هوا را که الان می بینید، مثل ۵۰ سال پیش است.
77	گوشزدی به ما شده است که ما به خودمان بیاییم.
78	احترام همدیگر را نگاه داریم.
79	به پیشکسوت ها احترام بگذاریم.
80	این رفتارها را که آدم می بیند، ناراحت می‌شود.
81	دست به هر کاری می زنند که بیایند و خودشان را پیش مردم موجه کنند، ولی در واقع می خواهند مردم را سیاه کنند.
82	امیدوارم این اتفاق درس عبرت باشد برای همه.
83	زندگی باید این ها باشد نه چیزهایی که دنبالش بودیم.
84	امیدوارم صداقت و معرفت سرلوحه کارمان باشد.
85	این یک آزمونی بود که راه گم کرده را پیدا کنیم؛ راهی که انسانیت و معرفت است.
86	»
