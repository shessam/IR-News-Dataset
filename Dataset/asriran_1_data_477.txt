asriran_1_data###قند؛ عامل خطر مشترک برای بیماری‌هایی جدی###https://www.asriran.com/fa/news/714864/قند-عامل-خطر-مشترک-برای-بیماری‌هایی-جدی###['سلامت']###2020-02-22 08:50:00###۷۱۴۸۶۴###['قند', 'التهاب', 'بیماری لثه', 'بیماری قلبی']
8
1	این که مصرف بیش از حد قند برای سلامت بدن انسان مضر است، یک راز نیست و آثار منفی مختلف آن بر سلامت از پشتیبانی علمی برخوردار هستند.
2	به گزارش گروه سلامت به نقل از ""، قند برای قلب انسان مضر است و می تواند موجب بیماری کبد چرب شود.
3	مصرف بیش از حد شیرینی ها می تواند مسیر تبدیل شدن مقاومت به انسولین به و در نهایت دیابت را هموار کند.
4	همچنین، از مضرات مصرف بیش از حد قند برای سلامت دندان ها آگاه هستیم.
5	افزون بر این، قند بیش از حد می تواند لثه ها را تخریب کرده و موجب شود که ارتباط مستقیمی با بیماری کلیوی، سرطان و آرتریت دارد.
6	نتایج مطالعه ای جدید در دانمارک ارتباط بین قند، بیماری لثه و برخی بیماری ها را بار دیگر تایید کرده است.
7	پژوهشگران دانمارکی در دانشگاه آرهوس طی یک پژوهش به بررسی مقالات علمی منتشر شده طی یک بازه زمانی 50 ساله درباره قند و بیماری ها پرداختند.
8	در شرایطی که قند هرگز به طور خاص به عنوان عاملی در ابتلا به بیماری پریودنتال مطرح نشده است، یک رژیم غذایی سرشار از کربوهیدرات ها نشان داده است که یک عامل خطر برای بیماری های دندان و دیگر بیماری های التهابی محسوب می شود.
9	به گفته پژوهشگران دانمارکی، بیماری پریودنتال شرایطی التهابی است و می توان از نظر این که چقدر باید سخت کار کنیم تا از آن پیشگیری کنیم همراه با دیابت، چاقی و بیماری قلبی در یک گروه قرار بگیرد.
10	ما می دانیم که باکتری ها می توانند از دهان به ریه ها سفر کرده و به این اندام ها آسیب برسانند.
11	همچنین، یک باکتری خاص که موجب پریودنتیت می شود در مغز افراد مبتلا به مشاهده شده است.
12	زمانی که قند به رسوبات باکتریایی در لثه ها اضافه می شود، تعاملات شیمیایی که رخ می دهند مشابه با آنهایی هستند که موجب پوسیدگی دندان می شوند.
13	خوشبختانه، این واکنش های شیمیایی با سوراخ شدن لثه ها همراه نیستند اما می توانند موجب بیماری لثه شوند.
14	اگر دارای لثه هایی بیمار هستید، این احتمال که دارای التهاب مزمن خفیف در سراسر بدن خود باشید، وجود دارد و این می تواند شما را بسیار بیمار کند.
15	همان گونه که مشخص است، مصرف قند یکی از مواردی است که در صدر زنجیره رویدادهای منتهی به التهاب، بیماری و ناتوانی قرار دارد.
16	برای افرادی که بیش از 40 سال سن دارند، به رغم تمام تلاش هایی که می توان انجام داد، التهاب در حال پیشرفت است.
17	التهاب مزمن ناشی از افزایش سن (Inflammaging) اصطلاحی است که برای این حقیقت استفاده می شود و نشان می دهد که بدن ما با افزایش سن به تدریج ملتهب‌تر می شود.
18	سیستم ایمنی بدن ما در تمام این سال ها با بیماری ها مبارزه کرده است و این شرایط ویرانی هایی (التهاب) را به جای گذاشته است.
19	خوشبخانه چند تغییر ساده سبک زندگی می توانند به کند کردن آهنگ التهاب مزمن ناشی از افزایش سن یا به تاخیر انداختن زمان آغاز آن کمک کنند.
20	سطوح پروتئین واکنشی C در خون یک شاخص خوب درباره میزان التهاب موجود در بدن است.
21	مطالعات نشان داده اند که رژیم های غذایی مانند رژیم غذایی مدیترانه ای می توانند سطوح این پروتئین را به میزان 20 درصد کاهش دهند.
22	پژوهش های دیگر نشان داده اند که مواد غذایی سرشار از پلی‌فنول ها، از جمله چای سبز، مبارزانی قدرتمند علیه التهاب هستند.
23	اما مصرف شکر همراه با آنها می تواند موجب خنثی شدن آثار مفیدشان شود.
24	اسیدهای چرب موجود در روغن ماهی می توانند به مهار التهاب مزمن کمک کنند.
25	در حقیقت، مطالعات نشان داده اند که مصرف 960 میلی گرم اسید ایکوزاپنتانوئیک (EPA) و 600 میلی گرم اسید دوکوزاهگزائنوئیک (DHA) در روز می تواند به میزان قابل توجهی سطوح پروتئین واکنشی C را کاهش دهد.
26	زردچوبه و زنجبیل دو گزینه عالی برای مقابله با التهاب هستند.
27	شما می توانید از آنها در دستورالعمل های غذایی مختلف استفاده کنید.
