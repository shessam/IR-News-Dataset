roozno_data###نماز جماعتی که به قیمت جان انسان تمام شود چه ارزشی دارد/ آقایان با کرونا بازی سیاسی و عقیدتی می‌ کنند/ چه حَرم باشد چه سینما، ویروس ویروس است###http://roozno.com//fa/news/416127/نماز-جماعتی-که-به-قیمت-جان-انسان-تمام-شود-چه-ارزشی-دارد-آقایان-با-کرونا-بازی-سیاسی-و-عقیدتی-می‌-کنند-چه-حَرم-باشد-چه-سینما-ویروس-ویروس-است###[]###2020-03-01 09:55:00###۴۱۶۱۲۷###['نماز جماعت', 'کرونا']
1
1	عضو مجمع محققین و مدرسین حوزه علمیه قم می‌گوید: نماز جمعه حکمی است که از وجوب تا حرمت در آن اختلاف است و نمی‌توان آن را به عنوان فریضه الهی تلقی کرد؛ به فرض که فریضه الهی باشد اگر باعث به خطر افتادن جان انسان شود این فریضه الهی از وجوب به حرمت مبدل می‌شود.
2	به گزارش روز نو :«محمدتقی فاضل میبدی»، عضو مجمع محققین و مدرسین حوزه علمیه قم، درباره برخی از مخالفت‌ها برای تعطیلی حرم حضرت معصومه (س) و نماز جمعه به خبرنگار خبرگزاری برنا گفت: ما در فقه یک قاعده‌ای داریم به نام اهم و مهم، یعنی همیشه باید مهم را فدای اهم کرد؛ مثلا روزه یک مسئله مهم دینی است اما سلامتی انسان مسئله اهم است.
3	اگر قرار باشد روزه گرفتن که مسئله مهمی است، مسئله اهم را از بین ببرد، در اینجا باید روزه را رها کرد چراکه مهمتر از آن حفظ جان انسان است.
4	او تاکید کرد: حتی اگر احتمال آن باشد که فریضه دینی برای سلامتی انسان مضر باشد، فریضه دینی را باید تعطیل کرد؛ مثلا اگر فردی بخواهد به حج برود و احتمال این را بدهد که راه برای او خطرناک است، باید حج را رها کند و حج واجب نیست.
5	نماز جمعه حکمی است که از وجوب تا حرمت در آن اختلاف استفاضل میبدی با بیان اینکه انجام فریضه دینی اگر موجب ضرر به جان انسان باشد آن واجب تبدیل به حرام می شود، توضیح داد: نماز جمعه امری است که همه فقها نگفته‌اند که واجب است.
6	کسی که ادعا می‌کند نماز جمعه فریضه است یعنی می‌گوید نماز جمعه واجب الهی است، این قول همه کس نیست.
7	درباره نماز جمعه اختلاف است، برخی می‌گویند نماز جمعه در زمان غیبت حرام است، برخی می‌گویند واجب تخییری است، یعنی فرد مخیر است، برخی می‌گویند نماز جمعه مستحب است؛ نماز جمعه حکمی است که از وجوب تا حرمت در آن اختلاف است و نمی توان آن را به عنوان فریضه الهی تلقی کرد.
8	به فرض که فریضه الهی باشد اگر باعث به خطر افتادن جان انسان شود این فریضه الهی از وجوب به حرمت مبدل می‌شود.
9	بیشتر بخوانید:هشدار علم الهدی به سوء‌استفاده‌ کاسبان کروناتشکیل جلسه ستاد پیشگیری و مبارزه با ویروس کرونا در حرم شاهچراغ(ع)اگر نماز جمعه جان مردم را تهدید کند باید آن را حرام تلقی کردعضو مجمع محققین و مدرسین حوزه علمیه قم تعطیلی نمازه جمعه را مسئله عقلی دانست و اظهار کرد: اگر احتمال دهیم اجتماع نماز جمعه باعث شیوع ویروس کرونا می‌شود و جان مردم را تهدید می‌کند باید حتماً آن را حرام تلقی کرد.
10	این یک مسئله عقلی است و حتی شرعی هم نیست یعنی عقل خودش این مسئله را مطرح و شرع هم آن را تایید می‌کند.
11	آقایان با مسئله‌ کرونا بازی سیاسی و عقیدتی می‌کنندفاضل میبدی با انتقاد از برخی مقاصد سیاسی در مسئله کرونا، بیان کرد: من تعجب می‌کنم چرا آقایان با مسئله‌ کرونا بازی سیاسی و عقیدتی می‌کنند.
12	مسئله کرونا یک مسئله علمی و بهداشتی است و باید کارشناسان اطبا درباره آن نظر دهند و هرچه آنها گفتند باید به آن گوش کرد، نه اینکه فردی به عنوان متولی دین بیاید بگوید خیر، آنها اشتباه می‌کنند و هرچه ما گفتیم باید همان شود.
13	اگر ویروس در خانه خدا هم شایع شود، این واجب حرام می‌شوداو با بیان اینکه مسئله دعا و شفاعت در جای خود محفوظ است، عنوان کرد: اما اگر قاعده علمی اقتضا کرد که اگر در حضرت معصومه(س) باز باشد و مردم ازدحام کنند ممکن است که ویروس شرایط انتشار بیشتری پیدا کند باید در آنجا را بست.
14	مسئله کاملاً روشن است.
15	حرم که هیچ اگر ویروس در خانه خدا در ایام حج واجب شایع شود، این واجب حرام می شود.
16	نماز جماعتی که به قیمت جان انسان تمام شود چه ارزشی داردفاضل میبدی خاطرنشان کرد: بر این باور هستم که برای اینکه جلوی این خطر گرفته شود و جان انسان‌ها در امان باشد و تلفات کاهش یابد، باید صحبت کارشناسان مسئله را حجت بدانیم و هرچه آنها گفتند را گوش بدهیم.
17	نباید با هر مسئله ای بازی سیاسی و عقیدتی انجام داد.
18	این اشتباه عده ای است که می‌گویند ما به هر قیمتی باید نماز جمعه یا جماعت را بخوانیم.
19	نماز جماعت یا جمعه که به قیمت جان انسان تمام شود چه ارزشی دارد.
20	اسلام برای این است که انسان ها را در راه سلامتی نجات و سعادت قرار دهد، اسلام برای این نیست که جان انسان به خطر بیفتد.
21	متاسفانه در جامعه گاهی گرفتار جهل مذهبی می‌شویماین مدرس حوزه جهل مذهبی را امری خطرناک توصیف کرد و گفت: گناه از دست رفتن جان‌ها پای کسی است که نمی‌فهمد و این حرف‌ها را می‌زند.
22	اگر جان یک نفر به خطر بیفتد گناهش گردن کسی است که می‌گوید باید نماز جمعه را خواند و تعطیل نکرد.
23	متاسفانه ما در جامعه گاهی گرفتار جهل مذهبی می‌شویم، جهل مذهبی امری خطرناک است.
24	اگر انسان اسلام را درست بشناسد هیچ وقت این حرف‌ها را نمی‌زند.
25	قرآن گفته است که در دین ضرر، عسر و حرج و فساد نیست.
26	اگر آب برای چشم بیمار مضر باشد نباید وضو بگیرد بلکه باید تیمم کند، جسمی که بیمار است و روزه برای آن مضر است نباید روزه بگیرد.
27	امر واجب، اگر موجب بیماری شود و خطرناک باشد تبدیل به امر حرام می‌شود برای اینکه اینجا اهم و مهم مطرح است.
28	ویروس حرم و غیر حرم نمی‌فهمدعضو مجمع محققین و مدرسین حوزه علمیه قم درباره شیوع ویروی کرونا نظر کارشناسان را ارجح دانست و بیان کرد: ویروس کرونا در حال حاضر برای جامعه یک ویروس خطرناک است و هر لحظه ممکن است شیوع آن بیشتر شود.
29	اگر کارشناسان تشخیص داده‌اند که مجامع عمومی تعطیل شوند حالا چه حرم باشد چه ورزشگاه و استخر، باید تعطیل شوند.
30	در اینجا عبادت و غیر عبادت مطرح نیست چرا که ویروس حرم و غیر حرم، نمی‌فهمد.
31	او افزود: چه حرم باشد چه سینما، ویروس ویروس است.
32	نمی‌توان گفت حرم امن است و ویروس نمی‌تواند وارد حرم شود، این مسائل درست نیست.
33	در حرم اگر بمب هم بگذارند عمل می‌کند چنانچه در حرم امام رضا (ع) عمل کرد، ویروس هم در حرم عمل می‌کند نباید گول این حرف‌ها را خورد.
