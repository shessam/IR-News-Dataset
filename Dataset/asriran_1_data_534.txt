asriran_1_data###نیمه گمشده در قرنطینه کرونا پیدا شد###https://www.asriran.com/fa/news/715786/نیمه-گمشده-در-قرنطینه-کرونا-پیدا-شد###['خواندنی ها و دیدنی ها']###2020-02-26 14:29:00###۷۱۵۷۸۶###['قرنطینه کرونا']
3
1	2 جوان روس که بعد از بحرانی شدن شرایط ووهان توسط ارتش چین به یک قرنطینه در سیبری روسیه منتقل شده بودند، نیمه گمشده خود را در آنجا پیدا کردند.
2	روزنامه مسکو تایمز در گزارشی شبیه داستان فیلم‌های سینمایی نوشت: «اینا ساویتسیوا» و «دانیل باروینوویچ» که هر دو 18ساله هستند، در جریان انتقال 140 تبعه روس از ووهان چین به سیبری با هم آشنا شدند.
3	اولین آشنایی این 2 هنگام انتظار برای انتقال از ووهان رقم خورد؛ «اینا» در چین مشغول روزنامه‌نگاری و دانیل سرگرم تحصیل در ووهان بود، اما در سالن انتظار فرودگاه این شهر بود که هر 2 به علایق مشترک‌شان از موسیقی و فناوری گرفته تا شیمی پی بردند.
4	گرچه بسیاری از حاضران در قرنطینه از طریق شبکه‌های اجتماعی با دوستان‌ خود معاشرت می‌کنند، اما داستان این 2 کمی با 138 نفر دیگر تفاوت دارد.
5	پزشکان با دیدار و ملاقات این 2 در داخل قرنطینه مخالفتی ندارند، اما «اینا» چندی پیش به دلیل بیماری دیگری مجبور به جدایی از دانیل شد؛ او به خاطر این بیماری نتوانست با مسکو تایمز گفت‌وگو کند، ولی خبر خوش آنکه به کرونا مبتلا نشده است.
6	به نوشته این روزنامه، قرار است این 2 به زودی از قرنطینه خارج شوند و از آن پس می‌توانند زندگی مشترک خود را با یکدیگر آغاز کنند، زندگی‌ای که کرونا سبب‌ساز آن بود.
7	منبع: اعتمادآنلاین
