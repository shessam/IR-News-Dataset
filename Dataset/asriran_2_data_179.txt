asriran_2_data###سرمربی یوونتوس: در انگلیس به من می‌گفتند طالبان!###https://www.asriran.com/fa/news/700332/سرمربی-یوونتوس-در-انگلیس-به-من-می‌گفتند-طالبان###['ورزشی']###2019-11-26 12:41:00###۷۰۰۳۳۲###['ساری', 'انگلیس']
4@@@5
1	مائوریتزیو ساری، سرمربی یوونتوس می‌گوید در چلسی به دلیل سبک فوتبال مورد علاقه‌اش با انتقادهای زیادی مواجه بوده و حتی به او لقب "طالبان" داده شده بوده.
2	به گزارش "ورزش سه"، مائوریتزیو ساری، سرمربی یوونتوس و سرمربی سابق چلسی می‌گوید در انگلیس به دلیل علاقه‌ای که به پیاده کردن سبک فوتبال مورد علاقه‌اش در چلسی داشته، سبکی که در انگلیس به ساری‌بال معروف شده بود، با انتقادهای زیادی مواجه بوده.
3	ساری می‌گوید به این خاطر حتی به او لقب طالبان داده شده بود.
4	ساری البته از زمان ملحق شدن به یوونتوس از ابتدای فصل جاری این سبک تهاجمی مورد علاقه خود را تغییر داده تا بتواند تیمش را با سبکی به میدان بفرستد که برای حضور ستاره‌هایی مثل رونالدو، ایگواین و دیبالا در خط حمله مناسب‌تر باشد.
5	ساری اما می‌گوید او هر کاری انجام بدهد نمی‌تواند منتقدینش را راضی کند.
6	ساری در کنفرانس خبری پیش از بازی یوونتوس با اتلتیکو مادرید در لیگ قهرمانان به خبرنگاران گفت:" در انگلیس به من می‌گفتند طالبان، چون می‌خواستم تیمم به سبکی که دوست داشتم فوتبال بازی کند.
7	ولی این روزها آن سبک به اندازه کافی برای تیمم خوب نیست چون من در هر تیمی و در هر شرایطی باید خودم را با خصوصیات بازیکنانم در آن تیم تطبیق بدهم".
8	سرمربی یوونتوس در ادامه گفت:" اگر قرار باشد همه حرف هایی که درباره یوونتوس زده می‌شود یا نوشته می‌شود را بخوانم که دیوانه می‌شوم.
9	من فقط کار خودم را می‌کنم.
10	دلم می‌خواهد یوونتوس تیمی باشد با کمترین فراز و نشیب که ویژگی‌های خاص خودش را دارد.
11	ولی ما باید همیشه خصوصیات ویژه بازیکنان‌مان را هم در نظر داشته باشیم".
