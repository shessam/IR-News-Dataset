tabnak_data###درخواست ۵ میلیارد دلاری ایران از صندوق بین المللی پول برای مبارزه با کرونا###https://www.tabnak.ir/fa/news/965369/درخواست-۵-میلیارد-دلاری-ایران-از-صندوق-بین-المللی-پول-برای-مبارزه-با-کرونا###['اقتصادی', 'داخلی']###2020-03-12 11:01:00###۹۶۵۳۶۹###['عبدالناصر همتی', 'بانک مرکزی', 'صندوق بین المللی پول']
6@@@7
1	رئیس کل بانک مرکزی، با ارسال نامه ای به رئیس صندوق بین المللی پول، خواستار استفاده از حق ایران برای بهره مندی از طرح ۵۰ میلیارد دلاری تسهیلات سریع آن صندوق برای مدیریت اثرات کرونا شد.
2	به گزارش ، عبدالناصر همتی، رئیس کل بانک مرکزی با ارسال نامه ای به رئیس صندوق بین المللی پول، خواستار استفاده از حق ایران برای بهره‌مندی از طرح ۵۰ میلیارد دلاری تسهیلات سریع این صندوق برای جبران اثرات کرونا شد.
3	همتی در صفحه شخصی خود در فضای مجازی نوشت: رئیس صندوق بین المللی پول چند روز پیش در بیانیه رسمی و نیز مصاحبه ای که داشت، صریحا اعلام کرد که جامعه بین الملل از صندوق بین المللی پول خواسته تا با ابزارهای مالی خود به کمک کشورهای درگیر با شیوع ویروس کرونا بشتابد و پشتیبانی ها را در قالب کمک های مالی اضطراری به میزان ۵۰ میلیارد دلار اعطا کند.
4	ایشان بیان کرد که هیچ کس نبایستی به دلیل کمبود منابع مالی برای تجهیزات پزشکی و مانند آن جانش را از دست بدهد.
5	پیرو این اعلام و برای بهره مندی از این حق ایران، روز جمعه ۱۶ اسفندماه، نامه ای به خانم کریستالیناگئورگیوا رئیس صندوق بین المللی پول نوشته و اعلام کردم که بر اساس اعلان رسمی شما، برای پشتیبانی از اعضا از جمله ایران و با توجه به شیوع گسترده ویروس کرونا در کشورمان و ضرورت تداوم پرقدرت اقدامات پیشگیری، درمان و مقابله با آثار اقتصادی آن، با توجه به میزان سهمیه جمهوری اسلامی ایران در صندوق، خواستار بهره مندی از تسهیلات تامین مالی سریع RFI در حدود ۵ میلیارد دلار می باشیم.
6	واکنش جامعه جهانی و صندوق بین المللی پول می تواند معیار خوبی برای ارزیابی ادعاهای آنها در کمک به کنترل این ویروس و کاهش آلام مردم آسیب دیده باشد.
7	امیدوارم صندوق بین المللی پول به این مسئولیت خود در حوزه وظایفش به سرعت عمل کند.
8	همزمان بانک مرکزی از همه ابزارهای ممکن خود بمانند قبل برای پشتیبانی از هموطنان عزیز و غلبه بر مشکلات استفاده خواهد کرد.
