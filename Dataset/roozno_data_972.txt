roozno_data###وزیر بهداشت: "کرونا" در کشور مدیریت شد /کاهش ورودی به بیمارستان‌ها###http://roozno.com//fa/news/422043/وزیر-بهداشت-کرونا-در-کشور-مدیریت-شد-کاهش-ورودی-به-بیمارستان‌ها###[]###2020-04-14 16:30:00###۴۲۲۰۴۳###['وزیر بهداشت', 'کرونا']
1
1	وزیر بهداشت: وزیر بهداشت با اعلام اینکه امروز برای اولین بار طی حدود یک ماه اخیر، تعداد فوتی‌های ناشی از بیماری کووید ۱۹ در کشور دو رقمی شده است، گفت: با وجود این، رعایت فاصله‌گذاری هوشمند همچنان باید در اولویت باشد.
2	به گزارش روزنو :، دکتر سعید نمکی با اشاره به اینکه امروز اولین روزی است که بعد از روزهای سخت و پیک بیماری کرونا، تعداد مرگ و میرهای ما به دلیل بیماری کووید ۱۹ دو رقمی شده و به عدد ۹۸ نفر رسیده است، اظهار کرد: در حال حاضر مدیریت بیماری در کشور به بهترین شکل در حال اجرا است و در اکثر استان‌ها شرایط بهتر از قبل شده است.
3	وزیر بهداشت با بیان اینکه در حال حاضر ورودی بیمارستان‌ها نیز نسبت به قبل وضعیت مطلوب‌تری دارد، تصریح کرد: تمام این‌ها با تلاش و همدلی تمامی مردم حاصل شده است.
4	وی ادامه داد: فاصله‌گذاری هوشمند همچنان در اولویت ما است و باید تاکید کرد که اگر فاصله‌گذاری اجتماعی و موارد بهداشتی رعایت نشود، دچار چالش‌های زیادی خواهیم شد.
5	نمکی با اشاره به مرارت‌های کادر پزشکی و درمانی در مقابله با کرونا و درمان بیماران و بیان اینکه متاسفانه در راه مبارزه با بیماری همکاران زیادی را از دست داده‌ایم، گفت: از تمامی مردم درخواست دارم که با رعایت برخی نکات بار را بر همکاران من سنگین‌تر نکنند.
6	در برخی کشورهای دنیا پرستاران و کادر پزشکی با کم شدن امکانات حفاظتی به خیابان‌ها آمدند؛ درحالیکه همکاران و کادر بهداشتی درمانی ما تا امروز از هیچ کمکی دریغ نکرده‌اند.
