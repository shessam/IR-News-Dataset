asriran_1_data###کرونا میوه را گران کرد، تقاضای شیرینی و غذا را کاهش داد###https://www.asriran.com/fa/news/715819/کرونا-میوه-را-گران-کرد-تقاضای-شیرینی-و-غذا-را-کاهش-داد###['اقتصادی']###2020-02-26 15:40:00###۷۱۵۸۱۹###['میوه', 'کروناویروس']
8
1	ویروس کرونا حدود یک هفته‌ای است که به صورت جدی به ایران وارد شده و این موضوع بر بازارهای اقتصادی به ویژه خرده و عمده فروشی کالا تاثیر گذاشته است که دست فروشان مترو نیز از کاهش تقاضا بی نصیب نبوده‌اند و در سوی دیگر بازار خرده فروشی قیمت میوه و سبزه رشد داشته است.
2	به گزارش ایسنا، در چند وقت اخیر بیماری کرونا در سطح جهانی شیوع پیدا کرده و حتی بازارهای جهانی همچون بورس های بسیاری از کشورها را تحت تاثیر قرار داده و در برخی موارد به تعطیلی کارخانجات منجر شد که با ورود این ویروس به ایران، شرایط فعالیت داروخانه‌ها و واحدهای عرضه محصولات بهداشتی به شدت رونق پیدا کرد، اما این تمام ماجرا نیست زیرا در سوی دیگر بازار، واحدهای خرده فروشی و عمده فروشی تحت الشعاع ویروس کرونا قرار گرفته اند و کسادی در بازارهای مختلف همچون فروشگاه های مواد غذایی، شیرینی فروشی‌ها مشهود است.
3	اما قبل از اشاره به واحدهای فروشگاهی، حضور در مترو تهران نشان دهنده آن خواهد بود که میزان حضور افراد به شدت در مترو کاهش یافته و بسیاری از افراد در چند روز اخیر از مترو استفاده نمی کنند، به نظر می رسد این کاهش جمعیت در مترو در کسب و کار دست فروشان مترو نیز تاثیرگذار بوده است زیرا تعداد آن ها کاهش یافته است.
4	در گذشته در مترو تهران و کرج دست فروشان هر آنچه که جابه جایی آن آسان است را عرضه می کردند از این موارد می توان به مسواک، خمیردندان، کرم دست، جوراب، آدامس، دفتر نقاشی، خودکار، باطری، پیراشکی داغ، آب معدنی و غیره اشاره کرد، البته ناگفته نماند در قسمت بانوان محصولات آرایشی و بهداشتی نیز عرضه می‌شد.
5	اما در روزهای اخیر محصولات دست فروشان به آدامس و جوراب های مردانه خلاصه می شود و محمد که جوانی بیست و چند ساله است در مورد شرایط کاری و تاثیر کرونا بر کسب و کار آن ها می گوید، در روزهای اخیر با کاهش میزان استفاده افراد از مترو، میزان فروش ما کاهش ۵۰ درصدی را تجربه کرده و هرچه به ساعات پایانی روز و هفته نزدیک می شویم علاقه مردم برای خرید کمتر می شود و این در حالی است که حتی قیمت ها را کاهش دادیم اما مردم به خرید ترغیب نمی شوند.
6	وی بیان می کند در روزهای گذشته برخی از دست فروشان مترو به عرضه ماسک و دستکش روی آورده‌اند و برای فروش بیشتر از مترو خارج شده و در ورودی‌های مترو مستقر شده‌اند.
7	حال اگر از مترو تهران خارج شده باشید و گذری در سطح شهر داشته باشید متوجه خواهید شد که نسبت به روزهای گذشته حجم تقاضا برای خرید شیرینی کاهش یافته و بر میزان تقاضا در واحدهای میوه فروشی افزایش یافته است، این افزایش تقاضا مرتبط با توصیه‌های پزشکی بوده و میوه‌هایی همچون کیوی، پرتقال آبگیری، نارنگی و هویج از پرفروش ترین میوه های سطح شهر است.
8	البته به نظر می رسد با افزایش تقاضا برای این دست میوه ها که دارای ویتامین بوده و در افزایش قدرت ایمنی بدن در برابر ویروس کرونا تاثیرگذار است، رشد قیمت به ثبت رسیده است.
9	بررسی ها از سطح شهر گواه آن است که هر کیلو نارنگی بندری ۲۲ هزار، پرتقال خونی ۱۵ هزار، پرتقال شمال ۱۲ هزار، پرتقال جنوب ۱۸ هزار، لیموشیرین ۱۹ هزار، کیوی ۲۰ هزار و هویج ۸ هزار تومان است که قیمت مصوب میدان میوه و تره بار هر کیلو نارنگی بندری از ۷ تا ۱۱ هزار، پرتقال خونی ۳.
10	۵ تا ۵.
11	۵ هزار، پرتقال شمال ۲.
12	۵ تا ۵.
13	۵ هزار، پرتقال جنوب ۴ تا ۱۰ هزار، لیموشیرین ۴ تا ۷.
14	۵ هزار، کیوی ۴.
15	۵ تا ۱۰ هزار، هویج ۱ تا ۲.
16	۵ هزار تومان اعلام شده است.
