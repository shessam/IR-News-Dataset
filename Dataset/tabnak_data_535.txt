tabnak_data###قیمت دلار و یورو امروز یکشنبه 20 بهمن 98/ استراحت نرخ های رسمی در میرداماد/ دلار آزاد گران تر شد###https://www.tabnak.ir/fa/news/957865/قیمت-دلار-و-یورو-امروز-یکشنبه-20-بهمن-98-استراحت-نرخ-های-رسمی-در-میرداماد-دلار-آزاد-گران-تر-شد###['اقتصادی', 'داخلی']###2020-02-09 12:00:00###۹۵۷۸۶۵###['قیمت دلار', 'قیمت یورو', 'نرخ دلار', 'بانک مرکزی']
1@@@2
1	بازار ارز در دومین روز هفته روند رو صعودی خود را ادامه داده و تحت تاثیر رشد نسبی تقاضا در بازار آزاد، به بیشترین رشد شاخص ارزی در یک ماهه اخیر رسیده است.
2	این در حالی است که امروز به دلیل تعطیلی بازارهای جهانی شاهد ثبات نرخ گذاری در بانک مرکزی هستیم.
3	به گزارش ؛ در معاملات امروز یکشنبه بیستم بهمن ماه 98 بازار ارز؛ شاهد ثبات در تابلوی صرافی های بانکی و رشد در معاملات غیررسمی و حاشیه بازار هستیم.
4	به گونه ای که در حال حاضر در صرافی های بانکی و مجاز سطح کشور، هر اسکناس دلار آمریکا به نرخ 13200 تومان از مردم خریداری شده و به قیمت 13500 تومان به متقاضی دریافت دلار فروخته می شود که نسبت به روز شنبه، تغییری نداشته است.
5	اما در بازار آزاد شاهد رشد نرخ دلار به محدوده 13850 تومان در محدوده میدان فرودسی تهران هستیم.
6	همچنین در صرافی های مجاز و بانکی سطح کشور، هر اسکناس یورو به نرخ 14700 تومان از مردم خریداری شده و به قیمت 15000 تومان به متقاضی دریافت یورو فروخته می شود که نسبت به روز قبل، همانند دلار، تغییری نداشته است.
7	هرچند در بازار آزاد، یورو با افزایشی نسبی به رقم 15150 تومان معامله می شود.
8	درهم امارات نیز در بازار آزاد به رقم 3745 تومان رسیده است.
9	بانک مرکزی نرخ ۴۷ ارز را برای امروز اعلام کرد که بر اساس آن نرخ تمام ارزها ثابت ماند.
10	بر اساس اعلام بانک مرکزی هر دلار آمریکا برای امروز « یکشنبه بیست بهمن ماه ۹۸» بدون تغییر نسبت به روز گذشته ۴۲ هزار ریال قیمت خورد.
11	همچنین در روز جاری هر پوند انگلیس بدون تغییر نسبت به روزگذشته ۵۴ هزار و ۱۵۰ ریال و هر یورو نیز بدون تغییر نسبت به روز گذشته ۴۵ هزار و ۹۷۲ ریال ارزش‌گذاری شد.
12	افزون بر این، هر فرانک سوئیس ۴۲ هزار و ۹۴۵ ریال، کرون سوئد ۴ هزار و ۳۴۹ ریال، کرون نروژ ۴ هزار و ۵۱۶ ریال، کرون دانمارک ۶ هزار و ۱۵۳ ریال، روپیه هند ۵۸۸ ریال، درهم امارات متحده عربی ۱۱ هزار و ۴۳۷ ریال، دینار کویت ۱۳۸ هزار و ۴۶ ریال، یکصد روپیه پاکستان ۲۷ هزار و ۱۸۳ ریال، یکصد ین ژاپن ۳۸ هزار و ۲۶۵ ریال، دلار هنگ‌ کنگ ۵ هزار و ۴۰۸ ریال، ریال عمان ۱۰۹ هزار و ۲۳۴ ریال و دلار کانادا ۳۱ هزار ۵۶۲ ریال قیمت خورد.
