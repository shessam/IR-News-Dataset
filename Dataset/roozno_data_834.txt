roozno_data###آمریکا مقصر اصلی شیوع کرونا در دنیاست؛ هدف این حرکت، مبارزه با ایران و چین است / کرونا با اراده‌ی الهی، آمریکا را وارد گودی کرد که خودش رتبه‌ی یکم در میان مبتلایان را دارد/ به یقین پایان جنگ بیولوژیک جدید به نفع ایران و مقاومت خواهد بود###http://roozno.com//fa/news/420848/آمریکا-مقصر-اصلی-شیوع-کرونا-در-دنیاست-هدف-این-حرکت-مبارزه-با-ایران-و-چین-است-کرونا-با-اراده‌ی-الهی-آمریکا-را-وارد-گودی-کرد-که-خودش-رتبه‌ی-یکم-در-میان-مبتلایان-را-دارد-به-یقین-پایان-جنگ-بیولوژیک-جدید-به-نفع-ایران-و-مقاومت-خواهد-بود###[]###2020-04-06 16:30:00###۴۲۰۸۴۸###['آمریکا', 'شیوع کرونا']
1@@@2@@@3
1	حجت‌الاسلام «علی شیرازی» مسئول نمایندگی ولی فقیه در نیروی قدس سپاه در یادداشتی با عنوان «جنگ بیولوژیک استکبار؛ به ضرر ایران یا آمریکا؟» نوشت: این موجود بسیار ریز (ویروس کرونا) را وارد میدان کردند تا قدرت ایران و چین را بشکنند.
2	ویروسی که با اراده‌ی الهی، آمریکا را وارد گودی کرد که خودش رتبه‌ی یکم در میان دویست‌وپنج کشور دنیاست که مبتلا به کرونا هستند.
3	آمریکا یک چهارم مبتلایان به کرونا در جهان را به خود اختصاص داده است.
4	آمریکا مقصر اصلی شیوع کرونا در دنیاست؛ هدف این حرکت، مبارزه با ایران و چین است / کرونا با اراده‌ی الهی، آمریکا را وارد گودی کرد که خودش رتبه‌ی یکم در میان مبتلایان را دارو/ به یقین پایان جنگ بیولوژیک جدید به نفع ایران و مقاومت خواهد بودحجت‌الاسلام «علی شیرازی» مسئول نمایندگی ولی فقیه در نیروی قدس سپاه در یادداشتی با عنوان «جنگ بیولوژیک استکبار؛ به ضرر ایران یا آمریکا؟» نوشت: این موجود بسیار ریز را وارد میدان کردند تا قدرت ایران و چین را بشکنند.
5	ویروسی که با اراده‌ی الهی، آمریکا را وارد گودی کرد که خودش رتبه‌ی یکم در میان دویست‌وپنج کشور دنیاست که مبتلا به کرونا هستند.
6	آمریکا یک چهارم مبتلایان به کرونا در جهان را به خود اختصاص داده است.
7	به گزارش روز نو ، حجت‌الاسلام «علی شیرازی» مسئول نمایندگی ولی فقیه در نیروی قدس سپاه در یادداشتی با عنوان «جنگ بیولوژیک استکبار؛ به ضرر ایران یا آمریکا؟» نوشت:جنگ بیولوژیک به معنای استفاده از عوامل بیولوژیکی؛ اعم از باکتری‌ها، ویروس‌ها، قارچ‌ها و فرآورده‌های آن‌ها به منظور اهداف خصمانه برای کشتن یا ناتوان‌کردن انسان‌هاست.
8	سلاح‌های بیولوژیک برای اهداف مختلف ازجمله ازبین‌بردن تعداد زیادی انسان، اختلال در جوامع، آسیب وارد کردن به اقتصاد و به وجود آوردن مشکلات زیست‌محیطی به‌کار گرفته می‌شوند.
9	محققان می‌گویند: فناوری سلاح‌های بیولوژیک روزبه‌روز پیچیده‌تر و ارزان‌تر شده و امکان آسیب‌رسانی سریع‌تر و خطرناک‌تر را فراهم کرده است.
10	به‌وسیله‌ی سلاح‌های بیولوژیک در آینده می‌توان برخی نژاد‌ها را بر اساس اطلاعات ژنتیکی آن‌ها هدف قرار داد.
11	جنگ بیولوژیک از جنگ‌های دیرینه‌ی طبیعت بر ضد انسان‌ها است؛ و به دنبال این جنگ مردم شاهد شیوع بیماری و یا ویروس بوده‌اند.
12	سولون (فرمانروای آتن در سال ۶۰۰ قبل از میلاد) با استفاده از ریشه‌های گیاهی، دشمنانش را گرفتار بیماری شدید اسهال کرد و با این جنگ بیولوژیک آن‌ها را شکست داد.
13	در جنگ‌های صلیبی، جنگجویان مسیحی بر دروازه‌های شهر قدس گرفتار بیماری طاعون گشتند.
14	بیماری تیفوس جنگجویان مغربی را در اسپانیا درو کرد.
15	سپاه ناپلئون در تهاجم به مسکو دچار اسهال‌خونی گشت و قوایش رو به کاستی نهاد.
16	در جنگ بویر کسانی که بر اثر تب تیفوئید از پای درآمدند، بیش از آن‌هایی بودند که با گلوله کشته شدند.
17	یکی از نمونه‌های جنگ بیولوژیک، جنگ بیولوژیکی انگلیسی‌ها علیه بومیان آمریکا در سال ۱۷۶۳ میلادی بود که در این سال، کنفدراسیون قبایل بومی آمریکا، شورش پونتیاک راه‌انداختند و سرخ‌پوستان آمریکا به مرز‌های شمالی مستعمرات آمریکاییانگلیسی حمله کردند و قلعه‌ی فورت‌پیت را که استحکامات انگلیسی‌ها در بخش جدید پیتسبرگ بود، محاصره نمودند.
18	انگلیسی‌ها، غذا و وسایلی را به رؤسای بومیان هدیه دادند که در میان آن، پتو‌ها و دستمال‌هایی بود که از بیمارستان آبله درون قلعه برداشته بودند.
19	پس از این واقعه، تعدادی از بومیان کشته شدند.
20	در طی جنگ جهانی اول، عوامل آلمانی اسب‌ها و گاو‌ها را قبل از حمل آن‌ها به آمریکا و فرانسه، به بیماری آلوده می‌کردند.
21	در اوایل سال ۱۹۳۰م سربازان ژاپنی در جنگ منچوری از بوتولنیوم –یک بیماری خطرناک که از سم تولیدشده توسط باکتری کلوستردیوم‌بوتولنیوم به وجود می‌آید.
22	برای بیمارکردن اسرای جنگی چینی استفاده کردند.
23	در سال ۱۹۳۷م ارتش ژاپن برنامه‌ی منظمی برای تولید جنگ‌افزار‌های بیولوژیک شروع کرد که مرکز آن در ۴۰ مایلی جنوب هاربین در منچور قرار داشت و به واحد ۷۳۱ معروف بود.
24	تحقیقاتی که ژاپنی‌ها انجام می‌دادند بر روی سیاه‌زخم و طاعون بود.
25	در سال ۱۹۴۵م و در ماه‌های آخر جنگ ژاپنی‌ها، مقدار ۴۰۰ کیلوگرم از میکروب سیاه‌زخم ذخیره کرده بودند که در بمب‌هایی با طراحی ویژه استفاده می‌شد.
26	در کانادا در سال ۱۹۳۷ فردریک‌نبتینگ (برنده‌ی جایزه‌ی نوبل در سال ۱۹۲۳م) کانادا را به تنظیم برنامه‌ جنگ بیولوژیکی ترغیب کرد.
27	تحقیقات اکتشافی در این زمینه تا میانه‌ی سال ۱۹۴۰م ادامه یافت.
28	در طول جنگ کانادایی‌ها عوامل جنگی بیولوژیکی زیادی مانند پاتوژن‌های مسئول سیاه‌زخم را بررسی کردند و کار‌های آن‌ها بخشی از برنامه‌ی بریتانیا و آمریکا بود.
29	آمریکا در سال ۱۹۴۳ میلادی برنامه‌ی تحقیقاتی خود را برای استفاده از عوامل بیولوژیک به دستور فرانکلین‌روزولت (رئیس‌جمهور) آغاز کرد.
30	این برنامه به طور رسمی تا سال ۱۹۶۹ ادامه یافت.
31	در طول این دوران آمریکا انبار عظیمی از سلاح‌های بیولوژیک به وجود آورد و بیش از هفت مورد حمله‌ی بیولوژیکی را انجام داد.
32	نیکسون (رئیس جمهور وقت) به این برنامه پایان داد.
33	با پایان این برنامه، ارتش آمریکا برنامه‌ی دفاع میکروبی در جنگ را شروع کرد که تا الآن نیز ادامه دارد.
34	برنامه‌ی جنگ بیولوژیکی اسرائیل پیش از سال ۱۹۴۸ آغاز شد و در این سال، عوامل بیولوژیکی مانند آلوده‌کردن منابع آب در برابر انگلیسی‌ها و اعراب به کار گرفته شد.
35	پس از آن، اسرائیل برنامه‌ی جنگ بیولوژیکی خود را با کمک وزارت دفاع تدوین کرد و پژوهش‌های بیولوژیکی وسیعی را انجام داد.
36	موارد متعددی از استفاده‌ی سلاح‌های بیلوژیک در سال‌های اخیر گزارش شده است.
37	یکی از موارد آن باران زرد در آسیای جنوب شرقی بود که به علت آزاد شده تصادفی عامل سیاه‌زخم از سوردولوسک روسیه بود.
38	مورد بعدی استفاده از عامل ریسین، به عنوان وسیله‌ی کشنده در لندن، سال ۱۹۸۷م بود.
39	در سال ۱۹۹۵م مشخص شد عراق ۱۰۰ بمب ۴۰۰ کیلیویی را با سموم بوتولیسم، ۵۰ بمب را با آنتراکس و ۱۶ بمب را با آفلاتوکسین پرکرده بود.
40	با اینکه این سلاح‌ها آماده بود، ولی استفاده‌ای از آن‌ها به عمل نیامد.
41	پیش از سال ۲۰۱۹م نژاد ویروس کرونا در آزمایشگاه‌های نظامی آمریکا به دست عده‌ای از متخصصان جنگ بیولوژیک با آزمایش روی تعدادی ویروس ایجاد شد.
42	آن‌ها از اسید‌های نوکلئیک این ویروس‌ها برای ترکیب اسید‌های نوکلئیک نژاد نوظهور ویروس کرونا استفاده کردند.
43	در ترکیب کرونای جدید چهار واحد از اسید‌های نوکلئیک ویروس ایدز به کار رفت.
44	فرانسیس بویل (کارشناس قانون بین‌المللی و کارشناس سلاح‌های بیولوژیکی و رئیس کمیته‌ مبارزه با سلاح‌های بیولوژیکی بین‌المللی) در مارس ۲۰۲۰م در مصاحبه‌ای گفت: «آمریکا دارای ۱۲ آزمایشگاه جنگ بیولوژیک است و قصد دارد یک آزمایشگاه جدید را در ایالت مانهاتان احداث کند.
45	ویروس‌هایی مانند کرونا از آزمایشگاه‌های تسلیحات بیولوژیک در دانشگاه کارولینای شمالی به بیرون سرایت کرده است.
46	»متخصصین این آزمایشگاه ویروس‌هایی مانند میرس و کرونا را در چارچوب جنگ بیولوژیک تولید و آن را در میان انسان‌ها منتشر کردند.
47	در اواخر ژانویه‌ی ۲۰۲۰م یعنی کمتر از یک ماه پس از انتشار نخستین خبر‌ها از شیوع ویروس کرونا در ووهان چین، ژنرال جیمز استافریدیز (فرمانده‌ی سابق نیرو‌های آمریکایی مستقر در اروپا) طی یادداشتی در نشریه‌ی فارین‌پالیسی نوشت: «در دنیای امروز سلاح‌های بیولوژیکی وجود دارند که می‌توانند تا یک پنجمِ جمعیت جهان را به کام مرگ بکشانند.
48	»ویلبوراس (وزیر بازگانی آمریکا) نیز در گفت‌وگو با شبکه‌ی تلویزیون فاکس‌نیوز به نقش آمریکا در شیوع بیماری کرونا در چین اذعان کرد و گفت: «شیوع کرونا در چین می‌تواند روند بازگشت مشاغل به ایالات متحده را تسهیل کند.
49	»مؤسسه‌ تحقیقات جهان در کانادا مطلبی را به قلم لری‌رومانوف (محقق روابط چین و غرب) که اکنون در شانگهای چین زندگی می‌کند، منتشر کرده که در آن آمده است: «اپیدمیولوژیست‌ها و دانشمندان ژاپنی و تایوانی تشخیص داده‌اند ویروس جدید کرونا به طور حتم از آمریکا سرچشمه گرفته؛ چرا این کشور تنها کشوری است که از هر پنج نوع شناخته‌شده‌ این ویروس دارد.
50	»ولادیمیر ژیرینفسکی (نائب رئیس دومای روسیه) در جمع دانش‌آموزان و معلمان در مؤسسه‌ تمدن جهانی، مارس ۲۰۲۰م گفت: «آیا کرونا یک ویروس جدید است یا یک فتنه؟ آمریکا همان مقصر است.
51	آمریکایی‌ها می‌ترسند که نتوانند در اقتصاد بر چین غلبه کنند یا حداقل هم‌سطح آن باشند.
52	»در ۲۰ فوریه ۲۰۲۰ دیمیتری‌نوویکوف (معاون‌اول رئیس کمیته‌ی بین الملل پارلمان روسیه) درباره‌ی نقش احتمالی آمریکا در تولید و شیوع کرونا گفت: «درباره‌ی دست‌داشتن آمریکا در آنچه در چین در حال وقوع است، باید به این واقعیت توجه کنیم که مدت‌هاست در برخی کشور‌ها برای ساخت سلاح‌های بیولوژیک فعالیت‌های جدی انجام می‌گیرد و این دیگر یک موضوع محرمانه نیست.
53	من معتقدم که ایالات متحده نیز در این زمینه فعالیت می‌کند.
54	»ایگورنیکولین (زیست‌شناس روسی که سابقه‌ی فعالیت در کمیته‌ی سلاح بیولوژیک روسیه را در کارنامه دارد.
55	) در مصاحبه‌ای با شبکه‌ی خبری راشاتودی، در باره‌ی کرونا گفت: «عقیده دارم این مسأله تصادفی نیست و بلکه این یک طرح است.
56	در اطراف مرز‌های چین، ۲۵ آزمایشگاه بیولوژیک آمریکایی فعال هستند.
57	در قزاقستان، قرقیزستان، لائوس، ویتنام، تایوان، کره‌ی جنوبی، فیلیپین، تایلند، مالزی و حتی افغانستان و پاکستان؛ در همه‌ی کشور‌های اطراف چین، آزمایشگاه‌های بیولوژیک آمریکایی وجود دارد.
58	»وی می‌گوید: «ویروس کرونا سلاح بیولوژیک آمریکاست که از آن برای کنار زدن دشمنان خود ازجمله چین و ایران استفاده می‌کنند.
59	»سرلشکر ایگورکرلوف (وزیر اطلاعات و امنیت سابق گرجستان) در حضور وابسته‌های نظامی هیئت‌های دیپلماتیک روسیه، اسناد و اطلاعاتی در اختیار وزارت دفاع روسیه قرار داد که دربردارنده‌ی اطلاعاتی مفصل و مشروح در باره‌ی سلاح‌های بیولوژیک آمریکا است و نشان می‌دهد آمریکایی‌ها در تلاش برای بالابردن قدرت نظامی بیولوژیکی خود در پوشش تحقیقات و آزمایش‌های متعارف هستند.
60	فعالیت این آزمایشگاه‌های بیولوژیک، آماده‌سازی انواع مختلف ویروس‌هاست.
61	ویروس‌های کرونا گروه بزرگی از ویروس‌ها هستند که می‌توانند حیوانات و انسان‌ها را آلوده کنند و باعث بروز ناراحتی‌های تنفسی شوند؛ این ناراحتی‌ها ممکن است به اندازه‌ی سرماخوردگی خفیف یا به اندازه‌ی ذات‌الریه شدید باشند.
62	در موارد نادر، ویروس‌های کرونای حیوانی، انسان‌ها را آلوده می‌کنند و سپس بین آن‌ها سرایت پیدا می‌کنند.
63	کرونا ویروس‌ها در دهه‌ی ۱۹۶۰ کشف شدند و مطالعه بر روی آن‌ها به طور مدام تا اواسط دهه‌ی ۱۹۸۰ ادامه داشت.
64	شاید ویروس SARS (نشانگان تنفسی حاد) در سال ۲۰۰۲ تا ۲۰۰۳، نمونه‌ای از ویروس کرونا بود؛ که از حیوانات به انسان منتقل شد.
65	یکی دیگر از موارد مهم و جدیدتر، نژاد ویروس کرونا MERS (نشانگان تنفسی خاورمیانه) است که در سال ۲۰۱۲ در غرب آسیا کشف شد؛ و به گفته‌ دانشمندان این ویروس از شتر به انسان انتقال پیدا کرده است.
66	تا کنون ۷ کرونا ویروس منتقل شده‌ی به انسان کشف شده است.
67	آخرین نوع آن‌ها، ویروس کرونا COVID۱۹ در دسامبر ۲۰۱۹ در ووهانِ چین با همه‌گیری در انسان شیوع پیدا کرد.
68	گرچه هدف آمریکا از این جنگ بیولوژیک کشور‌های ایران و چین بود؛ اما خدا این توطئه را به خودشان برگرداند و خصوصا آمریکا و اروپا را درگیر این بیماری کرد.
69	بیماری‌ای که با یک ویروس به وجود می‌آید و زندگی اجتماعی انسان‌ها، اقصاد دنیا و سلامتی بشر را به مخاطره می‌اندازد.
70	ویروس‌ها ۱۰ تا ۱۰۰ برابر کوچک‌تر از باکتری‌ها هستند.
71	باکتری‌ها موجودات تک‌سلولی هستند که می‌توانند در داخل یا خارج از سلول‌های دیگر زندگی کنند؛ اما ویروس‌ها فقط ارگانیسم‌های داخل سلول هستند، به این معنی که آن‌ها به سلول میزبان نفوذ کرده و در داخل سلول زندگی می‌کنند.
72	هر انسان از ۱۰ تربلیون سلول به وجود آمده است که بزرگ‌ترین آن‌ها هم‌قطر تار موی انسان است؛ اما بیشتر سلول‌های انسان به اندازه‌ی یک دهم تار مو هستند.
73	کرونا ویروس جدید ۶۰ تا ۱۴۰ نانومتر قطر دارد که با میکروسکوپ‌های نوری معمولی قابل مشاهده هستند.
74	این موجود بسیار ریز را وارد میدان کردند تا قدرت ایران و چین را بشکنند.
75	ویروسی که با اراده‌ی الهی، آمریکا را وارد گودی کرد که خودش رتبه‌ی یکم در میان دویست‌وپنج کشور دنیاست که مبتلا به کرونا هستند.
76	آمریکا یک چهارم مبتلایان به کرونا در جهان را به خود اختصاص داده است.
77	ایتالیا نیز اولین کشور اروپایی از لحاظ مرگ و میر به علت بیماری کرونا است؛ اما ایران رتبه‌ی اول جهانی مبارزه با کرونا را به خود اختصاص داد و آمریکا ضعف خود در مبارزه‌ی با این بیماری را در جهان به نمایش گذاشت.
78	با این حال نمی‌توان این واقعیت را نادیده گرفت که آمریکا مقصر اصلی شیوع این بیماری در دنیاست و هدف از این حرکت زشت، مبارزه با ایران و چین است.
79	امام خامنه‌ای در پیام به سردار سرلشکر باقری، در ۱۳۹۸/۱۲/۲۲ می‌فرمایند: «لازم است این خدمات (خدمات نیرو‌های مسلح در زمینه‌ی کرونا) به شکل یک قرارگاه بهداشتی و درمانی بودهغیره این اقدام با توجه به قرائنی که احتمال حمله‌ی بیولوژیکی بودن این رویداد را مطرح کرده، می‌تواند جنبه‌ی دفاع بیولوژیک نیز داشته و بر اقتدار و توان ملی بیافزاید.
80	»معظم‌له هم‌چنین در ۱۳۹۹/۱/۳ در سخنانی زنده و تلویزیونی خطاب به ملت ایران می‌فرمایند: «آمریکایی‌ها خودشان متهم به تولید این ویروس (کرونا) هستندغیره با وجود این اتهام، کدام انسان عاقلی، کمک از این کشور را قبول می‌کند؟غیره به آمریکایی‌ها هیچ اعتمادی نیست؛ زیرا ممکن است دارو‌هایی را ارسال کنند که ویروس را در ایران شایع‌تر و یا ماندگار کند و یا حتی ممکن است افرادی را به عنوان درمان‌کننده بفرستند تا ببینند اثرگذاری این ویروسی را که گفته می‌شود بخشی از آن فقط مخصوص ایران ساخته شده، چگونه بوده و اطلاعات خود را تکمیل و دشمنی خود را بیشتر کنند.
81	»از همه‌ آنچه نگاشته شد، به این نتیجه می‌رسیم که ویروس کرونا در حقیقت جنگی بیولوژیک علیه چین و جمهوری اسلامی ایران است.
82	هدف تضعیف روحیه‌ مردم ایران یا شکست نظام اسلامی است.
83	گرچه ما معتقدیم این جنگ نیز مثل سایر جنگ‌هایی که علیه ایران اسلامی و جبهه‌ مقاومت شکل پذیرفت، پایان‌اش با توسعه‌ قدرت و عظمت جمهوری اسلامی ایران مواجه می‌شود.
84	جنگ صدام با ایران که با حمایت صددرصد آمریکایی‌ها و با هدف نابودی جمهوری اسلامی ایران شکل پذیرفت، نتیجه‌اش اقتدار ایران اسلامی و نابودی حکومت صدام و تضعیف قدرت آمریکا در منطقه بود.
85	جنگ ۳۳ روزه و جنگ ۲۲ روزه، نتیجه‌اش پیروزی حزب الله لبنان و مردم مسلمان غزه بود.
86	جنگ داعش در منطقه‌ غرب آسیا با حمایت آمریکا و اذناب‌اش، پیروزی مردم سوریه و عراق و رشد قدرت جمهوری اسلامی ایران در منطقه را همراه داشت.
87	جنگ آل‌سعود با مردم یمن و انصار الله، نتیجه‌اش قدرت گرفتن انصارالله و جبهه‌ی مقاومت در دنیا بود.
88	به یقین پایان جنگ بیولوژیک جدید نیز چونان سایر جنگ‌های علیه نظام اسلامی ایران، حزب‌الله و جبهه‌ی مقاومت، به نفع امت اسلامی، جمهوری اسلامی ایران و جبهه‌ مقاومت خواهد بود.
89	امروز نشانه‌هایی از این نتیجه را شاهدیم که در ذیل به آن اشاره خواهیم کرد:۱ وحدت مردم ایران و نزدیک‌تر شدن جبهه‌ مقاومت به هم؛۲ رشد توان دفاعی ملت ایران و جبهه‌ مقاومت در میدان مبارزه با جنگ بیولوژیک؛۳ درگیرشدن جدی ایالات متحده‌ی آمریکا و کشور‌های اروپایی با ویروس کرونایی که برای مبارزه با ملت ایران ساخته بودند.
90	۴ افشا شدن پشت صحنه‌ قدرت پوشالی آمریکا و اروپا و اعلام عجز آنان در این جنگ خودساخته‌ی بیولوژیک؛ که به مواردی از آن اشاره می‌کنیم:الف.
91	با توجه به کمبود تجهیزات پزشکی در آمریکا، بعضی ایالت‌ها دستورالعمل صادر کردند که افراد دچار کم‌توانیِ ذهنی در اولویت درمان کرونا نیستند.
92	این در حالی است که در هفته‌ی اول فروردین ۱۳۹۹ رئیس‌جمهوری اسلامی ایران اعلام کرد که ما ۲۰ هزار تخت خالی در بیمارستان‌ها برای مداوای بیماران کرونایی داریم.
93	فرمانده کل سپاه پاسدارن انقلاب اسلامی نیز اعلام نمود که ما آمادگی داریم به ملت آمریکا کمک کنیم.
94	ب.
95	پزشکان آمریکایی اعلام کردند به علت رشد مرگ‌ومیر مبتلایان به بیماری کرونا، ما تریلر یخچال‌دار گرفتیم که اجساد را انبار کنیم.
96	ج.
97	پزشکان آمریکایی به علت کمبود تجهیزات پزشکی به جای محافظ صورت، از جعبه‌ی پلاستیکی اسپاگتی و پرستار‌ها از کیسه‌ زباله استفاده می‌کنند.
98	د.
99	فروشگاه‌ها و سوپرمارکت‌های آمریکا از مواد غذایی و بهداشتی خالی شده و حتی دستمال توالت نایاب شده است.
100	هـ.
101	عده‌ای در آمریکا به علت نداشتن بیمه‌ی درمانی و بالابودن قیمت درمان، از مداوا بازمانده و از دنیا رفته‌اند.
102	و.
103	در اوایل آوریل ۲۰۲۰، فرانسه چهار میلیون ماسک اهدایی سوئد به ایتالیا و اسپانیا را هنگام عبور از شهر لیون سرقت کرده است.
104	از طرف دیگر فرانسه از چین ماسک خریده و هنگام انتقال، روی باند فرودگاه، آمریکا ماسک‌های سفارشی فرانسه را با قیمت بالاتر دوباره خریده و به ایالات متحده برده است.
105	آمریکایی‌ها چند روز بعد ماسک‌هایی را که آلمان برای کارکنان بخش درمان خود به چین سفارش داده بود را با راهزنی به کشور خود منتقل کردند.
106	آنان یک محموله کمک‌های پزشکی که از کانادا برای فرانسه ارسال شده بود را نیز سرقت نمودند.
107	ز.
108	آمریکا رتبه‌ی اول جمعیت مبتلا به کرونا را در جهان داراست، پس از او ایتالیا در بحرانی‌ترین اوضاع به سر می‌برد و بعد از ایتالیا، اسپانیا قرار دارد که برای انتقال اجساد بیماران مبتلا به کرونا از ارتش آلمان کمک خواسته است.
109	ح.
110	در فرانسه به علت رشد آمار مبتلایان به کرونا، بیمارستان‌های پاریس دیگر ظرفیت پذیرش بیماران را ندارند.
111	ط.
112	در انگلیس رشد آمار بیماران کرونا از حد خارج شده و جان‌سون (نخست‌وزیر انگلیس) و ملکه‌ی این کشور نیز به این بیماری مبتلا شده‌اند.
113	جانسون نیز از قرنطینه به شهروندان کشورش نامه نوشته و هشدار داده است که وضعیت انگلیس در سایه‌ شیوع کرونا بغرنج‌تر خواهد شد؛۵ تاثیرات شیوع این بیماری بزرگ‌تر از جنگ جهانی اول و دوم است.
114	در جنگ جهانی اول (۱۹۱۴۱۹۱۸م) ۲۰ میلیون نفر نظامی و غیرنظامی کشته شدند.
115	در جنگ جهانی دوم (۱۹۳۹۱۹۴۵م) ۸۰ میلیون نفر کشته شدند که از آن ۵۵ میلیون نفر غیرنظامی بودند.
116	برخی بر این باورند که چه بسا این بحران خاموش، جهان را با یک پدیده‌ی جدید مواجه کند، ازجمله پایه‌های حکومت‌های استکباری را به علت عامل این جنگ و دروغ‌پردازی‌های مضاعف و ظلم به جامعه‌ی انسانی فرو ریزد و وضعیت اقتصادی، سیاسی، فرهنگی و اجتماعی تمام کشور‌ها را مختل کند؛۶ رشد روزافزون اسلام ناب محمدی (صلی الله علیه و آله و سلم) و آشنایی مردم جهان با حقیقت دین و خداوند؛۷ گرایش باورنکردنی مردم دنیا به سمت دعا، مناجات، توسل، تضرع و رازونیاز با پروردگار بزرگ؛۸ درک درست مردم جهان از جمهوری اسلامی ایران و رشد فزاینده‌ قدرت آن در دنیا؛۹ باطل شدن فرضیه‌های فرهنگ غربی و فروریختن قداست ظاهری آن در جهان؛۱۰ آماده شدن جهان برای شکل‌گیری تمدن نوین اسلامی و حکومت جهانی حضرت ولی عصر (روحی له الفداء)؛۱۱ درک درست مردم دنیا از قدرت بشر و انسانی که با همه‌ ادعا‌ها و داشتن تکنولوژی، از مقابله‌ی با یک «ویروس» ناتوان و عاجز است؛۱۲ آماده شدن زمینه برای محاکمه‌ی سران گردن‌کش و دروغ‌گوی جهان استکبار که خود را مدیر و مدبر می‌دانند و امروز جهان را به هم ریختند و توانایی جمع کردن اشتباهات بارز خود را ندارند.
