tabnak_data###فرصت بهره‌مندی از مشوق‌های بازگشت ارز صادرات تا پایان تیرماه###https://www.tabnak.ir/fa/news/981846/فرصت-بهره‌مندی-از-مشوق‌های-بازگشت-ارز-صادرات-تا-پایان-تیرماه###['اقتصادی', 'داخلی']###2020-06-01 12:41:00###۹۸۱۸۴۶###['ارز صادرات', 'عبدالناصر همتی', 'اتاق ایران']
1
1	عبدالناصر همتی رئیس کل بانک مرکزی با ارسال نامه‌ای به غلامحسین شافعی اعلام کرد کلیه صادرکنندگان تا پایان تیرماه سال جاری مهلت دارند نسبت به ایفای تعهدات ارزی صادراتی سال 1398 اقدام کنند.
2	به گزارش تابناک اقتصادی به نقل از اتاق ایران؛ در نامه رئیس‌کل بانک مرکزی به رئیس اتاق ایران آمده است که صادرکنندگان به‌منظور بهره‌مندی از مشوق‌ها و خدمات دستگاه‌های اجرایی، سازمان‌ها و نهادهای ذی‌ربط، تا تاریخ اعلام شده باید تعهدات ارزی سال قبل خود را ایفا کنند.
3	نامه همتی در پاسخ به نامه 9 اردیبهشت شافعی ارسال شده است.
4	رئیس اتاق ایران در آن نامه خطاب به همتی نوشته بود: حذف تعدیل 20 درصدی برای صادرات سال‌های 98 و 99 را بر خلاف رایزنی‌های صورت گرفته اعلام کرد و تاکید داشت این اقدام موجب ضرر هنگفت صادرکنندگان می‌شود.
5	به گفته همتی، تصمیم تازه بانک مرکزی بر اساس تصمیم کمیته موضوع ماده «2» مصوبات چهاردهمین جلسه شورای عالی هماهنگی اقتصادی و بهره‌مندی صادرکنندگان از مشوق‌ها و خدمات دستگاه های اجرایی، سازمان‌ها و نهادهای ذیربط اتخاذ شده استمتن کامل نامه رئیس کل بانک مرکزی به شرح زیر است:جناب آقای شافعیرئیس محترم اتاق بازرگانی، صنایع، معادن و کشاورزی ایرانبا سلام و احترام؛نظر به مفاد مصوبات هیئت محترم وزیران و شورای عالی هماهنگی اقتصادی مبنی بر «تکلیف کلیه صادرکنندگان به بازگشت ارز حاصل از صادرات به چرخه اقتصادی کشور از 22/01/1397 وفق ترتیبات اعلامی این بانک منتهی به بسته سیاستی بازگشت ارز حاصل از صادرات در سال 1398 و نحوه رفع تعهدات ارزی صادراتی سال 1397 صادرکنندگان »، ابلاغی نامه 65694/98 مورخ 31/02/1398 و تمدید بسته یادشده در سال 1399 وفق تصمیم اعضای محترم کمیته موضوع ماده «2» مصوبات چهاردهمین جلسه شورای عالی هماهنگی اقتصادی، به استحضار می‌رساند کلیه صادرکنندگان به‌منظور بهره‌مندی از مشوق‌ها و خدمات دستگاه‌های اجرایی، سازمان‌ها و نهادهای ذی‌ربط تا پایان تیرماه سال جاری مهلت خواهند داشت نسبت به ایفای تعهدات ارزی صادراتی سال 1398 خود اقدام کنند.
6	ازاین‌رو خواهشمند است دستور فرمایند در راستای اجرایی نمودن مفاد بسته مزبور، اقدامات مقتضی را معمول نمایند.
