asriran_2_data###روحانی در صحن علنی مجلس: بودجه سال آتی، بودجه استقامت و مقابله با تحریم است###https://www.asriran.com/fa/news/702355/روحانی-در-صحن-علنی-مجلس-بودجه-سال-آتی-بودجه-استقامت-و-مقابله-با-تحریم-است###['سیاسی']###2019-12-08 09:39:00###۷۰۲۳۵۵###['روحانی', 'بودچه', 'تحریم']
26
1	رئیس‌جمهور گفت: در شرایطی که دشمنان ما فکر می‌کردند که با تحریم‌های شدید نسبت به ملت ایران، ملت و دولت را از ساخت کشور و اجرای بودجه مصوب ناامید خواهند ساخت خود ناامید شده‌اندبه گزارش ایلنا، حجت‌الاسلام حسن روحانی امروز در صحن علنی مجلس در جریان تقدیم لایحه بودجه سال ۹۹ به مجلس گفت: با تشکر از مجلس که فرصت امروز را مقرر داشتند برای تقدیم لایحه بودجه سال ۱۳۹۹.
2	خداوند بزرگ را سپاسگزارم که دولت مانند ۲ سال گذشته در وقت قانونی مشخص توانست امسال هم لایحه بودجه را آماده و تقدیم مجلس شورای اسلامی کند.
3	همزمانی تقدیم این لایحه با ایام شعف ملت و نمایندگان ایشان برای حضور در انتخابات یازدهمین دور مجلس شورای اسلامی را به فال نیک می‌گیریم و امیدواریم با حضور پرشور مردم بهترین‌ها برای مجلس شورای اسلامی انتخاب شوند و مجلس یازدهم مانند مجالس گذشته بتواند مسیر خود را که قرآن مشخص کرده اجرا کند.
4	رئیس‌جمهور تصریح کرد: همه نمایندگان مجلس میراث‌دار شخصیت‌هایی چون آیت‌الله مدرس، هاشمی رفسنجانی و شهدای عزیز مجلس شورای اسلامی و همه خادمان و مخلصانی است که در طول این ده دوره خدمت کرده اند.
5	وی ادامه داد: بودجه سال ۹۹ را از اینجا آغاز می‌کنم که سال گذشته که در محضرتان بودم و بودجه ۹۸ تقدیم شد ما در سخت‌ترین شرایط تحریم بودیم.
6	وعده دادیم که دولت همه توان و امکان خود را به کار خواهد گرفت و در کنار ارکان نظام از جمله مجلس خواهد توانست بودجه را محقق سازد و تا امروز چنین بوده است.
7	۹ ماه از سال ۹۸ گذشته است و بودجه‌های جاری به موقع پرداخت شده و بودجه عمرانی هم به میزان ۳۴ هزار میلیارد تومان تاکنون پرداخت شده است و طرح‌های مهم و اساسی که مدنظر دولت بوده یا افتتاح شده یا تا پایان سال افتتاح خواهد شد.
8	رئیس دولت دوازدهم تاکید کرد: در شرایطی که دشمنان ما فکر می‌کردند که با تحریم‌های شدید نسبت به ملت ایران، ملت و دولت را از ساخت کشور و اجرای بودجه مصوب ناامید خواهند ساخت خود ناامید شده‌اند.
9	ما بر مبنای آنچه خواست ملت و نمایندگان بوده است در طول ۹ ماه گذشته در اقتصاد کلان قدم‌های قابل ملاحظه‌ای برداریم.
10	علیرغم اینکه شرایط بودجه‌ای و اقتصاد ما به گونه‌ای بود که می‌دانید، در سال گذشته تا اسفند شرایط ما نامساعد از لحاظ اقتصادی بود اما از آن زمان اقتصاد ما راه درست خود را آغاز کرد و ما در اردیبهشت امسال آثار آن را در شاخص‌های کلان دیدیم و تورم ۵۲ درصد نقطه به نقطه به ۲۷ درصد رسید و رشد اقتصادی که پارسال منفی بود امسال برآوردها این‌ است که اقتصاد منهای نفت ما مثبت باشد و امیدوارم به این مهم دست یابیم.
11	رئیس جمهور گفت: شرایط ما در سال آینده این است که با کمک یکدیگر می‌توانیم این راه را ادامه دهم.
12	اینکه می‌بینیم در بخش صنعت در ماه‌های گذشته رشد ۳.
13	۷ در تولید و ۴.
14	۵ در عرضه داشته‌ایم به معنای مسیر صحیحی است که در حوزه اقتصاد پیش گرفته‌ایم.
15	در تمام بخش‌هایی که در نطق سال گذشته در محضر شما قول دادم که در این بخش‌ها دولت تلاش خواهد کرد به همان صورت امروز ملاحظه می‌کنیم کارها انجام شده است.
16	وی ادامه داد: در آغاز امسال کشور ما با رحمت و نقمت توام بود؛ با رحمت بارش‌های آسمانی و با مشکلاتی که برای مردم ما در ۲۱ استان پیش آمد که البته اثر آن بارندگی را در این روزها مشاهده می‌کنیم.
17	من دیروز آمار برداشت محصولات خوزستان را نگاه می‌کردم که بسیار خوشحال کننده بود و نسبت به سال گذشته رشد قابل ملاحظه‌ای دارد.
18	شلتوک، برنج ذرت، کلزا و همه محصولات رشد قابل ملاحظه‌ای داشته که از برکت باران و رحمت و البته اجرای طرح کانال‌کشی و زهکشی است.
19	۳۰۰ هزار هکتار برای خوزستان و ایلام در سایه این طرح عظیم از این نعمت استفاده می‌کنند.
20	چندماه پیش که در خوزستان بودم همه خوشحال بودند که اجرای این طرح چه مقدار توانسته بر ارزش زمین آنها اضافه کند و این طرح را در خوزستان و ایلام ادامه خواهیم داد.
21	وی افزود: سدهای فراوانی در طول ماه‌های گذشته افتتاح شده و جمعا در دولت‌های یازدهم و دوازدهم ۳۵ سد افتتاح شده است و به معنای حرکت درست اقتصاد کشور است.
22	۲۵ تصفیه خانه آب افتتاح شده و ۶۲ تصفیه خانه فاضلاب که نشان می‌دهد در زمینه آب و برق حرکت ما درست بوده است و آنچه دشمنان دنبال می‌کردند که شکست اقتصاد کشور بود، ناکام ماند‌.
23	ملت بزرگ و فهیم ما توانست با این شرایط کشور را پیش ببرد.
24	در ماه‌های اخیر به هر استانی رفتم طرح‌های بزرگی افتتاح شد که نشان می‌دهد همه استان‌ها در مسیر رشد اقتصای هستند.
25	۳۳ هزار طرح در بخش آب و برق طرح و پروژه افتتاح خواهد شد.
26	روحانی گفت: ما در سال گذشته برای اولین بار توانستیم به وسیله پارس جنوبی تولیدمان از قطر افزایش پیدا کند که در سال ۹۲ تولید ما نصف این کشور بود و این به معنای آن است که در زمینه گاز و نفت پیشرفت کرده‌ایم.
27	وی ادامه داد:‌ همچنین در زمینه ارتباطات و گازکشی حرکت ما مثبت بوده و توانستیم کمبود ساخت مسکن را با طرحی که وزارت راه و شهرسازی آغاز کرده و ساخت ۱۸۰ هزار واحد جبران کنیم و انشالله ۴۰۰ هزار واحد را تا پایان دولت اجرایی خواهیم کرد و البته ما حدود ۱۰۷ هزار منزل مسکونی در بخش‌های زلزله زده را ترمیم یا بازسازی کردیم و در مناطق سیل زده نیز ۱۴۷ هزار واحد را یا ترمیم و یا بازسازی کرده‌ایم.
28	بنابراین در همه این زمینه‌ها حرکت ما حرکت درست و برعکس آنچه آمریکایی‌ها فکر می‌کردند بوده است.
29	رئیس جمهور ادامه داد: در بودجه سال ۹۹ چند موضوع مهم حائز اهمیت است که من به آن‌ها اشاره می‌کنم.
30	بودجه سال آینده مثل بودجه سال گذشته بودجه ایستادگی و استقامت در برابر تحریم است و این به دنیا اعلام می‌کند که ما علیرغم تحریم کشور را بدون نفت اداره می‌کنیم.
31	بودجه سال ۹۹ خیلی به نفت اتکاء ندارد.
32	درآمدی که برای نفت خام و گاز در نظر گرفته شده با مقداری که برای بودجه عمرانی پیش‌بینی کردیم اگر حاصل شود به هم نزدیک است و اگر حاصل نشود بودجه عمرانی ما جلو است.
33	روحانی گفت: ۷۰ هزار میلیارد تومان اعتبار عمرانی در نظر گرفته شده است.
34	از اول این دولت در این شش سال از ۱۱ هزار میلیارد تومان بودجه عمرانی به ۷۰ هزار میلیارد تومان رسیده‌ایم و بیش از ۶ برابر شده است و در بخش عمرانی طرح‌ها را اجرایی خواهیم کرد.
35	وی افزود: همه طرح‌های مهم کشور در سال آینده اجرا و عملیاتی خواهد شد.
36	طرح‌هایی که برای غرب و مناطق گرمسیری مدنظر داشتیم اجرا شده و بخشی باقی مانده که تا پایان دولت دوازدهم عملیاتی خواهیم کرد و این به معنای تحول در بخش کشاورزی است.
37	خودکفایی ما در انرژی غذایی در آغاز دولت ۵۷ درصد بوده و امروز خودکفایی ما بالای ۷۴ درصد است و تا پایان سال آینده پیش‌بینی ما این است که خودکفایی ما به ۸۲ درصد خواهد رسید و این به معنای تحولی بزرگ در بخش کشاورزی و خودکفایی در محصولات است که ادامه می‌دهیم.
38	رئیس دولت تدبیر و امید گفت: طرح‌هایی که برای سامانه‌های نوین آبیاری داریم در قبل از این دولت یک میلیون و ۳۰۰ هزار هکتار بود و امروز ۲ میلیون و ۳۰۰ هزار هکتار است که درباره سامانه آبیاری پیاده شده و به دوبرابر هم خواهد رسید و این به معنای مسیر درستی است که در بخش آب و سدسازی انجام می‌دهیم.
39	وی با اشاره به برنامه‌های دولت در زمینه توسعه ریل‌گذاری در کشور گفت: ریل به عنوان مسیر حمل و نقل اساسی ما در کشور مدنظر قرار گرفته و در کل ریل ما در ابتدای این دولت هزار کیلومتر و امروز ۱۱ هزار کیلومتر است و این رقم به ۱۴ هزار کیلومتر ریل می‌رسد و سال آینده هم در ریل همین حرکت را خواهیم داشت.
40	در طول پارسال و امسال پنج استان را به ریل سراسری وصل کردیم و مسیر ریلی یزداقلید، رشتبندر انزلی و چابهارزاهدان برای این‌ها تلاش مضاعفی انجام می‌دهیم که برای ما حائز اهمیت است.
41	همه این‌ها در دست اجرا است و ما انشاالله نسبت به ریل تاجایی که توان داشته باشیم کار را به عنوان یک طرح مهم زیرساختی اجرایی خواهیم کرد.
42	رئیس دولت دوازدهم تصریح کرد: در سایر موضوعاتی که قبلا تاکید کردیم راه‌مان را ادامه می‌‌دهیم.
43	در زمینه انرژی به خودکفایی رسیده‌ایم و این مهم است ما در زمستان گازمان را به کشورهای دیگر صادر می‌کنیم.
44	ما قبلا نمی‌توانستیم این کار را ادامه دهیم در گذشته گاز قطع می‌شد اما این صادرات امروز ادامه دارد و در زمینه نفت و گاز و بنزین هم خودکفا هستیم و صادرات داریم و آخرین گزارشی که وزارت نفت به من داد این بود که تولید بنزین ما در روز به ۱۱۰ میلیون لیتر در سال ۹۸ می‌رسد.
45	رئیس دولت تدبیر و امید گفت: در آغاز دولت یازدهم تولید بنزین‌مان ۵۲ میلیون لیتر بوده یعنی امسال بیش از دو برابر شده است و امیدوارم تا سال‌های آینده این راه ادامه یابد.
46	در زمینه مسائل زیست محیطی هم قدم‌های بسیار مهمی این دولت برداشته و این روند را در سال آینده ادامه خواهیم داد به غیر از دریاچه ارومیه که شرایط آن امیدوار کننده است و تالاب‌‌ها که امیدوارکننده است این راه ادامه یابد، ما در زمینه بنزین و گازوئیل مهمترین طرح‌ها را در مسائل زیست محیطی اجرا کردیم.
47	روحانی گفت: ۷۵ درصد بنزین ما معادل ۷۵ میلیون لیتر در روز یورور ۴ و یورو ۵ است و گازوئیل هم همینطور و این طرح را ادامه می‌دهیم.
48	به رئیس سازمان برنامه بو بودجه تاکید کردم برای برخی مسائل زییست محیطی مثل پسماندها در شمال کشور و بخش‌های دیگر بودجه خاصی پیش‌بینی کند تا مردم بتوانند در سلامت بیشتر باشند.
49	وی افزود: طرح تحول سلامت را مثل گذشته در سال آینده هم ادامه خواهیم داد.
50	این طرح از افتخارات بزرگ دولت یازدهم و دوازدهم است و تا پایان کنار آن خواهیم بود.
51	نمایندگان توجه دارند در آغاز دولت دوازدهم کل طرح‌های بیمارستانی مثل تخت‌ها، ۹۶ هزار تخت در سراسر کشور بوده و امروز تخت‌های کشور ۱۲۳ هزار تخت است و تا پایان سال ۸ هزار تخت اضافه می‌شود و ۱۳۱ هزار تخت بیمارستانی تا پایان سال خواهیم داشت و تا پایان سال ۹۹، ۱۳۷ هزار تخت بیمارستانی خواهیم داشت.
52	همانطور که می‌دانید از لحاظ پرداخت مردم که ۳۷ درصد بر گردن مردم بود، امروز در شهرها ۱۰ درصد و در روستاها ۵ درصد به گردن مردم است ما این طرح را ادامه خواهیم داد.
53	روحانی گفت: نکته دیگری که برای ما حائز اهمیت است مساله قدرت خرید مردم وشرایط زندگی آنها است و در سال ۹۸ این را در دستور کار داشتیم و در بودجه ۹۹ پیش‌بینی شده است.
54	ما می‌دانیم در شرایط تحریم و فشار مردم در سختی هستند.
55	ما می‌دانیم قدرت خرید مردم کاهش پیدا کرده و می‌دانیم صادرات و واردات ما و جابجایی پول ما در دنیا با مشکلات زیادی توام است؛ می‌دانیم در صادرات نفت با مشکل مواجه هستیم.
56	تلاش می‌کنیم سختی معیشت مردم را کاهش دهیم تا بیشتر قابل تحمل باشد.
57	وی ادامه داد: به همین دلیل در سال جاری برای کالاهای اساسی ارز ۴۲۰۰ تومانی اختصاص دادیم و برای بودجه سال ۹۹ همانند آنچه در ماه‌های آینده پرداخت می‌کنیمدر سال آینده هم به همین شکل خواهد بود.
58	طرح‌های مختلفی در این زمینه در ذهن ما و نمایندگان مجلس بود اما بخاطر رفاه مردم و برای اینکه مشکلات معیشتی کاهش پیدا کند، هرچند ارز چند نرخی خیلی مشکل است اما دولت تحمل می‌کند تا مردم در فشار نباشند و حتی کالاهای غیراساسی با ارز نیمایی خواهد بود که در این بودجه ارز نیمایی را۸۵۰۰ تومان مدنظر قرار دادیم و تلاش ما این است که مردم در معیشت در سختی نباشد.
59	وی افزود: در این حوزه تلاش کردیم و حقوق مستمری افراد آسیب‌پذیر را تا مقداری که در توان دولت است افزایش دادیم.
60	ما همچنین برای کمک به معلولین هزار میلیارد تومان اختصاص دادیم که علاوه بر آنچه در سال‌های پیش پرداخت شده بود را شامل می‌شد.
61	در زمینه مستمری‌بگیران شرایط ما به گونه‌ای است که بیش از ۲ یا ۳ برابر افزایش پیدا کرده است؛ همچنین حقوق کارمندان ما ۲۰ درصد افزایش پیدا کرده و در سال آینده هم ۱۵درصد افزایش می‌دهیم که به معنای آن است که اقشار تحت فشار از فشار کمتری برخوردار باشند.
62	رئیس‌جمهور گفت: در طرح اخیر هم تلاشمان این بود که بتوانیم به افرادی که فشار بیشتری هستند کمک کنیم و این تعهد را نسبت به ماه آذر انجام دادیم که شامل ۶۰میلیون نفر از اعضای خانواده ایران عزیز ما است و البته ممکن است بخاطر درخواست مردم، این تعداد اضافه شود تا مردم عزیز ما در فشار کمتری قرار بگیرند و این طرح در سال ۹۹ هم ادامه خواهد یافت.
63	بنابراین از لحاظ کمک به بیش از ۷دهک جامعه دولت حرکت خوبی را آغاز کرده و این حرکت را ادامه خواهد داد.
64	وی ادامه داد: خدمت نمایندگان عرض می‌کنم مبنای بودجه ما همچنان بر مبنای فشار حداکثری است و البته به معنای آن نیست که دولت قدم‌های دیگری را برنمی‌دارد اما مبنای ما این است؛ ضمن اینکه من به عنوان خبرخوشحال کننده عرض می‌کنم که روابط اقتصادی ما با کشورهای همسایه و چند کشور غیر همسایه در ماه‌های اخیر روند بهتری را طی می‌کند و امیدواریم در سال آینده شرایط بهتری داشته باشیم.
65	می‌دانید صادرات ما با پیوستن موقت در اتحادیه ارواسیا شرایط بهتری خواهد یافت و کالهای صادراتی ما بدون تعرفه یا با تعرفه کم صادر می‌شود؛ این طرح را با ترکیه و آذربایجان هم اجرایی خواهیم کرد.
66	وی افزود: آنچه در سرمایه‌گذاری مدنظر ما بوده از ۵ میلیارد دلار سرمایه‌گذاری روسیه که بیش از۲ میلیارد اجرایی شده و باقی در سال ۲۰۲۰ اجرایی و عملیاتی خواهد شد.
67	امیداوریم ۵ میلیارد دلار سرمایه چه برای طرح‌هایی که قبلا نهایی شده و چه طرح‌های جدید وارد کشور شود.
68	شرایط اقتصادی ما شرایطی است که بهتر خواهد شد و شرایط مردم را هم تلاش می‌کنیم و که در فشار بیشتر نباشد؛ البته هرچه به دست آوردیم در سایه حمایت مجلس و هدایت رهبری و حضور مستمر مردم در بخش‌های مختلف اجتماعی و اقتصادی بوده و ان روند در سال آینده هم ادامه خواهد یافت.
69	روحانی گفت: ویژگی‌های بودجه ما حول سیاست‌ها در حوزه بهداشت و درمان، محیط زیست، کشاورزی، برق و ارتباطات است که شرایط ارتباطی ما ۲۰برابر شده و این روند را ادامه می‌دهیم.
70	در زمینه اینکه بتوانیم شبکه ملی اطلاعات داخلی را آنچنان تقویت کنیم که مردم ما برای نیازمندی خود نیازی به خارج نداشته باشند مدنظر است و رهبری نیز دستوری در این زمینه دادند که در شورای عالی فضای مجازی دنبال می‌کنیم.
71	وی ادامه داد: در بودجه سال آینده حقوق و مزایای مستمر کارکنان و بازنشتگان ۱۵درصد افزایش پیدا می‌کند.
72	همسال‌سازی حقوق بازنشستگان ادامه پیدا خواهد کرد.
73	مساله مبارزه با فقر مطلق را به عنوان یک مساله دنبال می‌کنیم و برای تحقق ریشه‌کنی فقر مطلق در سال‌های آینده تلاش می‌کنیم.
74	اعتبار لازم را برای رتبه‌بندی معلمان در بودجه در نظر گرفته شده است.
75	امسال بخش بزرگی از طرح‌های بزرگ ملی را به استان‌ها واگذار کردیم که مطالبه استان‌ها و نمایندگان بود؛ بنابراین ۶۵۰ طرح ملی به استان‌ها واگذار شده است.
76	وی افزود: یکی از دغدغه‌هایی که نمایندگان داشتند نسبت به استاندار کردن گرمایش مدارس بود که وزیر نفت آن را به عهده گرفت و سال آینده اجرایی می‌کنیم.
77	مساله گازسور کردن خودروهای حمل و نقل عمومی توسط دولت اجرا خواهد شد.
78	همانطور که اشاره کردم طرح تحول سلامت ادامه پیدا می‌کند.
79	بودجه وزارت‌خانه‌های ما برنامه محور خواهد شد.
80	رئیس‌جمهور ادامه داد: دولت برای کوچک‌سازی و عدم تصدی‌گری تلاش می‌کند و برای دارایی‌های مازاد تلاش می‌شود که واگذار شود و ۱۰۰ ردیف بودجه‌ای حذف شده است.
81	بودجه‌های شرکتی ما نیز امسال یک ماه زودتر به مجلس تقدیم شده و ۲۰۰ هزار میلیارد تومان سرمایه‌گذاری خواهند کرد و با آن ۷۰ هزار میلیارد بودجه عمرانی مجموعا ۲۷۰ هزار میلیارد شرکت‌های دولتی سرمایه گذاری خواهند کرد.
82	حسن روحانی در پایان با قرائت برخی رقم‌های بودجه مربوط به منابع و مصارف، لایحه بودجه سال ۹۹ را به علی لاریجانی، رئیس مجلس شورای اسلامی تقدیم کرد.
