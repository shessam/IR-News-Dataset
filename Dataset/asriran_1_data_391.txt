asriran_1_data###چرا طارمی به لیگ یک فرانسه نرفت؟###https://www.asriran.com/fa/news/713845/چرا-طارمی-به-لیگ-یک-فرانسه-نرفت###['ورزشی']###2020-02-15 11:37:00###۷۱۳۸۴۵###['فرانسه', 'طارمی']
8
1	مهدی طارمی یکی از نام های بزرگ روزهای آخر نقل و انتقالاتی لیگ پرتغال در ژانویه 2020 بود، ستاره ای که نه تنها پورتو، اسپورتینگ و بنفیکا سه قدرت اول باشگاهی پرتغال را مشتری خود می دید بلکه مشتریان صاحب نام تری نیز از باشگاه های اروپایی داشت.
2	به گزارش آی اسپورت، یکی از این مشتریان باشگاه بوردو فرانسه بود که در همان مقطع گمانه زنی و شایعات زیادی پیرامون تلاش های گسترده آنها برای خرید ستاره ایرانی نقل محافل شد و حتی اکیپ از پیشنهاد 3.
3	5 میلیون یورویی برای خرید طارمی به ریو آوه نوشت.
4	در تایید این اتفاقات مدیر بوردو در جدیدترین گفتگوی خود مدعی شد باشگاه پرتغالی سد بزرگی جلوی پای خرید ستاره ایرانی گذاشت.
5	ادواردو ماکیا مدیر ورزشی بوردو گفت:«بله ما علاقه زیادی به خرید مهدی طارمی از ریوآوه داشتیم.
6	من تلاش کردم تا این بازیکن را به بوردو بیاورم اما مهدی یکی از مهمترین بازیکنان تیم ریوآوه بود و آنها نتوانستند جایگزینی برای وی پیدا کنند از همین رو حتی به پیشنهاد وسوسه کننده مالی ما هم توجهی نشان ندادند.
7	من حتی روی انتقال قرضی این بازیکن هم کار کردم ولی این ایده هم خوب پیش نرفت تا پروسه خرید او برای باشگاه بوردو خوب پیش نرود».
8	ماکیا در ادامه صحبت های خود با اشاره به این که وضعیت آتی طارمی همچنان از سوی باشگاه بوردو پیگیری می شود به گونه ای احتمال انتقال تابستانی ستاره تیم ملی ایران و ریوآوه به لیگ یک فرانسه را بسیار بالا دانست، ماموریتی دشوار برای باشگاه فرانسوی که قصد دارد به هر شکلی شده طارمی را به جمع ستاره های خود اضافه کند.
