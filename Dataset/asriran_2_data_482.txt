asriran_2_data###بیکاران تونسی با یورش به مقر پارلمان تهدید به خودسوزی گروهی کردند###https://www.asriran.com/fa/news/704353/بیکاران-تونسی-با-یورش-به-مقر-پارلمان-تهدید-به-خودسوزی-گروهی-کردند###['بین الملل']###2019-12-18 21:11:00###۷۰۴۳۵۳###['تونس', 'بیکاران', 'خودسوزی']
7
1	تعدادی از بیکاران در استان القصرین تونس امروز (چهارشنبه) قصد یورش به مقر پارلمان را داشتند، آنها حق‌شان در داشتن شغل را مطالبه کردند.
2	به گزارش ایسنا، براساس گزارش خبرگزاری تونس، تعدادی از این بیکاران بعد از رسیدن به درب اصلی ساختمان پارلمان تهدید کردند خودشان را آتش می‌زنند.
3	گروهی از جوانان بیکار اقدام به ریختن بنزین روی بدن‌هایشان کرده و تهدید کردند اگر رئیس پارلمان به دیدار آنها نیاید و به درخواست‌هایشان پاسخ مثبت ندهد، خودسوزی می‌کنند.
4	حدود دو ماه است ده‌ها جوان از استان القصرین در میدان باردو در اطراف پارلمان با درخواست برای کار تحصن کرده‌اند.
5	این تحصن همزمان با نهمین سالگرد انقلاب ۱۷ ژانویه ۲۰۱۱ است.
6	به گفته منابع، راشد الغنوشی، رئیس پارلمان این کشور با برخی از نمایندگان آنها دیدار کرد.
7	تعدادی از معترضان تهدید کردند دست به خودکشی گروهی می‌زنند.
