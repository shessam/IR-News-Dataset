tabnak_data###از تولید ۱۰۰ هزار محلول و ۳۵ هزار ژل در هر شیفت تا واردات ۵۰ میلیون ماسک برای مقابله با کرونا###https://www.tabnak.ir/fa/news/961944/از-تولید-۱۰۰-هزار-محلول-و-۳۵-هزار-ژل-در-هر-شیفت-تا-واردات-۵۰-میلیون-ماسک-برای-مقابله-با-کرونا###['صفحه نخست', 'بهداشت و درمان']###2020-02-26 14:47:00###۹۶۱۹۴۴###['مخبر', 'ستاد اجرایی فرمان امام', 'کرونا']
3
1	رئیس ستاد اجرایی فرمان حضرت امام (ره) گفت: در حال حاضر در هر شیفت ۱۰۰ هزار محلول و ۳۵ هزار ژل در حال تولید است و تا رفع نیاز مردم تولید ادامه خواهد داشت.
2	به گزارش «تابناک» صبح امروز (چهارشنبه) محمد مخبر رئیس ستاد اجرایی فرمان امام (ره) در مراسم راه اندازی کال سنتر با ۲۰۰۰ خط همزمان برای مشاوره در رابطه با ویروس کرونا، واردات ۵۰ میلیون ماسک، تغییر خط تولیدات دارویی شرکت‌های تحت مدیریت ستاد به تولید مواد ضد عفونی کننده و اعزام تیم‌های کاروان سلامت به استان قم و گیلان)، اظهار کرد: انشاالله به زودی این مرحله نیز دفع بلا خواهد شد چرا که کشور ما با توجه به توانمندی‌هایی که دارد شکست نخواهد خورد.
3	مخبر با بیان اینکه یکی از اقداماتی که انجام شد این بود که خط تولید هر سه کارخانه تولیددارو، البرز دارو و سبحان دارو را عوض کردیم، افزود: در حال حاضر در هر شیفت ۱۰۰ هزار محلول و ۳۵ هزار ژل در حال تولید است و تا رفع نیاز مردم تولید ادامه خواهد داشت.
4	رئیس ستاد اجرایی فرمان امام گفت: در ۴۸ ساعت گذشته به توصیه وزیر بهداشت قرارداد تولید ۵۰ میلیون ماسک را منعقد کردیم که محموله اول آن فردا در تهران خواهد بود.
5	او با بیان اینکه قرارداد تولید ۳.
6	۵ میلیون ماسک N۹۵ که مخصوص پزشکان است را منعقد کردیم، گفت: ظرف چند روز آینده کمبود بین تولید و نیاز مردم مرتفع خواهد شد.
7	مخبر ادامه داد: ستاد اجرایی دخالتی در توزیع و ارزشگذاری ندارد و تنها مسئولیت واردات آن را دارد که در نهایت تحویل وزارت بهداشت خواهد شد.
8	رئیس ستاد اجرایی گفت: قرارداد تولید یک میلیون دست لباس پزشکان نیز منعقد شده است که ظرف ۳ الی ۴ روز آینده این لباس‌ها نیز در تهران تحویل وزارت بهداشت خواهد شد.
9	مخبر با بیان اینکه ۶ کاروان سلامت به قم و ۴ کاروان سلامت به گیلان با تمام تجهیزات مقابله با کرونا اعزام شدند، گفت: ۸۰ پزشک این کاروان‌ها را پشتیبانی می‌کنند.
10	مخبر ادامه داد: مشاوره‌ها و درمان‌های تله مدیسین در دو شهر قم و گیلان در حال انجام است.
11	وی با بیان اینکه راه‌اندازی دو کارخانه در تهران در دستور کار است، گفت: که این دو کارخانه ماسک‌های N۹۹ را ایجاد خواهد کرد و در نهایت تحویل مردم خواهیم داد.
12	مخبر گفت: ضمن تاکید بر این نکته که ستاد هیچ نقشی در قیمت گذاری و توزیع این محصولات نخواهد داشت و صرفا تحویل وزارت بهداشت خواهد شد، افزود متعهد خواهیم بود تا زمان رفع نیاز مردم تولیدات را انجام دهیم تا کمبود آن با اعلام وزارت بهداشت مرتفع شود.
13	رئیس ستاد اجرایی فرمان امام با بیان اینکه دو روز گذشته جلسه‌ای با تولیدکنندگان ماسک و مواد ضد عفونی کننده برگزار شد، گفت: کمبود‌های آن حل و یا در حال حل شدن است.
