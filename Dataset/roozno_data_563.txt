roozno_data###پاسخ رهبر انقلاب به چند سوال درباره کرونا، پاکی و نجسی الکل‌های ضدعفونی و نماز با دستکش###http://roozno.com//fa/news/417774/پاسخ-رهبر-انقلاب-به-چند-سوال-درباره-کرونا-پاکی-و-نجسی-الکل‌های-ضدعفونی-و-نماز-با-دستکش###[]###2020-03-11 10:33:00###۴۱۷۷۷۴###['رهبر انقلاب', 'نماز']
1
1	استفتائات جدید رهبر انقلاب درباره کرونا ویروس منتشر شد.
2	به گزارش روز نو : به نقل از پایگاه اطلاع رسانی دفتر مقام معظم رهبری leader.
3	ir به سوالاتی پیرامون کرونا ویروس پاسخ داده است.
4	برگزاری مراسم اعتکاف در خانهسوال۱: با توجه به تعطیل شدن مراسم اعتکاف (به جهت ویروس کرونا)، آیا برگزاری آن در خانه صحیح است؟جواب: اعتکاف در خانه، صحیح نیست.
5	غسل، کفن و نماز میت بر اثر کروناسؤال۲: اگر شخصی بر اثر بیماری واگیردار کرونا ویروس که طبق نظر متخصصان، سرایت سریعی دارد، فوت کند در خصوص غسل، کفن و نماز چنین میتی وظیفه چیست؟جواب: مجرد ابتلای به این بیماری، موجب سقوط احکام واجب مربوط به میت نمی‌شود؛ بنابراین با مراعات کامل نکات بهداشتی و استفاده از تجهیزات ایمنی – هر چند با صرف هزینه – باید حداقل واجب در مورد غسل، حنوط، کفن، نماز میت و دفن انجام گیرد.
6	در صورت عدم امکان غسل ترتیبی، باید به صورت ارتماسی، غسل داده شود و در صورت عدم امکان غسل، با دست میت، میت را به ترتیب، بدل از غسل با آب و سدر، غسل با آب و کافور و غسل با آب خالص، تیمم داده و حنوط کنند و هر چند از روی لباس کفن کرده و دفن نمایند.
7	نماز با دستکشسؤال۳: آیا خواندن نماز با پوشیدن دستکش هرچند ضخیم باشد اشکال دارد؟جواب: اشکال ندارد.
8	درمان بیماران مبتلا به کروناسؤال۴: آیا درمان بیماران مبتلا به ویروس کرونا بر کادر درمانی و پزشکان واجب است؟جواب: حفظ جان مسلمان، واجب کفایی است و خدمت رسانی به بیماران از بهترین اعمال صالح است.
9	پاداش خدمت رسانی به بیمارانسؤال۵: اگر کسی از کادر درمانی بیمارستان ها، در راه خدمت رسانی به بیماران مبتلا به کرونا از دنیا برود، آیا شهید محسوب می‌شود؟جواب: ان شاء الله پاداش عظیم شهدا را خواهد داشت، ولی حکم شهید در جنگ را ندارد.
10	طهارت الکل​ های ضدعفونی کنندهسؤال۶: با توجه به شیوع ویروس کرونا و استفاده از محلول‌های ضد عفونی کننده حاوی الکل، این محلول‌ها از نظر پاکی و نجاست چه حکمی دارد؟جواب: الکل‌هایی که نمی‌دانید از اقسام مشروبات مست کننده است، پاک محسوب می‌شود و استفاده از مایعاتی که با آن مخلوط شده است و نماز خواندن با لباس و بدن آغشته به آن اشکال ندارد، اما اگر بدانید از مشروبات مست کننده محسوب می‌شود، بنا بر احتیاط واجب نجس است.
