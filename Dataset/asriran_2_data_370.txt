asriran_2_data###عملکرد خارجی‌های تاریخ پرسپولیس/از «پرنده‌فروش» تا سوزاننده 7###https://www.asriran.com/fa/news/702824/عملکرد-خارجی‌های-تاریخ-پرسپولیساز-پرنده‌فروش-تا-سوزاننده-7###['ورزشی']###2019-12-10 11:05:00###۷۰۲۸۲۴###['پرسپولیس', 'بازیکن']
7@@@8
1	پنجاه و یکمین بازیکن خارجی پرسپولیس در شرایطی از این تیم کنار گذاشته شد که بررسی عملکرد آنها نشان می‌دهد اکثر بازیکنانی که پیراهن سرخ را بر تن کردند بی کیفیت و ضعیف بودند.
2	به گزارش مهر، در تاریخ حیات باشگاه پرسپولیس ۵۱ بازیکن خارجی در دوره‌های مختلف به این تیم پیوسته و از آن جدا شده‌اند که «جونیور براندئو» آخرین آنهاست.
3	مهاجم برزیلی که ابتدای فصل با نظر کالدرون به این تیم پیوست و قبل از رسیدن به نیم فصل با نظر مسئولان باشگاه و موافقت کالدرون از این تیم جدا شد.
4	جونیور در حالی از سرخ پوشان جدا شد که ۵ بار برای این تیم به میدان رفت و ۲۷۲ دقیقه در این ۵ بازی در میدان حضور داشت.
5	جونیور در این بازیها نه تنها هیچ گل و پاس گلی نداشت، بلکه چند بار هم موقعیت هایی را خراب کرد که از یک مهاجم حرفه‌ای بعید بود.
6	باشگاه پرسپولیس پیش از براندئو ۷ بازیکن پرسپولیسی دیگر را به خدمت گرفته بود و معمولا خاطرات خوشی از بازیکن برزیلی برای این تیم وجود نداشت.
7	«پائولو روبرتو دی کارمو» اولین بازیکن برزیلی بود که در سال ۸۷ به این تیم پیوست.
8	دی کارمو اولین و یکی از بی خاصیت ترین بازیکنان برزیلی تاریخ باشگاه پرسپولیس بود و آنقدر بی کیفیت بود که در زمان حضورش در این تیم تنها در ۸ بازی رسمی به کار گرفته شد.
9	دی کارمو تا مدتها سمبل خریدهای ناموفق خارجی بود و به نوعی تبدیل به «درس عبرت» برای باشگاه‌ها شده بود که سراغ بازیکنان خارجی بی کیفیت نروند.
10	او در بین اهالی فوتبال به «پرنده فروش» مطرح بود.
11	این مهاجم برزیلی بعد از جدایی از پرسپولیس به تیم کوثر لرستان در لیگ یک پیوست و پس از نیم فصل حضور در این تیم از فوتبال ایران جدا شد.
12	دی کارمو هیچ وقت بعد از جدایی از فوتبال ایران نتوانست در تیم های درجه یک یا دو در هیچ لیگ معتبری بازی کند.
13	«تیاگو آلوز فراگا» یکی از معدود برزیلی‌های نسبتا خوبی بود که در پرسپولیس سابقه بازی دارد.
14	وی که یک هافبک میانی بود دو فصل عضویت این تیم را داشت و ۴۸ بار برای سرخ پوشان در رقابتهای مختلف به میدان رفت.
15	فراگا در این مدت ۴ بار برای سرخ پوشان پاس گل داد و ۲ بار هم گلزنی کرد.
16	وی بعد از جدایی از پرسپولیس به تیم پاس همدان در لیگ یک پیوست و یک فصل نیز برای این تیم بازی کرد.
17	تیاگو بعد از رفتن از فوتبال ایران به تیم «سن خوزه» برزیل پیوست و بعد از چهار سال حضور در این تیم با مستطیل سبز خداحافظی کرد.
18	این مهاجم برزیلی نیز با سابقه بازی در چند تیم ناشناخته در لیگ‌های نا معتبر و با کارنامه‌ای نه خیلی قابل قبول در فصل ۸۹۸۸ برای پرسپولیس بازی کرد.
19	وی نیز عملکرد چندان قابل قبولی نداشت در یک فصل حضورش در پرسپولیس ۱۵ بار به میدان رفت و تنها یک پاس گل در کارنامه اش ثبت شد.
20	«نیلسون کوریا جونیور» دروازه‌بان برزیلی که او را می‌توان بهترین خرید برزیلی پرسپولیس دانست.
21	دروازه‌بانی که دو فصل و نیم براین تیم بازی کرد، بازیهای خوبی هم کرد و تعداد قابل ملاحظه‌ای هم کلین شیت برای سرخ پوشان داشت.
22	نیلسون کوریا در مدت زمان حضورش در تهران از محبوبیت نسبتا خوبی هم نزد هواداران پرسپولیس برخوردار بود.
23	وی از تیمی به پرسپولیس آمد که گفته می‌شود ممکن است مقصد بعدی علیرضا بیرانوند باشد.
24	یعنی ویتوریا گیمارش.
25	کوریا در مدت زمان حضورش در پرسپولیس ۷۳ بار با پیراهن این تیم به میدان رفت و بعد از جدایی از پرسپولیس هم به لیگ دو پرتغال پیوست.
26	«روبرتو ده ساسو رزنده» یکی از خریدهای عجیب در تاریخ باشگاه پرسپولیس بود.
27	این بازیکن از تیم «ماریتیمو» پرتغال به پرسپولیس پیوست در نیم فصل حضورش در این تیم تنها در سه بازی به کار گرفته شد و پس از آن رای به جدایی او صادر شد.
28	رزنده سال ۹۱ به پرسپولیس پیوست و کمتر از ۶ ماه در این تیم بازی کرد.
29	«ژوزه تادئو مورو جونیور» معروف به تادئو یکی از معروف ترین بازیکنان برزیلی پرسپولیس بود.
30	تادئو در بین بازیکنان برزیلی که به این تیم آمد دارای بهترین رزومه بود و در تیم های معتبر برزیلی مثل «گرمیو»، «سائو پولو» و «پالمیراس» بازی کرده بود.
31	اما این رزومه متعلق مدت زمانی دور نسبت به زمان حضورش در پرسپولیس بود.
32	تادئو در سال ۹۴ به پرسپولیس پیوست و علت شهرتش در فوتبال ایران نه به خاطر رزومه نسبتا پربارش، بلکه به خاطر عکس هایی بود که در اولین روزهای حضورش در تهران از او منتشر شد و اضافه وزن مشهودی در آن به چشم می خورد.
33	«تادئو» به همراه «دی کارمو» تا سالها و حتی تا الان سمبل بازیکنان بی کیفیت بودند تا جایی که هر بازیکن بی کیفیت خارجی را با این دو بازیکن مقایسه می کنند.
34	«فرناندو گابریل» هافبک میانی بود که در سال ۹۳ پیراهن پرسپولیس را بر تن کرد و اتفاقا او کیفیت نسبتا خوبی داشت.
35	اما این بازیکن نسبتا با کیفیت خیلی زود و تنها بعد از ۱۳ بازی از پرسپولیس جدا شد و با رقم‌های بالا جذب تیم‌های عربی حاشیه خلیج فارس شد.
36	این بازیکن هم اکنون نیز در تیم الفجیره امارات بازی می کند.
37	«جونیور براندئو» هشتمین و آخرین بازیکن برزیلی است که در تاریخ حیات این باشگاه پیراهن آن را برتن کرد و در کمتر از نیم فصل حضورش در این تیم آنقدر کمتر از انتظار بود که خیلی زود عذر او را خواستند.
38	این بازیکن شماره ۷ که سالها بر تن علی پروین بود را بر تن کرد اما نتوانست از اعتبار آن دفاع کند و عملا آن را سوزاند!جونیور با قراردادی ۵۷۰ هزار دلاری به پرسپولیس آمد و با دریافت مبلغ ۲۵۲ هزار دلار از این تیم جدا شد.
39	در واقع باشگاه پرسپولیس این مبلغ را به بازیکنی داد که حتی یک کرنر هم در زمان حضورش در این تیم نگرفت.
40	این سابقه نشان می دهد باشگاه پرسپولیس معمولا تجربه موفقی از استخدام بازیکنان برزیلی نداشته و معمولا هزینه هایی که بابت داشتن این بازیکنان متحمل شده، خار ج از عرف بوده است.
41	آماری که نشان می دهد اگر سرخ ها در آینده قصد جذب بازیکن برزیلی داشتند باید با دقت بیشتری عمل نمایند.
