sobhane2###nan###http://sobhanehonline.com/fa/news/204091/همتی-دلیل-رشد-قیمت-دلار-را-اعلام-کرد###نبض بازار###2019-11-13 22:22:00###۲۰۴۰۹۱###['دلار', 'بانک مرکزی', 'بازار ارز']
1
1	رئیس کل بانک مرکزی در یادداشت جدید اینستاگرامی نسبت به رشد قیمت دلار واکنش نشان داد.
2	قیمت دلار امروز در صرافی های بانکی به ۱۱هزار و ۴۵۰ تومان رسید و در بازار آزاد نیز تا مرز ۱۱ هزار و ۵۰۰ تومان پیشروی کرد.
3	عبدالناصر همتی با اشاره به نوسانات محدود بازار ارز مجددا تاکید کرد که ارز ابزار مناسبی برای سرمایه گذاری نیست و ریسک های جدی خود را دارد.
4	همتی در این یادداشت افزود: همانگونه که پیشتر نیز مشاهده شده بود، بازار ارز امروز شاهد نوسانات محدودی در مقایسه با روند چند ماه اخیر بود.
5	۱ بانک مرکزی چه در بخش حواله و چه در بخش اسکناس در چند هفته اخیر، خصوصا امروز بطور خالص خریدار بوده است و لذا تامین ارز بصورت آرام و منطقی انجام می‌گیرد.
6	از نظر بانک مرکزی تغییر خاصی در متغیرهای کلیدی بازار نیافتاده است.
7	۲ بارها تاکید کرده‌ام به دلیل شرایط خاص تحریمی، برخی عوامل سیاسی و بین‌المللی در مقاطعی ممکن است زمینه تلاش برخی نوسان‌گیران را (که از ثبات بازار ارز متضرر شده‌اند) برای القای انتظارات منفی، بوجود آورد.
8	۳ بانک مرکزی با اقتدار به عنوان بازار ساز در بازار ارز حضور فعال دارد.
9	مجددا تاکید می‌کنم که ارز ابزار مناسبی برای سرمایه گذاری نیست و ریسک‌های جدی خود را دارد.
