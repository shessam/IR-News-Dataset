roozno_data###کارشناس سازمان بهداشت جهانی: کشورها از الگوی چین برای مقابله با کرونا استفاده کنند###http://roozno.com//fa/news/415623/کارشناس-سازمان-بهداشت-جهانی-کشورها-از-الگوی-چین-برای-مقابله-با-کرونا-استفاده-کنند###[]###2020-02-26 15:16:00###۴۱۵۶۲۳###['سازمان بهداشت جهانی', 'الگوی چین']
1
1	«بروس آیلوارد» کارشناس ویژه سازمان بهداشت جهانی ضمن تقدیر از مبارزه تمام عیار چین با ویروس «کووید۱۹»، از سایر کشورها درخواست کرد از رویکرد چین در قبال کنترل شیوع این بیماری الگوبرداری کنند.
2	کارشناس سازمان بهداشت جهانی پس از بازگشت از چین، اقدامات این کشور در راستای مبارزه با ویروس کرونا را تحسین برانگیز توصیف کرد.
3	«بروس آیلوارد» کارشناس ویژه سازمان بهداشت جهانی ضمن تقدیر از مبارزه تمام عیار چین با ویروس «کووید۱۹»، از سایر کشورها درخواست کرد از رویکرد چین در قبال کنترل شیوع این بیماری الگوبرداری کنند.
4	آیلوارد پس از بازگشت از شهر «ووهان» مرکز شیوع این بیماری در چین گفت، هماهنگی میان تمام مقامات رده پایین تا مقامات ارشد دولتی و همکاری شهروندان با آن ها قابل تحسین است.
5	این کارشناس ویژه سازمان بهداشت جهانی گفت، ترجیح می دهد اگر به ویروس کووید۱۹ مبتلا شود در چین تحت معالجه قرار گیرد.
6	او از سایر کشورهای درگیر با این ویروس درخواست کرد از اقدامات دولت چین الگوبرداری کنند.
7	آیلوارد گفت، ووهان یک روستا نیست بلکه شهری مدرن با ۱۵ میلیون نفر جمعیت است.
8	ساکنین این شهر حداکثر همکاری را با مقامات داشتند و در زمینه کنترل شیوع ویروس کرونا بسیار موفق بودند.
9	وی افزود، با شروع انتشار این بیماری، ۴۰ هزار نیروی متخصص به ووهان گسیل شدند که بسیاری از آن ها پزشکان داوطلب بودند.
10	برخی می گویند نظامی سیاسی دیکتاتوری در چین موجب تبعیت همگان از برنامه دولت در قبال کنترل بیماری شده است اما به هیچ عنوان چنین چیزی صحت ندارد.
11	آیلوارد خطاب به چینی ها گفت: «دنیا به شما مدیون است.
12	صدها هزار نفر در چین از ابتلا به کووید۱۹ مصون ماندند و این به خاطر پاسخ سریع و قاطع دولت این کشور بود».
13	وی افزود: «در آن جا (ووهان) با هر فردی که صحبت کنید دارای انگیزشی برای جنگ با ویروس است و آن ها به خوبی سازمان دهی شده اند».
14	طبق اعلام «کمیسیون ملی بهداشت» چین، تعداد کل مبتلایان به این ویروس در چین به ۷۸۰۶۴ نفر و تعداد تلفات به ۲۷۱۵ نفر رسیده است.
15	همچنین کووید۱۹ تا کنون در خارج از چین جان ۴۸ نفر را گرفته است.
