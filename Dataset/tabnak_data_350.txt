tabnak_data###توئیت سفیر چین در تهران در پی شیوع ویروس کرونا/حمله راکتی به پایگاه هوایی آمریکا در جنوب موصل/حمایت توئیتری «بن‌زاید» از معامله قرن/ نشست اضطراری سازمان همکاری اسلامی درباره «معامله قرن»###https://www.tabnak.ir/fa/news/955785/توئیت-سفیر-چین-در-تهران-در-پی-شیوع-ویروس-کروناحمله-راکتی-به-پایگاه-هوایی-آمریکا-در-جنوب-موصلحمایت-توئیتری-بن‌زاید-از-معامله-قرن-نشست-اضطراری-سازمان-همکاری-اسلامی-درباره-معامله-قرن###['صفحه نخست', 'بین\u200cالملل']###2020-02-01 08:00:00###۹۵۵۷۸۵###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا']
1@@@2
1	توئیت سفیر چین در تهران در پی شیوع ویروس کرونا، حمایت توئیتری «بن‌زاید» از معامله قرن، نشست اضطراری سازمان همکاری اسلامی درباره «معامله قرن» و اجرایی شدن کانال مالی مشترک ایران و اروپا، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به حمله راکتی به پایگاه هوایی آمریکا در جنوب موصل نیز اشاره کرد.
3	به گزارش «تابناک»؛ شامگاه جمعه گزارش های تأیید نشده از برخورد دست کم پنج فروند راکت به منطقه‌ای در مجاورت پایگاه هوایی القیاره در عراق ـ که محل استقرار نیروهای نظامی آمریکاست ـ خبر دادند.
4	پایگاه القیاره عراق در ۶۴ کیلومتری جنوب موصل و ۲۹۹ کیلومتری شمال بغداد قرار دارد.
5	هنوز گزارشی از میزان خسارت یا تلفات وارده در دست نیست.
6	گفتنی است، در پی شهادت سردار سپهبد «حاج قاسم سلیمانی»، فرمانده نیرو‌های قدس سپاه پاسداران انقلاب اسلامی و همچنین «ابومهدی المهندس» از فرماندهان میدانی نیرو‌های حشد شعبی عراق به دست نیرو‌های تروریستی آمریکا، پارلمان عراق به لایحه خروج نیرو‌های ائتلاف آمریکا از خاک خود رأی موافق داد؛ تصمیمی که با خشم مقامات آمریکا و تهدید بغداد به وضع تحریم‌های سنگین روبه رو شد.
7	به رغم مخالفت آشکار مقامات و مردم عراق با حضور نیرو‌های نظامی آمریکا در خاک این کشور، «مارک میلی» رئیس ستاد مشترک ارتش آمریکا روز گذشته از گفت‌وگوی پنتاگون با مقامات عراق در مورد امکان استقرار سامانه پدافند هوایی پاتریوت در خاک این کشور خبر داد!از سوی دیگر، مقامات عراق در تلاش برای محدود ساختن گستره فعالیت‌های ائتلاف آمریکا به حوزه‌هایی همچون مشاوره، تحویل سلاح و آموزش و همچنین اعمال محدودیت بر آزادی تحرک نیرو‌ها در خاک عراق، روی حوزه‌های جدید همکاری تمرکز کرده اند.
8	«چانگ هوا» سفیر چین در تهران در پی شیوع ویروس کرونا در این کشور و اقدامات صورت گرفته در برخی کشور‌ها در خصوص محدودیت سفر به چین و تجارت با این کشور در صفحه توئیترش نوشت: «امیدوارم همگان توجه داشته باشند که سازمان بهداشت جهانی به کشور‌ها توصیه نمی‌کند محدودیت‌های سفر یا تجارت با چین اعمال کنند.
9	»به گزارش فارس، سازمان بهداشت جهانی، شامگاه روز پنجشنبه دهم بهمن ماه و در پی شیوع ویروس کرونا وضعیت اضطراری جهانی اعلام کرد، ولی سازمان مذکور به ممنوعیت تجارت با چین و سفر به این کشور که منشأ ویروس کشنده کروناست، توصیه نکرد.
10	در پی شیوع این ویروس در ووهان چین و انتشار آن در برخی شهر‌های دیگر چین و مشاهده نمونه‌هایی از ابتلای افراد به ویروس مذکور در سایر نقاط جهان، برخی کشور‌ها به خاطر نگرانی از شیوع این ویروس، پرواز‌های خود به چین را متوقف کرده و کنترل‌ها در مرز‌ها را تشدید کرده اند.
11	فرانسه، ترکیه، انگلیس و مصر از جمله این کشور‌ها هستند.
12	بر اساس آخرین آماری که از افراد مبتلا به کرونا منتشر شده، ۱۷۰ تن در چین کشته شده و بیش از ۷۷۰۰ تن دیگر به این ویروس آلوده‌اند.
13	هم‌اکنون پانزده کشور در سطح جهان با این ویروس درگیر هستند و آمار آن در آمریکا به هشت فرد مبتلا رسیده است.
14	مقامات چین همچنین تلاش دارند، با اعمال محدودیت‌هایی از قبیل قرنطینه کردن ساکنان این شهر و ممنوعیت آمد و شد غیر ضروری، آن را کنترل کنند.
15	لازم به ذکر است در همین خصوص نیز «سعید نمکی» وزیر بهداشت ایران امروز در توئیترش نوشت: «در نامه‌ای از آقای دکتر جهانگیری خواستم به وزارت خارجه و وزارت راه ابلاغ کند تا اطلاع ثانوی از ورود هرگونه مسافر از مبدا چین به هر طریقی (هوایی، زمینی و دریایی) جلوگیری شود، همچنین تمام پایگاه‌های بهداشتی در تمام و‌رودی‌های کشور از آغاز شیوع کرونا در حال آماده باش کامل هستند.
16	»«عبدالله بن زاید»، وزیر امور خارجه امارات متحده عربی عصر جمعه در پیامی در توئیتر حمایت خود را از طرح سازش تحمیلی آمریکا موسوم به معامله قرن ابراز داشت.
17	وی در این پیام توئیتری، لینک مقاله‌ای از نیویورک تایمز را قرار داده که عنوان این مقاله عبارت بود از: «هر زمان فلسطینیان "نه" گفتند، باختند.
18	»«یوسف العتیبه» سفیر امارات در واشنگتن، یکی از سه سفیر عربی بود که سه‌شنبه گذشته در مراسم رونمایی از معامله قرن حضور داشت.
19	امارات روز سه‌شنبه و پس از رونمایی شدن از طرح سازش تحمیلی آمریکا گفت که طرح ترامپ «آغاز خوبی» بوده و از فلسطینیان خواست تا به میز مذاکره بازگردند.
20	توئیت بن‌زاید در حمایت از معامله قرن در حالی صورت می‌گیرد که قرار است وزیران امور خارجه کشور‌های عربی، روز شنبه در قاهره گرد هم آیند تا درباره طرح سازش تحمیلی ترامپ به بحث و گفتگو بپردازند و «محمود عباس» رئیس تشیکلات خودگردان فلسطین، یکی از سخنرانان کلیدی این نشست خواهد بود.
21	از سوی دیگر، این توئیت وزیر خارجه امارات با استقبال قابل توجهی از سوی صهیونیست‌ها مواجه شد.
22	کانال ۱۳ رژیم صهیونیستی با بازنشر این توئیت بن‌زاید نوشت که تعدادی از کشور‌های عربی حمایت خود را از معامله قرن ابراز داشته‌اند که امارات یکی از آن‌هاست.
23	«دانی آیالون» معاون سابق وزیر خارجه رژیم صهیونیستی به طور معناداری توئیت بن‌زاید را بازنشر کرد.
24	سازمان همکاری اسلامی روز دوشنبه نشست اضطراری را برگزار خواهد کرد.
25	بر اساس این گزارش، قرار است در نشست مذکور تحولات مربوط به معامله قرن بررسی شود.
26	این در حالی است که روز شنبه نیز اتحادیه عرب نشستی را درباره معامله قرن برگزار می‌کند.
27	گفتنی است،رئیسجمهور آمریکا اواسط هفته جاری از طرح موسوم به معاملهقرنرونمایی کرد.
28	یک منبعمرتبطبا کانال مالی وتجاریمشترک ایران و اتحادیه اروپا، موسوم بهاینستکساعلام کرده که طرح‌هایی درباره توافق برسراجرایی کردناینستکسوجوددارد و این کانال مشترک به زودی اجرایی می‌شود.
29	به گفته این منبع ـ که نامشاعلام نشده ـ بی‌اعتمادی دوجانبه ایران و اروپایی‌ها، باعث کاهش مذاکرات درباره اجرایی کردناینستکسشده است.
30	در این گزارشگفته شده که با توجه به شک وتردیدایران درباره ادامه کاراینستکسبعد ازاولینتراکنش، تهران نیازمند ضمانت‌های کافی درباره این است که مطمئن شود، این کانال مالیفقطیک آزمایش نیست و لذا باید معامله‌ها و توافقات بیشتری برنامهریزیگردد.
31	در این گزارش درباره طولانی شدن روند اجرای کانال مالیاینستکسگفته شدهکه ایران لازم است تا همه مسائلمرتبطبا این مکانیسم مالی با کشورهای اروپایی رامورد توافققراردهد و همینموضوعبسیار زمان بر شده است.
