asriran_1_data###ابتلای ۲۷۶ معلول و سالمند مراکز نگهداری به کرونا###https://www.asriran.com/fa/news/722801/ابتلای-۲۷۶-معلول-و-سالمند-مراکز-نگهداری-به-کرونا###['اجتماعی ']###2020-04-10 15:33:00###۷۲۲۸۰۱###['کرونا', 'سالمندان']
5
1	رئیس سازمان بهزیستی کشور با اشاره به حضور ۴۹ هزار نفر در مراکز شبانه روزی نگهداری از سالمندان و معلولان گفت: از این تعداد ۲۷۶ نفر تست کرونا مثبت داشته‌اند که تاکنون ۵۳ نفر نیز فوت کرده‌اند.
2	به گزارش ایسنا، وحید قبادی دانا در جمع خبرنگاران با بیان اینکه پس از شیوع بیماری کرونا در کشور چین از ۵ بهمن ماه، اولین دستورالعمل و بخشنامه سازمان بهزیستی برای مراکز نگهداری از سالمندان و معلولان ابلاغ شد، گفت: طبق آماری که از کشور چین داشتیم سالمندان و افراد دارای بیماری زمینه‌ای در خطر بیشتری برای آسیب یا فوت ناشی از این بیماری قرار داشتند.
3	وی با بیان اینکه تا کنون بیش از ۶۰ دستورالعمل، بخشنامه و ابلاغیه برای مراکز مختلف تحت پوشش سازمان بهزیستی جهت پیشگیری و کنترل بیماری کرونا ابلاغ شده است، اظهار کرد: همچنین برای تهیه مواد ضدعفونی کننده و مواد بهداشتی و ماسک در سوم اسفند ماه ۲ میلیاد و ۸۰۰ میلیون تومان به صورت سرانه هر نفر ۳۰ هزار تومان برای افرادی که در مراکز شبانه روزی تحت پوشش سازمان بهزیستی نگهداری می شوند بر روی کارت بانکی مراکز نگهداری شارژ شد.
4	رئیس سازمان بهزیستی کشور با اشاره به اینکه در هفته اول فروردین ماه هم برای مراکز نگهداری معلولان و سالمندان مبلغ ۲۴ میلیارد تومان به صورت سرانه ۵۰۰ هزار تومانی برای هر معلول و سالمندی که در مراکز نگهداری می‌شود، اختصاص پیدا کرد، اظهار کرد: این مبلغ کمک می‌کند تا مراکز تعداد پرسنلشان را به طور استاندارد نگه دارند و بتوانند مواد ضدعفونی کننده و بهداشتی را تهیه کنند.
5	قبادی دانا با اشاره به اینکه طبق بخشنامه اولیه هرگونه ملاقات از مراکز معلولان و سالمندان ممنوع اعلام شد، تصریح کرد: همچنین توصیه شد تا از پرسنل ثابت و تمام وقت در این مراکز استفاده و از همکاری با پرسنل داوطلب تا جای ممکن پرهیز شود.
6	وی با بیان اینکه البته برخی از مراکز این سازمان به بیماری کووید ۱۹ آلوده شده‌اند توضیح داد: از بین ۸۷۵ مرکز نگهداری از سالمندان و معلولان تا کنون با وجود تمهیدات اتخاذ شده حدود ۲۵ مرکز از ۱۵ استان کشور آلوده به ویروس شده‌اند.
7	همچنین ۱۶ استان کشور نیز فعلا به کرونا آلوده نیستند.
8	رئیس سازمان بهزیستی کشور در ادامه با اشاره به تعداد مبتلایان مراکز مذکور گفت: همچنین از ۴۹ هزار نفری که در مراکز سالمندان و معلولان در مراکز شبانه روزی حضور دارند تا کنون ۲۷۶ نفر تست کرونا مثبت داشته‌اند، از بین این ۴۹ هزار نفر نیز تاکنون ۵۳ نفر فوت کرده‌اند.
9	قبادی دانا در ادامه توضیح داد: البته نرخ مرگ و میر در اسفند ماه ۹۷ و در اسفند ماه ۹۸ در کل مراکز نگهداری از سالمندان و معلولان با همدیگر مقایسه شده است.
10	در اسفند ۹۷ از بین ۴۰ هزار و ۹۲ نفر از افراد حاضر در مراکز سالمندان و معلولان در سطح کشور ۲۸۳ نفر فوتی داشتیم که این رغم از بین ۴۸ هزار ۸۳۸ نفر در اسفندماه ۹۸، ۳۵۲ نفر فوتی بوده است.
11	به این ترتیب نرخ فوت به نسبت تعداد افراد نگهداری شده در اسفند ۹۷ و اسفند ۹۸ با هم برابر و حدود ۰.
12	۷ درصد است.
13	وی افزود: البته باید تا پایان فروردین ماه انتظار بکشیم و شرایط را ارزیابی کنیم.
14	آماری هم که در ارتباط با فوتی های مراکز نگهداری از معلولان و سالمندان در سطح کشور در اسفند ماه ۹۷ و در مقایسه با ۹۸ بیان شد در ارتباط با فوت با هر علتی بوده است.
