asriran_1_data###وام یک میلیونی با سود 12 درصد را چه کسی بخورد چه کسی نگاه کند؟###https://www.asriran.com/fa/news/722578/وام-یک-میلیونی-با-سود-12-درصد-را-چه-کسی-بخورد-چه-کسی-نگاه-کند###['اجتماعی ']###2020-04-08 18:02:00###۷۲۲۵۷۸###['دولت', 'یارانه', 'وام', 'کرونا']
8
1	دولت تصمیم گرفته است به خانوارهای یارانه بگیر با توجه به شرایط کرونایی کشور وام یک میلیونی بدهد.
2	می‌دانید که در ایران وام بدون سود نمی‌شود.
3	به خاطر همین 12 درصد سود هم به خاطر این وام یک میلیونی از مردم می‌گیرند.
4	23 میلیون خانوار شامل این طرح می‌شوند.
5	بازپرداخت این وام 24ماهه با تنفس 4ماهه است.
6	4 ماه بعد از واریز وام یک میلیونی به حساب سرپرستان خانوار، کسر اقساط از حساب یارانه ها آغاز خواهد شد و احتمالاً مبلغ هر قسط نیز حدود 46 هزار تومان است.
7	دست دولت درد نکند اما در این میان بیان چند نکته ضروری به نظر می‌رسد.
8	برخی به گونه‌ای از این یک میلیون تومان حرف می‌زنند که انگار الان دهه شصت و هفتاد است که مردم با این یک میلیون تومان، سنگ‌های بزرگ زندگی‌شان را جابه‌جا کنند.
9	نه، این وام فقط یک میلیون تومان است همین!
10	که احتمالا با خرید چند کیلو گوشت و مرغ و یکی دوباره فروشگاه رفتن تمام می‌شود.
11	وقتی می‌گوییم دولت کمک کند، منظور کمکی است که بتواند باری از دوش مردم بردارد و اجازه ندهد کمر آنها زیر بار مشکلات خم شود.
12	قاعدتا اگر دلار 15 هزار تومان نبود و قیمت‌ها سر به فلک نمی‌گذاشت و کرونا می‌آمد، این یک میلیون، عدد قابل تاملی بود اما الان یک میلیون تومان بیشتر شبیه به یک شوخی است تا کمک مالی.
13	عزیز اکبریان رئیس کمیسیون صنایع مجلس پر بی‌راه نگفته است که« اگر همین یک میلیون تومان را به بچه رییس بانک مرکزی بدهند قهر می‌کند.
14	»حالا ما تصور می‌کنیم که این یک میلیون دردی از دردهای مردم را دوا می‌کند.
15	دست دولت محترم درد نکند اما واقعا امکان نداشت به این وام‌ها سود تعلق نگیرد؟ امکان نداشت این وام‌ها قرض الحسنه باشند؟چه می‌شد ما هم در این کشور طعم وام بدون سود را می‌چشیدیم.
16	می‌دیدم مردمان دیگر کشورها که بدون سود یا با سود بسیار کم وام می‌گیرند، چه حالی دارند.
17	کسی نمی‌گوید، دولت پول بلاعوض به مردم بدهد.
18	نه، این حرف ما نیست.
19	دولت به مردم کمک کند بدون دریافت سود.
20	یک میلیون وام داده است، یک میلیون پس بگیرد.
21	واقعا این انتظار زیادی است؟مردم کم فکر دارند بعد از دریافت وام یک میلیونی باید هر ماه حساب کنند که چقدر مانده تا اصل وام و سودش تمام شود.
22	البته بماند که در دین اسلام گرفتن سود برای پول حرام است و مراجع تقلید بارها و بارها به این شیوه بانکداری اعتراض کرده‌اند.
23	البته چندان هم نباید قدرنشناس باشیم.
24	همین که از مردم ضامن نخواسته‌اند باید خدا را شکر کنیم و گرنه الان بخشی از مردم به دنبال دو ضامن کارمند برای گرفتن وام یک میلیونی بودند.
