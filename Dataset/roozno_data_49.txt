roozno_data###انتقادات از انتخابات جمهوری آذربایجان: نتیجه از قبل مشخص است###http://roozno.com//fa/news/412631/انتقادات-از-انتخابات-جمهوری-آذربایجان-نتیجه-از-قبل-مشخص-است###[]###2020-02-09 11:33:00###۴۱۲۶۳۱###['انتقادات', 'انتخابات']
1@@@2@@@3
1	پسر 20 ساله رئیس جمهوری آذربایجان یعنی "حیدر" گزینه احتمالی جانشین پدر است.
2	انتخابات پارلمانی جمهوری آذربایجان امروز یکشنبه برگزار می شود.
3	این انتخابات با انتقاداتی از سوی مخالفان روبه رو شده است.
4	به گزارش روز نو ، خبرگزاری فرانسه نوشت: امروز یکشنبه انتخابات پارلمانی زودهنگام در جمهوری آذربایجان برگزار می شود.
5	مخالفان این انتخابات را محکوم می کنند زیرا معتقدند این انتخابات هیچ نتیجه ای جز تقویت هیمنه رئیس جمهور الهام علی اف بر این کشور غنی از نفت ندارد.
6	در این انتخابات، بیش از 1300 کاندیدا از 19 حزب برای 125 کرسی پارلمان باهم رقابت می کنند.
7	پارلمان آذربایجان "مجلس ملی" نام دارد.
8	انتظار می رود حزب "ینی" (به معنای جدید) به رهبری رئیس جمهوری الهام علی اف پیروز انتخابات باشد.
9	قرار بود این انتخابات در ماه نوامبر 2020 برگزار شود اما در دسامبر گذشته و به دنبال استعفای نخست وزیر، پارلمان رای به انحلال خود و برگزاری انتخابات زودهنگام داد.
10	انتقادات از انتخابات پارلمانی جمهوری آذربایجان: نتیجه از قبل مشخص استخبرگزاری فرانسه اضافه کرد: کارشناسان معتقدند هدف از این انتخابات، تعویض نیروهای قدیمی و انتخاب نسل جدید با هدف واکنش حداقلی به نارضایتی ناشی از مشکلات اقتصادی است.
11	مخالفان نیز می گویند نتایج انتخابات، از قبل تعیین تکلیف شده و نمایندگان جدید همه از حامیان رئیس جمهور الهام علی اف خواهند بود.
12	خبرگزاری فرانسه در توصیف علی اف او را فردی توصیف می کند که از زمان برعهده گرفتن سمت ریاست جمهوری آذربایجان به جای پدرش در سال 2003، با مشت آهنین این جمهوری عضو شوروی سابق را رهبری می کند.
13	"علی کریملی" رهبر "جبهه مردمی" (حزب مخالف) که انتخابات پارلمانی را تحریم کرده گفت: به جای تغییر واقعی، علی‌اف به دنبال چیزی شبیه اصلاح سیاسی است.
14	این اقدام از طریق اخراج قدیمی های گروهش صورت می گیرد.
15	همان هایی که مردم از آنها بدشان می آید.
16	"انار ماملی" تحلیلگر هم گفت که خشم مردم آذربایجان در حال افزایش است.
17	او به خبرگزاری فرانسه توضیح داد: علی اف به دلیل ترس از گسترش روح اعتراضات، تصمیم گرفت انتخابات را 8 ماه زودتر از زمان آن برگزار کند.
18	وی افزود: تغییرات دولت و انتخابات پارلمانی زودهنگام یک هدف را دنبال می کنند و آن طولانی تر کردن حکمرانی علی اف است.
19	جمهوری آذربایجان، 9 میلیون نفر جمعیت دارد و صادرات نفت، درآمد اصلی این کشور است.
20	این کشور در سال های اخیر با تاثیرات منفی کاهش قیمت نفت روبه رو شده است.
21	به دنبال کاهش قیمت نفت در سال 2014، پول ملی آذربایجان (منات) نیمی از ارزش خود را از دست داد و این کشور با تورمی بیش از 10 درصد روبه رو شد.
22	با این حال، وضعیت اقتصادی باثبات بازگشت و رشد اقتصادی بین یک و دو درصد است.
23	به گفته مخالفان، علی اف به دنبال حفظ بلامنازع قدرت است.
24	او در سال 2017 همسرش "مهربان" را به عنوان "معاون اول" رئیس جمهوری منصوب کرد.
25	همچنین به پسر رئیس جمهوری یعنی "حیدر" به عنوان جانشین احتمالی پدر نگاه می شود.
26	حیدر هم اکنون حدود 20 ساله است.
27	در مقابل انتقادات مخالفان و سازمان های مدافع حقوق بشر، حامیان رئیس جمهوری می گویند الهام علی اف با استفاده از درآمدهای نفتی توانست آذربایجان را قدرت مستقل در زمینه انرژی تبدیل کند و به مدرن سازی و نوسازی کشور بپردازد.
28	همچنین "بهار مورادویا" از رهبران حزب حاکم در جمهوری آذربایجان هم گفت که مقامات هر آنچه در توان داشته باشند انجام خواهند داد تا انتخابات، شفاف و آزاد باشد و در محیط دموکراتیک برگزار شود.
29	به نوشته رسانه های محلی جمهوری آذربایجان، در این انتخابات، 883 ناظر خارجی از 59 سازمان بین المللی و 58 کشور حضور دارند.
30	تعداد افراد واجد شرایط رای دادن در جمهوری آذربایجان 5 میلیون و 300 هزار نفر اعلام شده است.
31	همچنین یک هزار دوربین فیلمبرداری در حوزه های رای گیری نصب شده است.
