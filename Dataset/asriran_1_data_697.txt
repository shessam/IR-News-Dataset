asriran_1_data###نخست وزیر کانادا: کرونا ندارم###https://www.asriran.com/fa/news/718593/نخست-وزیر-کانادا-کرونا-ندارم###['بین الملل']###2020-03-13 21:52:00###۷۱۸۵۹۳###['کانادا', 'کرونا', 'ویروس']
3
1	نخست وزیر کانادا شامگاه جمعه با بیان اینکه حالش کاملاً خوب است،‌ گفت که هیچ علائمی از ابتلا به ویروس کرونا ندارد.
2	به گزارش گاردین، «جاستین ترودو» نخست وزیر کانادا که تست کرونا همسر وی بعد از بازگشت از انگلیس مثبت اعلام شد، در کنفرانسی خبری افزود: حال وی خوب و هیچ علائمی از ابتلا به ویروس کرونا ندارد.
3	ترودو همچنین در مورد تمهیدات لازم برای مقابله با شیوع ویروس کرونا در کانادا، گفت: اتاوا به دنبال کاهش تعداد فرودگاه هایی است که بازدید کننده از خارج کشور دریافت می کنند.
4	نخست وزیر کانادا همچنین در پیامی توییتری نوشت: مراحلی برای رفع تأثیرات کرونا بر اقتصاد برداشته ایم و این اقدامات، شما را ایمن نگه می دارد.
5	دفتر جاستین ترودو نخست وزیر کانادا پیش از این در بیانیه ای خبر داد که نتیجه آزمایش ابتلای «گروگوآر ترودو» به بیماری کووید۱۹ ناشی از ویروس کرونا مثبت است.
6	تارنمای یاهو نیوز، امروز بر اساس این بیانیه خبر داد که حال همسر نخست وزیر کانادا خوب، علائمش خفیف و به تمامی احتیاط های توصیه شده عمل می کند.
7	دیگر اعضای خانواده ترودو نیز مانند وی و بنا به توصیه پزشکان خود را قرنطینه خواهند کرد.
8	جاستین ترودو دیروز (۲۲ اسفند) پس از شدیدتر شدن تب همسرش و انجام آزمایش ابتلا به ویروس کرونا، در قرنطینه قرار گرفت.
9	دفتر نخست وزیری کانادا در بیانیه‌ای مطبوعاتی اعلام کرده بود که علائم ابتلا به بیمارس همسر ترودو پس از بازگشت وی از یک سفر به انگلیس ظاهر شد.
10	نهادهای بهداشتی اعلام کرده اند که بیماری کووید۱۹ ممکن است ابتدا علائمی نداشته باشد و تشخیص آن تنها با آزمایش مخصوص، امکانپذیر است.
11	از دی‌ماه گذشته که ویروس کرونا در چین شیوع پیدا کرد، تاکنون به ۱۲۸ کشور رسیده و بیش از ۱۳۵ هزار نفر به این ویروس مبتلا شده اند، نزدیک به پنج هزار تن، جان باخته و بیش از ۷۰ هزار بیمار نیز بهبود یافته اند.
