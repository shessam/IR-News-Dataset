roozno_data###تحريم هاي ترامپ تندروهاي ايران را قوي كرد/اصلاح طلبان نااميد و دلسرد شده اند/حضور تندروها در مجلس کار را برای دولت روحانی دشوارتر مي كند###http://roozno.com//fa/news/413126/تحريم-هاي-ترامپ-تندروهاي-ايران-را-قوي-كرداصلاح-طلبان-نااميد-و-دلسرد-شده-اندحضور-تندروها-در-مجلس-کار-را-برای-دولت-روحانی-دشوارتر-مي-كند###[]###2020-02-12 10:36:00###۴۱۳۱۲۶###['انتخابات مجلس ايران', 'تحريم هاي ترامپ', 'ورلد پالتیکس ریویو', 'تندروهاي ايران', 'اصلاح طلبان', 'سايت روزنو', 'الی گرانمایه', 'شورای روابط خارجی اروپایی']
1@@@2
1	برخی از مقام های منتخب در ایران نگران هستند که نیروهای انتصابي بیش از اندازه در حال در دست گیری کنترل روند تصمیم گیری های سیاسی باشند.
2	اصلاح طلبان گرفتار گام های اشتباه برداشته شده توسط خود و هم چنین سیاستگذاری های دولت امریکا هستند.
3	به گزارش ؛ "الی گرانمایه" پژوهشگر اندیشکده "شورای روابط خارجی اروپایی" در مقاله ای درباره انتخابات پیش روی مجلس در ایران در نشریه "ورلد پالتیکس ریویو" می نویسد:"در آستانه برگزاری انتخابات پارلمانی در ایران سرخوردگی زیادی در میان رای دهندگان ایرانی ایجاد شده است.
4	توافق هسته ای که تهران آن را در سال 2015 میلادی با قدرت های جهانی امضا کرده بود در بلاتکلیفی به سر می برد و اقتصاد ایران با تحریم های بی سابقه از سوی امریکا مواجه شده است.
5	در ایران با معترضانی که از شرایط اقتصادی و سیاسی ناراضی هستند برخورد مي شود.
6	علیرغم آن که ایران و امریکا از بروز جنگ دور شده اند تنش ها کماکان در سطح بالایی حفظ شده اند.
7	این وضعیت سبب شده تا تندروها در ایران قوی تر پیش روند.
8	روحانی رییس جمهوری منتخب ایران که برای نخستین بار در سال 2013 میلادی انتخاب شد و اصلاحات اقتصادی و تنش زدایی احتمالی با امریکا را در دستور کار خود قرار داد به عنوان مقصر مشکلات فعلی کشور شناخته می شود.
9	اکنون هواداران روحانی هم از طیف اصولگرایان میانه رو هم اصلاح طلبان، خسته و ناامید شده اند.
10	ممکن است بسیاری از آنان به جای شرکت در انتخابات 21 فوریه تصمیم بگیرند در خانه بمانند چرا که اجازه حضور آنان در مجلس برای کسب کرسی داده نشده است.
11	این رویه در تضاد با سال 2017 میلادی زمانی است که روحانی برای دومین بار موفق به پیروزی در انتخابات و تداوم دوره ریاست جمهوری خود شد.
12	علیرغم آن که آن زمان نیز ایرانیان درباره سیاست های ترامپ در قبال ایران نگران بودند با این حال، هنوز احساس خوش بینی گسترده ای در میان هواداران روحانی در این باره وجود داشت که ایران هنوز می تواند از برجام برای احیای اقتصاد خود و گسترش تعاملات دیپلماتیک با امریکا و برداشتن سایه چنگ استفاده کند.
13	با این حال، هیچ یک از این خوش بینی ها به نتیجه نرسید.
14	دولت ترامپ به طور یکجانبه از توافق هسته ای در سال 2018 میلادی خارج شد و تحریم های ویرانگری را علیه ایران وضع کرد.
15	برآورد بانک جهانی نشان می دهد که اقتصاد ایران در سال 2019 میلادی کاهش رشدی 9 درصدی داشته است.
16	بانک جهانی رشد تولید ناخالص داخلی در ایران برای سال جاری را صفر و برای سال 2021 میلادی یک درصد پیش بینی کرده است.
17	اگرچه تشدید تحریم ها می تواند امکان تحقق همین میزان از رشد را نیز تضعیف کند".
18	این نشریه در ادامه می افزاید:"ترور ژنرال سلیمانی و مخالفت با روحانی احتمالا منجر به قدرت گیری تندروها یا همان اصولگرایان افراطی خواهد شد.
19	ناارامی ها در طول سه ماه گذشته باعث تشدید فشار بر دولت روحانی شده است.
20	در ماه نوامبر اعتراضات گسترده ای در سرتاسر ایران علیه تصمیم دولت مبنی بر افزایش قیمت بنزین شکل گرفت.
21	پس از آن در ژانویه، با ترور ژنرال سلیمانی این احساس تقویت شد که باید از موضع رویارویی با امریکا حمایت کرد.
22	با این حال، این احساسات چند ساعتی بیش تر به طول نیانجامید و با ساقط شدن هواپیمای اوکراینی توسط موشک سپاه و جانباختن سرنشینان آن حس اعتراض در جامعه تقویت شد.
23	مقام های ارشد سپاه عذرخواهی کردند با این حال، معترضان به خیابان های مختلف در شهرهای متعدد ایران آمدند".
24	در ادامه این مقاله آمده است:"روحانی وعده داده بود که از طریق مصالحه با غرب پس از حصول برجام می توان به رونق اقتصادی دست یافت.
25	موفقیت های اولیه ای نیز توسط او به دست آمدند از جمله کاهش نرخ تورم و تقویت تجارت و سرمایه گذاری خارجی.
26	با این حال، با تصمیم ترامپ مبنی بر خروج امریکا از برجام و وضع دوباره تحریم ها این هدف روحانی ناکام ماند.
27	در واکنش به کارزار فشار حداکثری ترامپ علیه ایران، اجماعی میان تندروها و بدنه اصلی اصولگرایان بر سر لزوم تاکید بر ارزش های اصلی انقلاب 1979 میلادی ایران ایجاد شده است.
28	این طیف به این نتیجه رسیده اند که رویارویی با امریکا و مقاومت در برابر تحریم ها تنها راه بقای نظام جمهوری اسلامی ایران است.
29	برخی از اعضای مجلس شورای اسلامی برای تقویت اهرم مقابله با امریکا و متحدان غربی آن، پیشنهاد خروج ایران از پیمان ان پی تی یا منع گسترش تسلیحات کشتار جمعی را مطرح کردند اقدامی که حتی طرفداران برجام نیز از آن حمایت می کنند.
30	به گزارش روزنو؛مقام های ارشد نظام سیاسی ایران مردم را تشویق به شرکت در انتخابات کرده اند.
31	با این حال، برخلاف این فراخوان برای مشارکت رای دهندگان، شورای نگهبان تعداد زیادی از داوطلبان از جمله 90 نماینده فعلی مجلس را رد صلاحیت کرده است.
32	اکثریت قریب به اتفاق نامزدهای رد صلاحیت شده اصلاح طلبان و اصولگرایان میانه رو بوده اند که از روحانی حمایت می کردند.
33	علیرغم آن که مجلس به طور فزاینده ای در روند تصمیم گیری ها در سالیان اخیر به حاشیه رانده شده با این حال، تغییر توازن قوا در مجلس و در دست گیری کنترل آن توسط تندروها می توان کار را برای دولت روحانی دشوارتر سازد".
34	در بخش پایانی مقاله آمده است:"با این وجود، کاستی خود اصلاح طلبان در ناامیدی گسترده در میان طرفداران آنان پیش از برگزاری انتخابات موثر بوده است.
35	نامزدهای لیست امید که در آخرین انتحابات پارلمانی در سال 2016 به مجلس راه یافتند و مورد حمایت رییس جمهوری سابق دولت اصلاحات نیز بودند تا حد زیادی نتوانسته اند فضای سیاسی را باز کنند.
36	بسیاری از هواداران روحانی مقام های های منتخب از جمله نمایندگان اعتدالی را سرزنش می کنند که در قبال اعتراضات ماه نوامبر و برخوردهای صورت گرفته با معترضان اقدام لازم را انجام ندادند و فشار لازم برای پاسخگویی را بر نهادهای مرتبط را اعمال نکردند.
37	اکنون برخی از رای دهندگان و فعالان جنبش اصلاحات بحث هایی درباره این که باید در انتخابات پیش رو شرکت کنند یا خیر را مطرح می کنند.
38	در همین حال، ترور ژنرال سلیمانی از سویی و مخالفت با روحانی از سوی دیگر به نفع نامزدهای جناح اصولگرا از طیف تندرو آن خواهد بود و احتمالا سبب انتخاب آنان به عنوان اکثریت نمایندگان مجلس خواهد شد.
39	به گزارش روزنو؛تعداد آنان را نباید دست کم گرفت.
40	در سال 2017 میلادی، 16 میلیون نفر به ابراهیم رئیسی نامزد محافظه کاران رای دادند فردی که بعدا با فرمان مقام عالی رهبری ایران به عنوان رییس قوه قضائیه منصوب شد.
41	پارلمان تازه تحت کنترل تندروها می تواند تغییر مشابهی را در انتخابات ریاست جمهوری آینده در سال 2021 میلادی ایجاد کند و به تندروهای ایران اجازه می دهد تا قدرت خود را مستحکم تر سازند.
42	این مسیر در سیاست داخلی ایران بدون شک تاثیر عمده ای بر هرگونه مذاکره آینده احتمالی میان ایران و قدرت های غربی خواهد گذاشت".
