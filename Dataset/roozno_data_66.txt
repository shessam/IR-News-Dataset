roozno_data###خرما، مناظره تاجزاده و محبی را به حاشیه برد###http://roozno.com//fa/news/412738/خرما-مناظره-تاجزاده-و-محبی-را-به-حاشیه-برد###[]###2020-02-09 16:39:00###۴۱۲۷۳۸###['مناظره', 'تاتجرزاده و محبی']
1@@@2
1	انتشار فیلمی از مناظره جلیل محبی و تاجزاده که در آن محبی تعدادی خرما می‌خورد نیز حاشیه‌ساز شد.
2	مناظره جلیل محبی رئیس ستاد امر به معروف و نهی از منکر با مصطفی تاجزاده فعال سیاسی اصلاح‌طلب، واکنش‌هایی را در میان کاربران فضای مجازی برانگیخت به نحوی که در روز جمعه هشتگ‌ها #مناظره، #تاجزاده و #جلیلمحبی به هشتگ‌های پرتکرار در توئیتر فارسی مبدّل شد.
3	به گزارش روز نو :در این میان انتشار فیلمی از مناظره جلیل محبی و تاجزاده که در آن محبی تعدادی خرما می‌خورد نیز حاشیه‌ساز شد.
4	با این وجود کاربران اصولگرای توئیتر نسبت به انشار این فیلم واکنش نشان داده و از جلیل محبی حمایت کرده و معتقدند اصلاح طلبان خرما خوردن محبی را دست مایه‌ای برای به حاشیه بردن مباحث مطرح شده در مناظره کرده‌اند.
5	خرما، مناظره تاجزاده و محبی را به حاشیه بردبررسی سرویس داده‌کاوی بر روی توئیت‌های با حداقل ۲۰۰ لایک که در آن یکی از کلمات «تاجزاده» یا «محبی» آمده، نشان می‌دهد که اکثر توئیت‌ها در انتقاد از تاجزاده و محبی بوده است.
6	این بررسی از میان ۲۰هزار و ۵۵۴ مطلب پرلایک توئیتری بوده است.
7	نتایج داده‌کاوی۳۰ درصد لایک‌های توئیت‌های منتشر شده در مورد مناظره در انتقاد از مصطفی تاجزاده و محتوای سخنان او بوده است.
8	این توئیت‌ها عمدتا توسط کاربران اصولگرا منتشر شده است.
9	کاربری در این راستا نوشته است:مناظره جلیل محبی با تاجزاده رو با دقت دیدم.
10	جدایی از اینکه ادعاهای تاجزاده با اسناد محبی رد شد، تاجزاده به شورای نگهبان، سپاه، خبرگان، آقای جنتی "تهمت‌های جدی" وارد کرد تا بگه در ایران آزادی بیان نیست.
11	جالبه بدونید مناظره تو تهران برگزار شد [غیره]۲۵ درصد از لایک‌های توئیت‌های مربوط به مناظره، در انتقاد از سخنان جلیل محبی و همچنین نحوه خرما خوردن او در این جلسه مناظره بوده است.
12	این توئیت‌ها نیز عمدتا از جانب کاربران اصلاح طلب منتشر شده است.
13	.
14	کاربری در این راستا توئیتی نوشته:شما فرد باهوشی به نظر میاید آقای محبی!
15	خوب می‌دانید مسئله تعداد خرما نیست.
16	مسئله در آداب و رفتار است.
17	در گذاشتن هسته‌های خرما روی میز و پاک کردن دست‌تان با پارچه مبل و لباس‌تان است.
18	در نوع نشستن و حرف زدن‌تان با کسی که بزرگ‌تر از شماست.
19	ما از ادب امثال احمدی‌نژاد خاطره خوبی نداریم.
20	جلیل محبی نیز در واکنش به این قبیل انتقادات، در توئیتی که بیش از ۴۳۰۰ لایک گرفته نوشته است:بله!
21	بنده ده عدد خرما در مناظره با آقای #تاجزاده میل کردم!
22	شما پاسخ استدلال ها را بدهید اگر زحمتی نیست!!از سوی دیگر اما، حمایت‌ها از جلیل محبی، ۱۴ درصد لایک‌ها را به خود اختصاص داده است.
23	این در حالی است که حمایت از مصطفی تاجزاده تنها ۳ درصد از لایک‌های منتشر شده در مورد این مناظرات را شامل می‌شده.
24	یکی از کاربران اصولگرا در حمایت از جلیل محبی نوشته است:جلیل محبی پر از استعداد است.
25	حافظه‌ی خوب و منظم و شجاعت و اعتماد به نفس خوبی هم دارد که این آخری، کمی زیادی است برای رسانه‌ورزی.
26	آدم اهل گفتگو و خوش تعاملی‌ست و اتفاقا گوشش برای شنیدن نقد و اصلاح، شنواست.
27	قدر بدانیم؛ حتی اگر سویه‌های سیاسی‌اش با ما یکی نیست۱۲ درصد از لایک‌ها نیز به توئیت‌های اصولگرایان اختصاص داشته است که این مناظره را بهانه‌ای برای انتقاد از اصلاح‌طلبان قرار داده و از اصلاح طلبان که تاجزاده عضوی از آن هاست، انتقاد کرده‌اند.
28	کاربری در این راستا نوشته است:آقا من اصلا مناظره تاجزاده و محبی رو ندیدم ولی یه سوال از دوستان اصلاحطلب و همفکر آقای تاجزاده دارم یعنی این مناظره هیچ نکته دیگه ای جز قسمت خرما خوردن محبی نداشت که پخشش کنید؟ یعنی آقای تاجزاده حرف خاصی نداشت که به اشتراک بذارید؟برخی دیگر از کاربران توئیتری نیز به طور کلی از روند مناظره انتقاد کرده‌اند.
29	این افراد که سهمی ۱۲ درصدی را در لایک‌ها به خود اختصاص داده‌اند، از سمت گروه‌های مختلف سیاسی بوده‌اند.
30	کاربری در این راستا توئیتی را منتشر کرده است:از مناظره محبی و تاج‌زاده همین خرما خوردن را بیشتر ندیدم، چون سوژه‌ غالبش انتخابات است که هم بحث روز نیست و هم حرف‌های طرفین تکراری و قابل حدس است، مثل اغلب پیام‌های تبریک و تسلیتی که در روزنامه اطلاعات چاپ می‌شود.
31	فقط اسامی را باید خواند، متن معلوم است.
32	نتایج داده‌کاوی بر روی مطالب منتشر شده در مورد منظره تاجزاده محبی در توئیتر نشان می‌دهد که نیروهای اصولگرا به صورت سازمان‌دهی شده علیه تاجزاده و اصلاح‌طلبان تولید محتوا کرده‌اند.
33	این در حالی است که فعالان توئیتری اصلاح‌طلب، سهم کمی از واکنش‌ها در توئیتر را به خود اختصاص داده‌اند و می‌توان گفت که تاجزاده در برابر ارتش توئیتری اصولگرایان، تنها بود.
