asriran_2_data###مقتدی صدر: انقلابیون سایه دخالت آمریکا را کنار بزنند؛ پارلمان اصلاحات ریشه‌ای آغاز کنند###https://www.asriran.com/fa/news/698163/مقتدی-صدر-انقلابیون-سایه-دخالت-آمریکا-را-کنار-بزنند-پارلمان-اصلاحات-ریشه‌ای-آغاز-کنند###['بین الملل']###2019-11-13 13:19:00###۶۹۸۱۶۳###['مقتدی صدر', 'عراق']
4
1	رهبر جریان صدر در عراق با انتشار بیانیه‌ای ضمن دعوت به ادامه اعتراض‌های مسالمت‌آمیز، از مردم خواست، هر گونه دخالت آمریکا و نیروهای خارجی را رد کنند و پارلمان نیز اصلاحاتی ریشه‌ای آغاز کند.
2	به گزارش فارس، «مقتدی الصدر» رهبر جریان الصدر امروز چهارشنبه در بیانیه‌ای، خواستار آغاز «اصلاحات ریشه‌ای» و «رد دخالت آمریکا» در امور عراق شد.
3	الصدر در این بیانیه که در توییترش منتشر شد، ضمن دعوت مردم به «ادامه اعتراض‌های مسالمت‌آمیز» بر «شیوه‌های عقلانی که عراق را به خطر نیندازد و وارد خلأ [سیاسی] هولناک» نکند تأکید کرد و گفت، «انقلابیون باید سایه دخالت خارجی آمریکایی و غیر آن را و حتی دخالت برخی عناصری که پشت کیبورد رایانه‌ها نشسته‌اند و طبق برنامه‌های استعماری آمریکا و دیگران فعالیت می‌کنند، رد کنندغیره انقلابیون نباید متعرض هیئت‌های دیپلماتیک یا سفارت کشورهای غیراشغالگر شوند حتی با سر دادن شعار چرا که این از اخلاق و خصایص ما نیست».
4	صدر در ادامه با دعوت از آن دسته از مردمی که سکوت کرده‌اند از آنان خواست به ایفای نقش بپردازند و از نیروهای مسلح خواست همانطور که موصل را (از اشغال تروریست‌های داعش) آزاد کردند، همانطور از مردم معترض نیز دفاع کنند.
5	صدر در پایان سه خواسته مطرح کرد و گفت، (۱) پارلمان اصلاحات ریشه‌ای تصوی کند، مثل تغییر کمیساریای انتخابات و قانون انتخابات، یا بندهایی از قانون اساسی.
6	(۲) کارمندان شریف با اعتصاب فراگیر ولو برای یک روز، به برادران انقلابی کمک کنند و (۳) ائمه جمعه در همه استان‌ها تظاهرات‌های مسالمت‌آمیز را رهبری کنند تا اصلاحات به صورت جدی و بدون تأخیر، اجرایی شود.
7	اعتراضات در عراق از اول اکتبر آغاز شد.
8	این اعتراضات به دلیل ایام اربعین حسینی برای چند روز متوقف و از بیست و پنجم اکتبر از سر گرفته شد.
9	تاکنون نزدیک به سیصد نفر در شرایطی مبهم در جریان اعتراض‌های خیابانی جان باخته‌اند.
10	برخی گزارش‌های خبری از فعالیت افراد مسلح ناشناس در میان معترضان سخن می‌گوید
