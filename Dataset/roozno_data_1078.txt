roozno_data###غلامرضا شریعتی؛ صاحبخانه اصلاحات یا مستاجر وزارت کشور؟/ استاندار خوزستان دیگر باید چکار کند تا برکنار شود؟###http://roozno.com//fa/news/428604/غلامرضا-شریعتی-صاحبخانه-اصلاحات-یا-مستاجر-وزارت-کشور-استاندار-خوزستان-دیگر-باید-چکار-کند-تا-برکنار-شود###[]###2020-05-27 11:11:00###۴۲۸۶۰۴###['استاندار خوزستان', 'مستاجر وزارت کشور']
1@@@2
1	غلامرضا شریعتی پر حاشیه‌ترین چهره سیاسی در هفته اخیر بوده است.
2	یکبار نام او در دادگاه امید اسدبیگی متهم اصلی هفت تپه آورده شد و قوه قضاییه به سرعت در تکذیبیه‌ای نوشت که او هیچ پرونده‌ای ندارد.
3	در این گزارش تمام حاشیه‌های شریعتی از ابتدا تا کنون را بررسی کرده و نشان داده او از ستاد انتخاباتی سال ۸۸ پله‌های ترقی را یکی یکی طی کرده است.
4	غلامرضا شریعتی استاندار خوزستانبه گزارش روز نو : روز گذشته روابط عمومی دادسرای عمومی و انقلاب تهران در اطلاعیه‌ای نوشت «در جریان رسیدگی به پرونده اتهامی امید اسدبیگی، مطالبی در رابطه با استاندار خوزستان مطرح شده اما درباره شریعتی پرونده اتهامی در دادسرای تهران مطرح نیست و وارد کردن اتهام به او غیرموجه و فاقد مشروعیت قانونی است.
5	»این اطلاعیه بعد از آن صادر شد که در روز‌های گذشته انتقادات زیادی از غلامرضا شریعتی استاندار خوزستان مطرح شده بود.
6	در جریان دادگاه متهمان پرونده هفت تپه، یکی از متهمان نام استاندار خوزستان را آورده بود، اما حالا بدون اینکه درباره ادعای مطرح شده شفاف‌سازی شود یا قوه قضاییه اتهامات را دقیق بررسی کند، گفته می‌شود پرونده‌ای علیه شریعتی مفتوح نیست تا استاندار ثروتمند خوزستان، با خیال راحت‌تر به مسئولیت خود بازگردد.
7	یک جستجوی ساده اینترنتی در آرشیو خبرگزاری‌ها نشان می‌دهد، اخبار استاندار خوزستان بیشتر از هر استاندار دیگری در رسانه‌ها منعکس می‌شود.
8	البته همین نکته که نقطه قوت اوست، این بار برایش دردسر شد؛ جستجو در همین اخبار نشان می‌دهد او در دی ماه سال ۹۵ وعده داده بود سه ماهه مشکل آب غیزانیه را حل خواهد کرد.
9	اما او وعده ۴ سال قبل خود را فراموش کرده است.
10	اعتراضات مردم غیزانیه دقیقا به خاطر مشکل بی‌آبی بوده و دالوند فرمانده پلیس اهواز در مصاحبه‌ای گفته «بی‌توجهی مسئولان امر به مردم بخش غیزانیه در خصوص تامین آب شرب، باعث تجمع غیرقانونی اهالی این بخش شد.
11	» هرچند این مشکل فعلا با تیراندازی هوایی و زمینی و گاز اشک‌آور فعلا رفع شده اما هیچ مقام رسمی تا کنون از استاندار خوزستان بازخواست نکرده که چرا بدعهدی او و بی‌توجهی‌اش به مطالبات مردم باعث بروز اعتراضات خونین در منطقه شده است.
12	همچنانکه کسی در ماجرای هفت تپه و ایجاد مشکلات برای کارگران و مردم یک منطقه، هیچکس از او نپرسید چرا وضعیت یک استان اینقدر باید حاشیه داشته باشد.
13	بیشتر بخوانید: تسبیحات چند صد هزار دلاری استاندار خوزستان!/ چگونه پای شریعتی به پرونده هفت تپه باز شد؟اعتراضات غیزانیه اولین مورد اعتراضات مردمی مردم خوزستان در زمان تصدی مسئولیت توسط شریعتی نبوده است.
14	خوزستان جز معدود استان‌هایی بود که هم در دی ۹۶ و هم در آبان ۹۸ شاهد بیشترین حجم اعتراضات و خشونت‌ها بود.
15	اعتراض کشاورزان هندیجان، اعتراضات کارگران اداره آب و فاضلاب روستایی، اعترضات کارگران شهرداری کوت عبدالله، اعتراضات کارگران شهرداری شادگان، شهرداری آبادان، کارگران اعتراضات کارگران فولاد، کارگران خدمات شهری شهرداری بندر امام خمینی و اعتراضات کارگران هفت تپه (همان کارخانه‌ای که حالا در دادگاه رئیس فاسد آن نام استاندار خوزستان برده شده است) نیز در این استان رخ داده بود.
16	در تمامی این موارد شریعتی به عنوان عالی‌ترین مقام سیاسی استان مسئولیت مستقیم داشته و عملکرد موفقی نداشته است.
17	چند ماه پیش بود که جمعی از مسئولان خوزستانی به مناسبتی، جلسه‌ای در دفتر آیت الله خامنه‌ای داشتند و بعد از پایان این جلسه، برخی اطرافیان غلامرضا شریعتی که غالبا از اعضای دفتر او هستند، همراه با چند کانال خبری نزدیک به استانداری خوزستان، خبری غیر رسمی را منتشر کردند مبنی بر اینکه رهبر انقلاب در جلسه مذکور از استاندار خوزستان تعریف کرده و وی را فردی متدین و پای کار معرفی کرده‌اند.
18	اطرافیان شریعتی اصرار داشتند این روایت در سطح وسیع منتشر شود.
19	بیشتر بخوانید: در غیزانیه اهواز چه گذشت؟/ تیراندازی نکنید، خودمان از سختی می‌میریم +فیلم و عکسسابقه سیاسی غلامرضا شریعتیگفته می‌شود شریعتی در انتخابات سال ۷۶ در ستاد انتخاباتی ری شهری (وزیر اطلاعات در دهه شصت) فعالیت می‌کرده است، اما بعد از پیروزی خاتمی به سمت اصلاح طلبان متمایل شده است!ورود غلامرضا شریعتی به عرصه سیاسی استان به دوران دوم ریاست جمهوری محمد خاتمی است زمانی که مرتضی حقیری زاده که در آن زمان معاون پشتیبانی دانشگاه علوم پزشکی اهواز بود، او را به عنوان قائم مقام خود انتخاب می‌کند.
20	اولین حضور شریعتی در یک برنامه رسمی، زمانی است که او به عنوان مجری و اداره کننده جلسه سخنرانی بهزاد نبوی در اهواز انتخاب می‌شود.
21	بعد از آن در محافل سیاسی به عنوان افزاد معتمد و نزدیک به سازمان مجاهدین معرفی می‌شود و به عضویت شورای مرکزی سازمان مجاهدین انقلاب اسلامی شاخه خوزستان در می‌آید و به عنوان مدیرکل سیاسی استانداری خوزستان در دوران فتح الله معین معرفی می‌شود.
22	نزدیکان شریعتی معتقدند او با حمایت اصلاح طلبان مجلس ششم معاون سیاسی استانداری خوزستان می‌شود اما یکی از نزدیکان محمد کیانوش راد به رویداد۲۴ می‌گوید که او چندین بار در محافل مختلف عنوان کرده هیچگاه حمایت یا توصیه‌ای برای معاون شدن او در استانداری خوزستان نداشته است.
23	در همان دوره که شریعتی معاون سیاسی امنیتی خوزستان می‌شود، خوزستان ملتهب است و اتفاقاتی مثل بمب‌گذاری‌های اهواز در این استان رخ داده است.
24	بعد از روی کار آمدن محمود احمدی نژاد، شریعتی موفق می‌شود تا نزدیکی ساختمان شهرداری اهواز هم برود، اما مخالفت وزارت کشور اصولگرا این خواسته محقق نمی‌شود.
25	بعد‌ها پرونده‌ای در دادگستری خوزستان تشکیل می‌شود که منجر به دستگیری و محاکمه تعدادی از اعضای شورای شهر می‌شود.
26	در این مقطع کیانوش راد و برخی از اصلاح طلبان متنفذ استان سعی می‌کنند فاصله خود را با شریعتی بیشتر کرده و در جریان شهردار شدن او نقش پر رنگی ایفا نمی‌کنند بنابراین او تلاش می‌کند راهی مجلس شود.
27	شریعتی در انتخابات مجلس هشتم رد صلاحیت می‌شود.
28	البته رد صلاحیت او برایش بدیمن نبود و از آن به بعد پله‌های ترقی را یکی یکی طی کرد؛ یعنی از زمانی که گفته می‌شد دفتر جبهه مشارکت خوزستان را شریعتی در اختیار این حزب قرار داده بود.
29	غلامرضا شریعتی در سال ۱۳۸۸ عضو شورای مرکزی شعبه خوزستان و عضو کمیته پشتیبانی کشوری سازمان مجاهدین انقلاب و یکی از برنامه‌ریزان ارشد و سیاستگذاران اصلی و محوری ستاد انتخاباتی میرحسین موسوی در خوزستان بود.
30	یکی از نزدیکان شریعتی نقل می‌کند که از فردای روزی که عبدالحسین مقتدایی استاندار شد، شریعتی برنامه ریزی آشکار خود را برای جانشینی او آغاز می‌کند، تقریبا اکثر نیرو‌های سیاسی استان می‌دانستند که مقتدایی با روحیاتی که دارد دیر یا زود از بدنه دولت جدا خواهد شد و به مخالف دولت تبدیل می‌شود.
31	شریعتی از این فرصت به خوبی استفاده کرد و بعد از عزل مقتدایی و جدا شدن او از بدنه دولت، بالاخره توانست نام خودش را در وزارت کشور مطرح کند و نهایتا استاندار خوزستان شود.
32	غلامرضا شریعتی حالا بیش از سه سال است که استاندار خوزستان است و فعلا یکی دو جین اعتراضات مردمی به نام او ثبت شده است؛ آنهم در حالی که بودجه استان خوزستان برای حل مشکلات از تمام استان‌های کشور بیشتر بوده است.
33	اتفاقاتی همچون هفت تپه و گروه فولاد و تیراندازی در نیزارهای ماهشهر و غیزانیه و غیره همگی به نام مدیریت دوران شریعتی ثبت شده است.
34	فعلا قوه قضاییه تاکید کرده که کسی از شریعتی چیزی ننویسد و حسن روحانی در گفت‌وگوی تلفنی‌اش با شریعتی حتی از او نپرسیده در غیزانیه چه گذشت.
35	یکی از نمایندگان مجلس هم تا کنون سخنی نگفته که انتقادی از عملکرد استاندار خوزستان باشد تا او همچنان با همین کارنامه ضعیف، حمایت هر سه قوه را پشت سر خود داشته باشد و سکان مدیریت کلان یکی از مهمترین استان‌های کشور همچنان در دست او باشد.
36	فعلا دور، دور غلامرضا شریعتی است و برای افکار عمومی فقط این سوال مطرح است که استاندار خوزستان دیگر باید چه کار کند تا برکنار شود؟
