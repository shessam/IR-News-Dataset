tabnak_data###درهای ناتو به روی مقدونیه شمالی گشوده شد###https://www.tabnak.ir/fa/news/966657/درهای-ناتو-به-روی-مقدونیه-شمالی-گشوده-شد###[]###2020-03-18 14:34:00###۹۶۶۶۵۷###['ناتو', 'مقدونیه', 'اسپانیا']
1
1	وزیر امور خارجه مقدونیه شمالی گفت: اسپانیا پروتکل پیوستن مقدونیه به اتحاد ناتو را تایید کرد.
2	به گزارش ایسنا، سنای اسپانیا این پروتکل را به اتفاق آرا و در یک ویدئو کنفرانس که به دلیل شیوع کرونا به جای جلسه حضوری برگزار شد، تایید کرد.
3	نیکولا دیمیتروف، وزیر امور خارجه مقدونیه شمالی از اسپانیا برای این اقدام در "چنین شرایط دشواری" تشکر کرد.
4	به گزارش خبرگزاری آلمان، این اقدام اسپانیا به عنوان آخرین عضوی از ناتو که این پروتکل را تایید می‌کند، راه را برای پیوستن مقدونیه شمالی به این اتحاد هموار کرد.
5	دیمیتروف گفت: با این اقدام سه دهه تلاش ما در حال به نتیجه رسیدن است.
