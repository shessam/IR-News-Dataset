asriran_1_data###چربی‌های بدن پس از کاهش وزن!###https://www.asriran.com/fa/news/722971/چربی‌های-بدن-پس-از-کاهش-وزن###['سلامت']###2020-04-12 09:03:00###۷۲۲۹۷۱###['کاهش وزن', 'چربی', 'سلامت', 'چاقی']
21
1	به عنوان یکی از مهم‌ترین نگرانی های سلامت در سراسر جهان شناخته می شود و بر همین اساس است که افراد بسیاری در پی کاهش چربی و وزن بدن خود هستند.
2	به گزارش گروه سلامت به نقل از ""، البته سردرگمی زیادی پیرامون فرآیند در بدن وجود دارد.
3	در ادامه با آنچه طی روند کاهش وزن رخ می دهد، بیشتر آشنا می شویم.
4	انرژی مصرفی بیش از حد معمولا کالری های دریافتی از چربی ها یا کربوهیدرات ها به شکل در سلول های چربی ذخیره می شود.
5	به این ترتیب، بدن انرژی لازم برای نیازهای آینده خود را ذخیره می کند.
6	با گذشت زمان، انرژی اضافه به شکل گیری یک مازاد چربی منجر می شود که می تواند بر شکل و سلامت بدن انسان تاثیرگذار باشد.
7	برای تقویت کاهش وزن، کالری مصرفی شما باید کمتر از میزان کالری باشد که می سوزانید تا از این طریق آنچه به نام کسری کالری شناخته می شود، شکل بگیرد.
8	اگرچه در افراد مختلف متفاوت است، کسری 500 کالری در روز نقطه آغاز خوبی برای مشاهده کاهش چربی بدن است.
9	با حفظ کسری کالری به طور مداوم، چربی ها از سلول های چربی آزاد شده و به بخش تولیدکننده انرژی سلول های بدن یعنی میتوکندری انتقال می یابند.
10	در اینجا، تجزیه چربی برای تولید انرژی طی یک سری از فرآیندها رخ می دهد.
11	در صورت تداوم کسری کالری، چربی های ذخیره شده در بدن همچنان برای تولید انرژی استفاده خواهند شد که به کاهش چربی بدن منجر می شود.
12	ورزش و رژیم غذایی دو عامل کلیدی برای کاهش چربی بدن هستند.
13	همانگونه که پیشتر اشاره شد، کسری کالری موجب آزاد شدن چربی از سلول های چربی و استفاده از آنها برای تولید انرژی می شود.
14	ورزش به واسطه افزایش جریان خون به عضلات و سلول های چربی، این فرآیند را تقویت می کند زیرا چربی های آزاد شده با سرعت بیشتری برای تولید انرژی در سلول های عضلانی استفاده شده و مصرف انرژی افزایش می یابد.
15	برای تقویت کاهش وزن، کالج پزشکی ورزشی آمریکا حداقل 150 تا 250 دقیقه ورزش با شدت متوسط در هفته را توصیه کرده است که معادل 30 تا 50 دقیقه ورزش در پنج روز هفته است.
16	برای کسب فواید حداکثری، تمرینات ورزشی باید ترکیبی از تمرینات قدرتی برای حفظ و افزایش توده عضلانی و تمرینات ایروبیک (هوازی) برای افزایش کالری سوزی باشند.
17	از تمرینات قدرتی متداول می توان به کار با وزنه و کش های مقاومتی و از تمرینات ایروبیک می توان به دویدن و دوچرخه سواری اشاره کرد.
18	زمانی که محدودیت کالری مصرفی و یک رژیم غذایی سرشار از مواد مغذی با یک رژیم ورزشی مناسب ترکیب شود، احتمال تجربه کاهش چربی بیشتر است تا این که رژیم غذایی یا ورزش به تنهایی استفاده شوند.
19	برای کسب بهترین نتایج، شما می توانید با یک متخصص تغذیه برای دریافت یک برنامه غذایی و یک مربی ورزشی حرفه ای برای دریافت یک برنامه ورزشی مشورت کنید.
20	با پیشرفت روند چربی سوزی، اندازه سلول های چربی کاهش چشمگیری را تجربه می کند که به بروز تغییرات مشهود در ترکیب بدن منجر می شود.
21	زمانی که چربی بدن برای تولید انرژی تجزیه می شود، دو محصول جانبی اصلی شامل دی‌اکسید کربن و آب تولید می شوند.
22	دی‌اکسید کربن از طریق بازدم و آب از طریق ادرار، تعریق یا هوای بازدمی از بدن دفع می شود.
23	دفع این محصولات جانبی طی انجام ورزش به واسطه افزایش نرخ تنفس یا تعریق به میزان قابل توجهی افزایش می یابد.
24	به طور معمول، افراد تمایل دارند کاهش چربی در قسمت های شکم، کفل، ران ها و باسن را تجربه کنند.
25	در شرایطی که کاهش نقطه ای یا کاهش وزن در بخشی خاص کارایی لازم را نشان نداده است، برخی افراد معمولا کاهش وزن در بخش های خاص از بدن خود را سریع‌تر از دیگران تجربه می کنند.
26	گفته شده است، ژنتیک و عوامل سبک زندگی نقش مهمی در توزیع چربی بدن ایفا می کنند.
27	افزون بر این، اگر سابقه کاهش وزن و بازگشت مجدد وزن را دارید، چربی بدن ممکن است به واسطه تغییرات تدریجی در سلول های چربی به شیوه ای متفاوت توزیع شود.
28	زمانی که بیش از نیاز و توانایی بدن برای کالری‌سوزی غذا بخورید، سلول های چربی از نظر اندازه بزرگ شده و تعداد آنها افزایش می یابد.
29	زمانی که کاهش چربی را تجربه می کنید، این سلول های چربی می توانند از نظر اندازه کوچک شوند اما تعداد آنها تقریبا یکسان باقی می ماند.
30	از این رو، کاهش اندازه و نه تعداد سلول های چربی دلیل اصلی تغییرات در شکل بدن و لاغرتر شدن فرد است.
31	پس زمانی که کاهش وزن را تجربه می کنید، سلول های چربی همچنان وجود دارند و اگر برای حفظ وزن کاهش یافته تلاش نکنید، آنها به راحتی می توانند دوباره از نظر اندازه بزرگ شوند.
32	برخی مطالعات نشان داده اند که این ممکن است یکی از دلایل دشوار بودن حفظ وزن کاسته شده برای افراد باشد.
33	با توجه به این که چه میزان کاهش وزن را هدف قرار داده اید، مدت زمانی که برای دوره کاهش چربی خود نیاز دارید می تواند بسیار متفاوت باشد.
34	کاهش وزن سریع می تواند با برخی عوارض جانبی منفی از جمله کمبود ریزمغذی ها، سردرد، خستگی، از دست دادن عضله، و بی نظمی های قاعدگی همراه باشد.
35	بر همین اساس، افراد بسیاری روند آهسته و تدریجی کاهش وزن را دنبال می کنند زیرا می تواند نتایجی پایدارتر را به همراه داشته و از افزایش وزن دوباره پیشگیری کند.
36	میزان کاهش وزن مورد انتظار به این که برنامه شما تا چه اندازه تهاجمی شکل گرفته است، بستگی دارد.
37	برای افراد دارای اضافه وزن یا چاق، کاهش 5 تا 10 درصد از وزن اولیه طی شش ماه با یک مداخله جامع در سبک زندگی، از جمله رژیم غذایی، فعالیت بدنی و تکنیک های رفتاری، می تواند امکان‌پذیر باشد.
38	برخی عوامل دیگر از جمله جنسیت، سن، میزان کسری کالری و کیفیت خواب نیز می توانند بر کاهش وزن تاثیرگذار هستند.
39	همچنین، برخی داروها ممکن است بر وزن انسان اثر بگذارند.
40	از این رو، مشورت با پزشک پیش از آغاز رژیم کاهش چربی توصیه شده است.
41	زمانی که به وزن دلخواه خود رسیدید، میزان کالری مصرفی می تواند برای حفظ وزن تنظیم شود.
42	فقط به یاد داشته باشید که تداوم ورزش منظم و مصرف یک رژیم غذایی متعادل و مغذی برای پیشگیری از بازگشت وزن و ارتقا سلامت کلی اهمیت دارد.
