sobhane2###nan###http://sobhanehonline.com/fa/news/203775/پلیس-فتا-رشیدپور-را-احضار-کنید###گوناگون###2019-11-10 19:13:00###۲۰۳۷۷۵###['پلیس فتا', 'رشیدپور', 'حساب بانکی']
1
1	رئیس پلیس فتا پایتخت گفت: با توجه به توئیت رضا رشیدپور مبنی بر حمله هکری به حساب‌های بانکی و تشویش اذهان عمومی، از دستگاه قضایی درخواست کردیم که با احضار این فرد به پلیس فتا موافقت کند؛ منتظر جواب هستیم.
2	سرهنگ تورج کاظمی رئیس پلیس فتا پایتخت با اعلام خبر فوق اظهار داشت: رضا رشیدپور توئیتی با مضمون حمله هکری به حساب‌های بانکی منتشر کرده و با این توئیت باعث تشویش اذهان عمومی شده است.
3	رئیس پلیس فتا پایتخت تصریح کرد:‌ پلیس فتا تهران با توجه به این اقدام، در گزارشی با اعلام این موارد به مرجع قضایی اعلام می‌کند که خواستار اخطار و پاسخگویی این فرد است؛ تا این لحظه مرجع قضایی جواب نامه را نداده است اما به محض موافقت دستگاه قضایی این فرد احضار شده و باید در خصوص مطلبی که توئیت کرده پاسخگو باشد.
4	گفتنی است، رضا رشیدپور در توئیتی اعلام کرده بود که مورد حمله هکری قرار گرفته و از حسابش برداشت غیرمجاز شده است.
