tabnak_data###از «بی رحمی انگلیسی ها در زمان قحطی ایران» تا «معرفی 500 شرکت برتر ایران»###https://www.tabnak.ir/fa/news/955048/از-بی-رحمی-انگلیسی-ها-در-زمان-قحطی-ایران-تا-معرفی-500-شرکت-برتر-ایران###['اقتصادی', 'داخلی']###2020-01-28 07:00:00###۹۵۵۰۴۸###['اقتصاد در گذر زمان', 'تاریخ اقتصاد', 'اقتصاد ایران', 'بودجه', 'پلاسکو', 'ایران ایر', 'ایر باس']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی هشتمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	8 بهمن 1296، روزنامه «رعد» نوشت «وزارت خارجه از سفارت انگليس خواست تا اجازه دهد دولت ايران درآمد مازاد گمركات سال گذشته را كه بالغ بر 900 هزار تومان مي شود دريافت كند تا صرف مقابله با قحطي نمايد اما پاسخ داده شد كه اين مبلغ به حساب بدهي دولت ايران به انگلستان منظور شده است.
4	8 بهمن 1352، طرح ایجاد برق اتمی در ایران به وسیله یک هیات انگلیسی به تهران آورده شد.
5	8 بهمن 1357، در آتش سوزي مهيب بازار رشت 40 مغازه و يكصد تن برنج طعمه حريق شد.
6	همچنین در این روز، سازمان موحدين مسئوليت ترور پلگريم، رئيس كنسرسيوم شركت نفت در اهواز را به عهده گرفت.
7	8 بهمن 1377، هفته نامه اقتصادي «ميد» نوشت: «شركت نفتي آمريكايي «آركو» اعلام كرده كه عليرغم تحريم آمريكا عليه ايران، قصد دارد در دو مناقصه مربوط به طرح هاي جديد نفتي در ايران شركت كند.
8	8 بهمن 1390، رییس‌کل سازمان امور مالیاتی کشور از احیای کد (شماره) اقتصادی پس از ۱۰ سال خبر داد و اعلام کرد: فراخوان ثبت ‌نام کد اقتصادی جدید از دهه فجر امسال آغاز می ‌شود.
9	8 بهمن 1391، رییس‌ جمهور از توافقات صورت گرفته در جلسات مشترک دولت و مجلس در خصوص کمک یارانه ‌ای نوروزی رونمایی کرد.
10	به گفته محمود احمدی ‌نژاد قرار شده است «کمک خوبی» تا اواخر بهمن یا اواسط اسفند به هفت دهک جامعه پرداخت شود.
11	8 بهمن 1394، 20 سند همکاری میان ایران و فرانسه به امضا رسید که بیی‌تردید راه را برای تحرکی چشمگیر در روابط سیاسی، اقتصادی، فرهنگی و علمی، میان تهران پاریس در دوره پسابرجام گشود.
12	از مهم ‌ترین‌ توافق ‌های صورت گرفته میان ایران و فرانسه می ‌توان به امضای تفاهمنامه برای خرید 118 هواپیمای مسافربری تجاری میان رئیس هیات مدیره و مدیرعامل ایران‌ایر و مدیرعامل ایرباس، امضای توافق بین شرکت ملی نفت ایران و کمپانی توتال و بازگشت پژو به ایران پس از سه سال میان این شرکت و ایران‌خودرو یاد کرد.
13	8 بهمن 1395، عملیات آواربرداری ساختمان ویران شده پلاسکو در تهران که روز 30 دی فروریخت به پایان رسید؛ ۱۷۰۰ کامیون نزدیک به ۲۰ هزار تن نخاله ساختمانی را جا به‌ جا کردند.
14	8 بهمن 1396، نمایندگان مجلس شورای اسلامی برای نخستین بار در تاریخ جمهوری اسلامی، به کلیات لایحه بودجه رای منفی دادند.
15	8 بهمن 1397، ۵۰۰ شرکت برتر سال ۹۷ معرفی شدند.
16	براساس جزئیات اعلام شده در این همایش، ۱۰ شرکت‌ اول رتبه بندی به ترتیب شامل شرکت صنایع پتروشیمیخلیج‌فارس (هلدینگ)، بانک پارسیان (هلدینگ)، شرکت پالایش نفتاصفهان، شرکت سایپا، بانک صادرات ایران، شرکت پالایشنفت بندرعباس،شرکت فولاد مبارکه اصفهان، بانک آینده، شرکت گروه گسترش نفت و گازپارسیان و بانک کارآفرین بودند.
17	منابع: موسسه مطالعات و پژوهش های سیاسی و روزنامه دنیای اقتصاد
