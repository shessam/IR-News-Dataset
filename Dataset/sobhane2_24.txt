sobhane2###nan###http://sobhanehonline.com/fa/news/203493/تغییرات-جزئی-در-قیمت-سکه-و-دلار-در-بازار###بـــورس###2019-11-05 18:14:00###۲۰۳۴۹۳###['دلار', 'سکه', 'صرافی ها']
1
1	قیمت دلار و یورو در حالی امروز در صرافی‌های مجاز بانک مرکزی نسبت به روز گذشته تغییری نکرد که قیمت انواع سکه افزایش 10 تا 30 هزار تومانی را تجربه کرد.
2	قیمت سکه تمام بهار آزادی طرح قدیم در بازار امروز (سه‌شنبه) با افزایش ۳۰ هزار تومانی نسبت به دیروز، چهار میلیون تومان است اما سکه طرح جدید با افزایش ۱۰ هزار تومانی، چهار میلیون و ۱۰ هزار تومان خرید و فروش می‌شود.
3	قیمت نیم‌سکه دو میلیون و ۸۰ هزار تومان، ربع سکه یک میلیون و ۲۹۰ هزار تومان (۱۰ هزار تومان افزایش قیمت) و سکه یک گرمی ۸۵۰ هزار تومان است که نسبت به دیروز ۱۰ هزار تومان افزایش نشان می‌دهد.
4	همچنین هر گرم طلای ۱۸ عیار در طلافروشی‌ها با ۲۰۰۰ تومان افزایش قیمت به ۴۰۹ هزار تومان رسیده است.
5	در بازارهای جهانی نیز هر اونس طلا ۱۵۰۲ دلار معامله می‌شود.
6	قیمت ارز در بازار به ثبات نسبی رسیده و بر همین اساس بانک‌ها امروز هر دلار آمریکا را ۱۱ هزار و ۲۹۱ تومان و هر یورو را به قیمت ۱۲ هزار و ۴۵۲ تومان می‌خرند.
7	قیمت خرید هر پوند انگلیس در بانک‌ها نیز ۱۳ هزار و ۹۰۳ تومان اعلام شده است که نسبت به روز قبل تفاوتی ندارد.
8	قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۲ هزار و ۶۰۰ تومان اعلام شده که با احتساب کارمزد به حدود ۱۳ هزار تومان می‌رسد که نسبت به روزهای قبل کاهش یافته است.
9	همچنین صرافی‌های مجاز بانک مرکزی نیز قیمت خرید دلار را ۱۱ هزار و ۲۰۰ تومان و قیمت فروش آن را ۱۱ هزار و ۳۰۰ تومان اعلام کرده‌اند که نسبت به روز گذشته قیمت دلار تغییری نکرده است.
10	این صرافی‌ها امروز هر یورو را به قیمت ۱۲ هزار و ۵۰۰ تومان می‌خرند و ۱۲ هزار و ۶۰۰ تومان می‌فروشند.
