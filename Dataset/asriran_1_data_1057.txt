asriran_1_data###دیاباته:از بازگشتم به ایران خوشحال هستم/صفحه ای در اینستاگرام ندارم###https://www.asriran.com/fa/news/730869/دیاباتهاز-بازگشتم-به-ایران-خوشحال-هستمصفحه-ای-در-اینستاگرام-ندارم###['ورزشی']###2020-05-30 09:37:00###۷۳۰۸۶۹###['استقلال', 'دیاباته']
3
1	مهاجم تیم فوتبال استقلال بعد از بازگشت به تهران از حضور در ایران ابراز خوشحالی کرد.
2	به گزارش فارس، شیخ دیاباته که ساعت 20 دقیقه بامداد وارد تهران شده است در خصوص بازگشت به تهران اظهار داشت: من به زبان فرانسوی تسلط دارم و سفر طولانی داشتم و خسته هستم.
3	در شرایط فعلی همه چیز خوب است، فقط همین را می توانم بگویم.
4	وی با بیان اینکه تست کرونا برای وی سخت نبوده است گفت: برای شیخ هیچ چیزی سخت نیست.
5	( با خنده).
6	دیاباته در خصوص اینکه هواداران استقلال نگران بازگشت وی به تهران بودند عنوان کرد: تاکید می کنم، می خواهم صحبت کنم ولی چون نمی توانم کامل مسائل را توضیح بدهم ترجیح می دهم در زمان دیگری همه مسائل را بیان کنم.
7	من از زبان فارسی فقط سلام، چطوری و غیره را بلد هستم و نمی خواهم در حال حاضر صحبت کنم.
8	مهاجم استقلال در پاسخ به این سوال که چه حسی از بازگشت به ایران دارد عنوان کرد: خیلی خوشحال هستم که به ایران برگشتم.
9	مهاجم استقلال در خصوص اینکه آیا صفحه ای در اینستاگرام دارد یا خیر گفت: من هیچ صفحه ای در اینستاگرام ندارم و از اینکه صفحه ای با اسم من ساخته شده اطلاع ندارم.
