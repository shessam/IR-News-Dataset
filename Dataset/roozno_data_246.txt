roozno_data###آخرین تلاش‌ها برای کاهش تنش اصولگرایان تهران/ کدام نامزد‌های شاخص به نفع وحدت ۹ لیست انتخاباتی انصراف دادند؟###http://roozno.com//fa/news/414194/آخرین-تلاش‌ها-برای-کاهش-تنش-اصولگرایان-تهران-کدام-نامزد‌های-شاخص-به-نفع-وحدت-۹-لیست-انتخاباتی-انصراف-دادند###[]###2020-02-18 12:23:00###۴۱۴۱۹۴###['اصولگرایان', 'کاهش تنش']
1
1	یک حساب سرانگشتی نشان می‌دهد در ۹ لیست اصولگرایان تهران، حدود ۲۰۰ نفر نامزد متنوع قرار دارند و افرادی که انصراف داده‌اند، در هیچ کدام از این ۹ فهرست قرار نداشتند.
2	لیست اصولگرایان تهرانبه گزارش روز نو :اصولگرایان با تعدد نامزد مواجه هستند.
3	در حوزه‌های انتخابیه کوچک می‌شود با اطمینان گفت که نود درصد نامزد‌های تایید صلاحیت شده اصولگرا هستند، اما در تهران، احصا چنین آماری دشوار است و حدس زدن چنین رقم مشابهی نه کاری دشوار که یک واقعیت عینی است، با این حال از جمع اصولگراها، عده‌ای خودی‌ به شمار می‌روند.
4	افرادی که در فهرست اولیه اصولگرا‌ها هم قرار گرفتند و حالا که لیست‌های انتخاباتی منتشر شده است، بعضی از آن‌ها تصمیم به انصراف گرفتند.
5	انصراف این افراد البته خبر مهمی نیست.
6	اگر این افراد هویتی داشتند، به خاطر حمایت لیست اصولگرایان بود لذا اکثر انصراف‌ها در سکوت خبری رخ خواهد داد.
7	با این حال بررسی افرادی که با سر و صدای بیشتری انصراف خود را خبری کردند (تا شاید امتیاز بیشتری بگیرند) می‌تواند در تحلیل آینده سیاسی ایران موثر باشد.
8	انصراف رئیس دفتر حداد عادلامیر ابراهیم رسولی مسئول دفتر حداد عادل که کار‌های نشریه نماینده را نیز برای نماینده سابق تهران در مجلس انجام می‌داد، از جمله افرادی بود که در لیست اولیه شورای ائتلاف حضور داشت، اما وقتی اصولگرایان به رزومه ضعیف او و تلاش حداد عادل برای قرار گرفتن نام او در فهرست اعتراض کردند، از لیست کنار گذاشته شد و بعد از انتخابات انصراف داد.
9	رسولی البته متنی نوشت که به خاطر کار در نشریه نماینده به کار مجلس آشنا بوده، اما این متن خیلی جدی گرفته نشد.
10	او در بیانیه انصراف، تعریف از قالیباف و حداد عادل فراموش نکرده است و آن‌ها را نماد تقوا و غیره خوانده است.
11	انصراف دبیرکل با گلایه و حمایتمهدی وکیل پور دبیر کل حزب توسعه و عدالت ایران اسلامی که یکی از احزاب کوچک اصولگرا محسوب می‌شود نیز با صدور اطلاعیه‌ای از کاندیداتوری انتخابات یازدهمین دوره مجلس شورای اسلامی انصراف داد.
12	او در بیانیه خود نوشته است: «علی‌رغم انتقادات وارده فراوان به مدل وحدت در شورای ائتلاف و سبک مدیریت ضعیف آن که طرح این مسائل را در شرایط فعلی به مصلحت نیرو‌های انقلاب نمی‌دانم و از آن عبور می‌کنم.
13	اعلام می‌کنم بی‌مهری‌های صورت‌گرفته، ذره‌ای از ارادت و تلاش ما برای موفقیت جبهه انقلاب کم نمی‌کند.
14	از عموم برادران و خواهرانم، به خصوص جوان‌های مؤمن و انقلابی، معتمدین و نخبگان در محلات جنوب شهر تهران و همشهریان آذری و ترک‌زبانم که در این مدت نسب به حقیر محبت داشتند صمیمانه سپاسگزارم.
15	»بیشتر بخوانید: لیست اصولگرایان تهران، به نفع قالیباف و ایثارگران/ خداحافظ شعار مناطق محروم!پدر مناطق محروم هم رفت!جلیل بشارتی که اصولگرایان به او لقب پدر مناطق محروم را داده بودند در رقابت‌های درونی نتوانست آرای کافی را به دست بیاورد و در تجدید نظر فهرست‌ها، نامش از لیست نهایی شورای ائتلاف حذف شد و از شرکت در انتخابات انصراف داد.
16	بیانیه هم نداد.
17	وزیر احمدی نژاد هم انصراف دادمحمد عباسی وزیر اسبق ورزش و تعاون با صدور اطلاعیه‌ای ضمن اعلام انصراف از حضور در یازدهمین دوره انتخابات مجلس شورای اسلامی، نوشت «گرچه دوستان سازکار کننده این امر مهم در جبهه اصولگرایان بدلایلی که در جای خود باید نقد و ارزیابی شود، نتوانستند معیار‌های لازم وحدت آفرین و کارآمدی را برای ارائه یک لیست واحد باز ماندند، متاسفانه این لیست‌های متفرق دوستان متدین و علاقمند جبهه انقلابی و ولایت مدار را در آستانه انتخابات نگران و عناصر رقیب را برای حضور پرشور منسجم، تا اشتعال دنیا خواهی و فرصت جویی اکناف مدعی اصولگرایی را ناظر باشند.
18	یعنی همان نتیجه‌ای را که در انتخابات ریاست جمهوری ۹۲ اتفاق افتاد.
19	»عباسی البته از هیچکدام از ۹ فهرستی که نام او را قرار نداده بودند، حمایت نکرد.
20	البته احمدی نژاد وزیر زیاد دارد که در انواع فهرست‌های انتخاباتی حضور دارند و جای عباسی خیلی هم خالی نخواهد بود.
21	عضو سابق حزب کار هم انصراف دادالهه راستگو چهره شاخص دیگری بود که از حضور در انتخابات انصراف داد.
22	او در بیاینه خود هدف انصراف را در راستای اتحاد و انسجام نیرو‌های انقلابی از حضور در انتخابات خوانده است.
23	قدیری ابیانه هم در فهرست‌ها نیستقدیری ابیانه که در فهرست اولیه جبهه پایداری و نیرو‌های انقلاب قرار داشت، از حضور در انتخابات انصراف داد.
24	او هم در بیانیه خود نوشته وضعیت احزاب ما مناسب و متناسب با آرمان‌ها و نیاز کشور نیست.
25	پیشبرد گام دوم انقلاب نیازمند عزمی جدی برای تشکیل گروه‌های سیاسی مردمی و انقلابی و برنامه محور است.
26	انصراف در سکوتبعضی چهره‌های انتخاباتی نیز احتمالا انصراف داده اند، اما انصراف خود را رسانه‌ای نکرده‌اند.
27	فرشاد مهدی پور از افراد حامی قالیباف است که در هیچکدام از فهرست‌های انتخاباتی نیست.
28	البته برخی سایت‌ها نوشتند خبری از حسین مظفر نیست و احتمالا او هم انصراف داده است اما اطلاعات به دست آمده نشان می‌دهد او پس از اینکه در لیست اصولگرایان تهران قرار نگرفته به کرج رفته و تبلیغات خود را از آن حوزه آغاز کرده است.
