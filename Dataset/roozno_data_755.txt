roozno_data###آمریکا: هیچ تغییری در تحریم‌های ایران وجود ندارد###http://roozno.com//fa/news/419744/آمریکا-هیچ-تغییری-در-تحریم‌های-ایران-وجود-ندارد###[]###2020-03-27 19:44:00###۴۱۹۷۴۴###['تحریم\u200cهای ایران']
1
1	«مورگان اورتاگوس» سخنگوی وزارت خارجه آمریکا با وجود ژستهای بشردوستانه آمریکا مبنی بر آمادگی این کشور برای کمک به ملت ایران، تأکید کرد که «فشار حداکثری» علیه جمهوری اسلامی ایران ادامه خواهد داشت.
2	اورتاگوس به روزنامه سعودی «الشرق الاوسط» گفت که «هیچ تغییر یا کاهشی در تحریم‌های تحمیلی آمریکا علیه رژیم ایران وجود ندارد».
3	این موضع سخنگوی وزارت خارجه آمریکا بعد از انتقادات شدید مسئولان جمهوری اسلامی ایران و برخی مقامات بین‌المللی از تاثیر منفی تحریم‌های ایالات متحده بر توانایی ایران برای مقابله با ویروس «کووید۱۹» اتخاذ شد و در پی آن هشت کشور با ارسال نامه‌ای به دبیر کل سازمان ملل، خواستار رفع تحریم‌های ایران برای مبارزه مؤثرتر این کشور با ویروس جدید کرونا شدند.
4	کشورهای روسیه، چین، سوریه، کوبا، نیکاراگوئه، کره شمالی، ونزوئلا و ایران نامه مشترکی را به «آنتونیو گوترش» دبیرکل سازمان ملل ارسال کرده و از او خواستند که رفع تحریم‌های یکجانبه آمریکا بر ایران را، که مانع مبارزه با شیوع ویروس کرونا شده است، خواستار شود.
5	مورگان اورتاگوس در ادامه ادعا کرد که «ایران، همیشه فرصت دارد که سر میز [مذاکره] حاضر شود و مانند یک کشور مسئول، رفتار و با دونالد ترامپ رئیس جمهور و مایک پامپئو وزیر خارجه آمریکا مذاکره کند».
6	این مسئول آمریکایی ادامه داد: «در آن زمان، می‌توان این تحریم‌ها را فورا متوقف کرد.
7	این گزینه همیشه روی میز است».
8	اورتاگوس ضمن نادیده گرفتن تأثیر تحریمهای آمریکا علیه ملت ایران در روند مبارزه با ویروس کرونا، مدعی شد: «بار دیگر اهمیت دارد که توضیح دهم، سیاست تحریم‌ها، از کانالهای کمکهای بشردوستانه و امدادرسانی برای کمک به ایران به منظور مبارزه با شیوع بیماری کرونا، مستقل است».
9	این در حالی است که پزشکان و مسئولان جمهوری اسلامی بارها تأکید کرده‌اند که تحریمهای آمریکا مانع از رسیدن دارو و تجهیزات پزشکی به ایران می‌شود.
10	در تأیید این مسئله نیز، «مارا کارلین»، مقام سابق وزارت دفاع آمریکا تصریح کرد که به‌رغم تاکید وزیر خارجه آمریکا مبنی بر معافیت‌ کالاهای بشردوستانه از تحریم‌های این کشور علیه ایران، بسیاری از کشورها از کمک کردن به ایران بیم دارند.
11	سخنگوی وزارت خارجه آمریکا ضمن تکرار ادعای عدم اقدامات مناسب جمهوری اسلامی ایران برای جلوگیری از شیوع کرونا، مدعی شد که آمریکا همچنان از دولت ایران می‌خواهد کمکهای آمریکا را بپذیرد.
12	این در حالی است که حسن روحانی رئیس جمهوری اسلامی ایران، از ادعای آمریکا برای کمک به ملت ایران، تحت عنوان لیوان «آب گل‌آلود» یاد و تأکید کرد، واشنگتن به جای این ادعاها، تحریم‌ها را بردارد؛ زیرا تحریمها مانع اصلی مبارزه با کرونا هستند.
