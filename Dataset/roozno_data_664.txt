roozno_data###واکنش جامعه‌ المصطفی به اظهارات کرونایی مولوی عبدالحمید###http://roozno.com//fa/news/418599/واکنش-جامعه‌-المصطفی-به-اظهارات-کرونایی-مولوی-عبدالحمید###[]###2020-03-16 11:35:00###۴۱۸۵۹۹###['اظهارات کرونایی', 'مولوی عبدالحمید']
1
1	جامعه المصطفی العالمیه با صدور اطلاعیه‌ای به سخنان اخیر مولوی عبدالحمید و نسبت دادن شیوع ویروس کرونا در ایران به طلاب چینی این جامعه، واکنش نشان داد و به استناد او به ادعاهای رسانه های معاند انتقاد کرد.
2	به گزارش روز نو :در اطلاعیه این نهاد علمی و آموزشی آمده است: مولوی عبدالحمید به کدام دلیل ادعا کرده‌اند که منشأ شیوع ویروس کرونا در ایران، دانش‌پژوهان چینی المصطفی بوده‌اند؟ آیا مدرکی به‌جز ادعای رسانه‌های معاند در این زمینه وجود دارد؟اطلاعیه افزوده است: آیا تاکنون هیچ مقام رسمی چنین ادعایی را تأیید کرده و آیا مدرک و مستندی در این زمینه ارائه‌شده؟ انتظار می‌رود یک عالم دینی در بیان مطالب خود دقت بیشتری داشته باشد.
3	واکنش جامعه‌ المصطفی به اظهارات کرونایی مولوی عبدالحمیدنهاد علمی آموزشی جامعه المصطفی بیان کرده است: به چه دلیل وی حضور طلاب اهل سنت در مراکز آموزشی المصطفی را مغایر باسیاست تقریب مذاهب اسلامی شمرده‌اند، حال‌آنکه این حضور، خود نشانه‌ای از سیاست تقریب مذاهب است.
4	این اطلاعیه حاکی است: برنامه‌های آموزشی المصطفی برای این عزیزان مبتنی بر فقه و کلام اهل سنت و البته با رویکرد تقریبی و اعتدالی و در مقابل سیاست تکفیری و افراطی است که متأسفانه در برخی مراکز دیگر شاهد آن هستیم.
5	در ادامه اطلاعیه آمده است: این ادعای شستشوی مغزی دانش‌پژوهان، اهانت به صدها فاضل و عالم اهل سنت که مدارج علمی برجسته‌ای را واجد بوده و هستند و درعین‌حال، برای طی مراحل تحصیلات تکمیلی و به‌ویژه دوره دکتری تحصیل در المصطفی را برگزیده‌اند،‌ نیست؟اطلاعیه اضافه کرده است: ابتلائات الهی همواره برای همه انسان‌ها در طول تاریخ بوده است و به یاری خداوند، ملت ما از این ابتلا هم مانند دیگر آزمایش‌ها سربلند عبور خواهد کرد.
6	در پایان این مطلب بیان‌شده است: سوءاستفاده از این موقعیت‌ها و نسبت دادن این‌گونه حوادث به اعتقاد یا عملکرد مردم ایران و نظام اسلامی، مصداق روشن ناسپاسی است.
7	البته یقیناً برادران و خواهران اهل سنت ما به‌خوبی به این مسائل وقوف دارند و حامیان پشت پرده اختلاف‌افکنی مذهبی در ایران عزیز را می‌شناسند.
8	مولوی عبدالحمید زهی امام‌جمعه اهل سنت زاهدان در روزهای اخیر با انتشار فیلم کوتاهی مدعی شده بود که ویروس کرونا از طریق طلاب چینی جامعه المصطفی وارد کشور شده و برخی انتقادهایی را نیز به عملکرد این نهاد علمی در مسیر وحدت اسلامی و سخت گیری نسبت به طلاب آن نسبت داده است.
9	تاکنون هزار و ۴ تن از شهروندان قمی به ویروس کرونا مبتلا شده اند و ۸۷۰ نفر در بیمارستان‌های کامکار، فرقانی، امام رضا(ع)، علی ابن ابیطالب(ع) و شهید بهشتی بستری هستند.
10	به گزارش ایرنا، بر اساس آخرین آمار تا ساعت ۱۴ روز یکشنبه ۱۳ هزار و ۹۳۸ نفر در کشور به‌طور قطعی به ویروس کرونا مبتلا شده و ۷۲۴ نفر به علت ابتلا به این ویروس فوت کرده و ۴ هزار و ۵۹۰ نفر نیز بهبود یافته‌اند.
