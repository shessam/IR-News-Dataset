tabnak_data###سلطان قاچاق سوخت بازداشت شد###https://www.tabnak.ir/fa/news/953251/سلطان-قاچاق-سوخت-بازداشت-شد###['اقتصادی', 'داخلی']###2020-01-20 18:53:00###۹۵۳۲۵۱###['سلطان قاچاق', 'قاچاق سوخت', 'قاچاق کالا و ارز']
1
1	رئیس ستاد مبارزه با قاچاق کالا و ارز از بازداشت سرباند اصلی قاچاق سوخت با پرونده ۱۴۵ میلیارد تومانی خبر داد و گفت: با دستگیری وی، از میلیون ها لیتر قاچاق به خارج از کشور جلوگیری شد.
2	به گزارشمهر، علی مویدی خرم آبادی امروز در نشست خبری ستاد مبارزه با قاچاق کالا و ارز گفت: رویکردهای دانش محور و مبارزه تخصصی آگاهانه را برای کاهش قاچاق کالا و ارز در پیش گرفته‌ایم که اگرچه با همکاری ۲۶ دستگاه عضو این ستاد به توفیقات خوبی دست یافتیم اما تحریم‌های ظالمانه در مبارزه با قاچاق و ارز تأثیر منفی داشت.
3	وی افزود: علیرغم تحریم‌ها توانستیم از قاچاق کالاهای اساسی به خارج از کشور جلوگیری کنیم و در حال حاضر شاهد کمترین مورد خروج کالای اساسی از کشور هستیم.
4	رئیس ستاد مبارزه با قاچاق کالا و ارز با بیان اینکه با نگاه پیشگیرانه توانستیم از خروج منابع ملی جلوگیری کنیم یادآور شد: با کمک وزارت اطلاعات و نیروی انتظامی بر روی شبکه‌های اصلی قاچاق کالا متمرکز شدیم که در یک سال اخیر با سرباند ها و یقه سفید ها مبارزه کردیم که باند آنها متلاشی شد.
5	مویدی خرم آبادی افزود: در یکی از پرونده‌های اصلی فردی که در دستگاه قضائی نفوذ داشت اجازه پیشرفت کار را نمی‌داد ولی با کمک اطلاعات سپاه و دستگاه قضائی علاوه بر آنکه از خروج میلیون‌ها تن سوخت قاچاق جلوگیری کردیم توانستیم این فرد را بازداشت کرده و رقم قطعی ۱۴۵ میلیارد تومان به عنوان جریمه برای این فرد محکومیت بگیریم.
6	این مقام مسئول با اشاره به رسیدگی به ۱۸۶ پرونده قاچاق کالا و ارز در سال جاری گفت: مجموع این پرونده‌ها ۹ هزار و ۵۰۰ میلیارد تومان بود که با کمک دستگاه قضائی زمان رسیدگی به این پرونده‌ها کاهش چشمگیری داشته است.
7	به گفته مویدی خرم آبادی با شوتینگ که همان قاچاق کالا با استفاده از خودروهای سبک است مقابله شده و دستورالعمل‌های لازم به استان‌های مرزی ابلاغ شده است.
8	این مقام مسئول یادآور شد: سال گذشته ۹ میلیارد لیتر در مصرف سوخت صرفه جویی شد اما از هدایت و انتقال این میزان سوخت به سمت قاچاق جلوگیری کردیم.
