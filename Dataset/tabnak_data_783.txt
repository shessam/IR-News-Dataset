tabnak_data###ناتو: کاهش خشونت آزمونی جدی برای طالبان است###https://www.tabnak.ir/fa/news/960860/ناتو-کاهش-خشونت-آزمونی-جدی-برای-طالبان-است###[]###2020-02-22 13:35:00###۹۶۰۸۶۰###['ناتو', 'طالبان', 'افغانستان']
1
1	دبیرکل ناتو با استقبال از آغاز دوره کاهش تنش در افغانستان که تا یک هفته ادامه خواهد داشت، مدعی شد که این مرحله آزمونی جدی برای طالبان است.
2	به گزارشخبرگزاری مهربه نقل از افق، «ینس استولتنبرگ» دبیرکل ناتو مدعی است اعلام کاهش خشونت هفت‌روزه از سوی طالبان، یک آزمون جدی برای این گروه تلقی می‌شود.
3	در این میان، عبدالله عبدالله رئیس اجرایی دولتوحدت ملی نیز در توئیترشنوشت که افغان‌ها کاهش خشونت را یک حرکت مهم برای پیشرفت صلح می‌دانند.
4	از ساعت ۱۲:۰۰ بامداد امروز شنبه، مرحله هفت روزه کاهش خشونت عملی شده است.
5	کمیسیون نظامی طالبان اعلام کرد که تا شنبه آینده، علیه هیچ یک از مراکز ولایات، پایگاه‌های نظامی نیروهای خارجی، اداره‌ها و پایگاه‌های امنیتی و نظامی دولت کابل، حملات انتحاری، راکتی و غیره انجام نمی‌دهد.
6	همچنین قرار شده طی این یک هفته، نیروهای افغان و خارجی نیز از انجام حملات پهپادی و راکتی علیه مواضع طالبان خودداری کنند.
7	اشرف‌ غنی رئیس جمهوری افغانستان نیز به نیروهای دولتی دستور داده که در مرحله کاهش خشونت در وضعیت تدافعی قرار بگیرند.
