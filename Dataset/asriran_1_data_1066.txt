asriran_1_data###گاردین: پلیس آمریکا به دنبال برتری سفیدپوستان است###https://www.asriran.com/fa/news/731098/گاردین-پلیس-آمریکا-به-دنبال-برتری-سفیدپوستان-است###['بین الملل']###2020-05-31 13:07:00###۷۳۱۰۹۸###['گاردین', 'آمریکا']
6@@@7
1	یک روزنامه انگلیسی در یادداشتی با اشاره به رفتار پلیس نسبت به دو خبرنگار شبکه خبری سی‌ان‌ان نوشت، عملکرد پلیس در آمریکا اجرای قانون نیست، بلکه برتری دادن به سفید پوستان است.
2	روزنامه «گاردین» در یادداشتی به نوشته «پال باتلر»، ضمن اشاره به این نکته که عملکرد پلیس در آمریکا اجرای قانون نیست، بلکه برتری دادن به سفیدپوستان است، به عملکرد پلیس آمریکا انتقاد کرد.
3	این نویسنده نوشت، رفتار پلیس نسبت به دو گزارشگر شبکه خبری سی‌ان‌ان، در تظاهرات به مرگ «جورج فلوید»، نشان داد که آمریکا دو سیستم‌ متضاد برای عدالت و دادگستری دارد، یک سیستم برای سفیدپوستان و سیستم دیگر برای رنگین‌پوستان است.
4	به نوشته روزنامه گاردین، روز جمعه یکی از گزارشگران شبکه خبری سی‌ان‌ان، همزمان که در حال پوشش خبری اعتراضات به مرگ جورج فلوید بود، در برنامه تلویزیونی زنده در مینیاپولیس دستگیر شد.
5	این خبرنگار که یک سیاه پوست آفریقایی آمریکایی و لاتین است، با وجود اینکه با افسران پلیس همکاری کرد ولی این افسران به وی دستبند زدند و او را از آن محل دور کردند و برای دستگیری همکاران او نیز بار دیگر به محل اعتراضات بازگشتند.
6	بعد از این دستگیری، مدیر عامل خبرگزاری سی‌ان‌ان، با فرماندار مینه سوتا، که شهر مینیاپولیس در آن واقع شده، صحبت کرد و از آنها خواست که این خبرنگار و همکاران او را آزاد کنند.
7	اما اداره پلیس آن طور که باید و به خصوص از سیاه‌پوستان معذرت خواهی نکرد.
8	گاردین در ادامه نوشت، چیزی که بعد از این دستگیری رخ داد جالب‌تر بود: یک گزارشگر سفیدپوست شبکه خبری سی‌ان‌ان که در همان ناحیه‌ای که گزارشگر سیاه پوست دستگیر شد، حضور داشت اما با این تفاوت که پلیس رفتاری متفاوت با وی داشت.
9	افسران پلیس با رفتار محترمانه درخواست کردند که وی از مکانی به مکان دیگر برود.
10	در این یادداشت آمده است، مردم آمریکا می‌پرسند چرا پلیس این کشور با یک انسان دیگر چنین رفتار می‌کند و رفتار آنان نیز هیچ عواقبی ندارد.
11	گاردین نوشت، پلیس آمریکا سالانه حدود هزار نفر را به قتل می‌رساند، در حالی که این قتل‌ها عواقبی برای آنها ندارد.
12	پلیس آمریکا همچنین سالانه حدود 12 میلیون نفر آمریکایی را دستگیر می‌کند.
13	از سال 2005 تا کنون با وجود اینکه 15 هزار نفر از مردم توسط افسران پلیس آمریکا کشته شده‌اند، کمتر از 150 نفر از این افسران به قتل متهم شده‌اند.
14	نویسنده این یادداشت در پایان نوشت، این عملکرد پلیس، اعمال قانون نیست، بلکه به دنبال برتری دادن به سفیدپوستان نسبت به سیاه‌پوستان است و هیچ راهکاری برای حل این مسئله وجود ندارد؛ زیرا برتری سفیدپوستان یک اساس و پایه‌ای است که این کشور (آمریکا) بر آن بنا شده است.
15	زندگی رنگین‌پوستان در کشوری که قانون و حکومت باید (در مورد آنها) عوض شود به این معناست که ما باید منتظر بمانیم تا نمونه‌های بیشتری مانند این خبرنگار سیاه پوست و «جورج فلوید»، سیاه پوست کشته شده، ببینیم.
16	نویسنده این یادداشت همچنین نوشت، این مسئله در مورد چند پلیس بد در میان افسران پلیس دیگر نیست، بلکه مشکل اصلی این است که اجرای کارهای غیرانسانی علیه رنگین‌پوستان در آمریکا، جزو کارهای پلیس شده است.
