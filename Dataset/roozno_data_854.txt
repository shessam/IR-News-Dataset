roozno_data###میرتاج‌الدینی: اصولگرایان قبل از آغاز مجلس بر سر ریاست توافق می‌کنند###http://roozno.com//fa/news/420861/میرتاج‌الدینی-اصولگرایان-قبل-از-آغاز-مجلس-بر-سر-ریاست-توافق-می‌کنند###[]###2020-04-07 09:18:00###۴۲۰۸۶۱###['اصولگرایان', 'ریاست']
1
1	میرتاج‌الدینی می گوید: پیش از آغاز مجلس یازدهم به طور رسمی تفاهم‌ها و توافقات بر سر هیات رئیسه مجلس صورت خواهد گرفت یعنی هماهنگی‌ها قبل از اغاز مجلس انجام می‌شود مانند اتفاقی که در مجلس هشتم و نهم اتفاق افتاد.
2	به گزارش روز نو ، درست است که خبرهایی مربوط به کرونا و حواشی آن سرخط انبوه رسانه‌ها را به خود اختصاص داده است اما جسته و گریخته نیز اخبارهای درباره جدال‌های زودهنگام منتخبان مجلس یازدهم بر سر کرسی های هیات رئیسه و راس هرم قوه مقننه به گوش می رسد، همین چند روز پیش بود که میرسلیم از نمایندگان منتخب تهران در مصاحبه‌ای با کنایه گفت:«انتخاب ریاست مجلس فرایندی قانونی دارد که باید در وقت خودش و طبق آئین نامۀ داخلی مجلس، بویژه بدون تطمیع و تهدید انجام گیرد.
3	»همین جمله کفایت می‌کرد تا نشان دهد علاوه‌ بر آنکه اختلافات پیش از انتخابات همچنان به قوت خود باقی است بلکه لابی‌های زودهنگام و وعده وعیدها برای مهمترین کرسی مجلس یعنی «ریاست» آغاز شده است و حالا زمزمه‌هایی که به گوش می‌رسد حکایت از قرار و مدارهایی دارد که قرار است پیش از آغاز به کار مجلس یازدهم برای تعیین ۱۲ کرسی هیات رئیسه گذاشته شود.
4	حجت الاسلام محمدرضا میرتاج‌الدینی از نمایندگان منتخب مجلس یازدهم که با لیست شورای ائتلاف راهی ساختمان بهارستان شده به خبرآنلاین می‌گوید اصولگرایان قرار است هیات رئیسه را پیش از آنکه مجلس یازدهم رسما آغاز شود انتخاب کنند و در این زمینه با همه طیف‌های اصولگرایی در مجلس به تفاهم برسند.
5	او البته درباره گمانه‌زنی‌ها درمورد فراکسیون‌های سیاسی هم سخن به میان آورد و گفت مجلس یازدهم یک فراکسیون اکثریت دارد وفراکسیون‌های دیگر در ذیل آن قرار خواهند گرفت.
6	آنچه در ادامه می‌خوانید مشروح این مصاحبه است.
7	آقای میرتاج الدینی!
8	هنوز مجلس یازدهم رسما کار خود را آغاز نکرده اما اختلافات بر سر صندلی ریاست بلا گرفته است، اخیرا نیز صحبت‌های زیادی در فضای مجازی و رسانه‌ای درباره تبانی برای کرسی ریاست مطرح می شود،فکر نمی کنید اصولگرایان خیلی زودهنگام به اختلافات درون پارلمانی رسیدند؟به هر صورت تا آغاز به کار مجلس یازدهم نزدیک به یک ماه و نیم زمان باقی مانده است و همانطور که شما هم می‌گویید هنوز برای بحث‌ها زود است؛ با این وجود آنطور که من می‌دانم روال بر این است که از اردیبهشت ماه مباحث جدی برای موضوع هیات رئیسه مجلس آغاز خواهد شد که آن هم بحث‌های فراکسیونی است که در درون فراکسیون انجام می‌شود.
9	فراکسیون اکثریت مجلس نزدیک به ۲۰۰ عضو داردفراکسیون اکثریت مجلس که فراکسیونی انقلابی و ولایی است و با محوریت شورای ائتلاف در کشور رای آورده‌اند بالغ بر ۲۰۰ نفر هستند و ما پیش‌بینی می‌کنیم افراد دیگری هم به این فراکسیون بپیوندند که با این اوصاف یک فراکسیون اکثریت با حدود ۲۲۰ نفر تشکیل خواهد شد که سایر هماهنگی‌ها درباره هیات رئیسه در این فراکسیون انجام خواهد شد.
10	بعد از هماهنگی‌ها در این فراکسیون با آمادگی کامل در ۷ خرداد وارد جلسه علنی مجلس خواهد شد.
11	نگران تعیین هیات رئیسه مجلس نیستیم، هماهنگ خواهیم بودبا توجه به شرایط کرونا و حساسیت موضوع ما نتوانستیم جلساتی حضوری داشته باشیم بنابراین هماهنگی‌ها را به صورت مجازی انجام دادیم مانند همان نامه‌ای که با امضای بیش از ۲۰۰ نماینده منتخب مجلس یازدهم نوشته شد با اتکا به همین روابط مجازی صورت گرفت.
12	لذا ما از جهت تعیین هیات رئیسه مجلس یازدهم نگرانی نداریم و با هماهنگی به پیش خواهیم رفت.
13	اصلاح طلبان و اعتدالیون فراکسیون اقلیت مجلس را شکل خواهند دادآنطور که شما گفتید یعنی تصور می‌کنید مجلس یازدهم تنها یک فراکسیون سیاسی داشته باشد و در همان یک فراکسیون تصمیم‌گیری‌ها صورت می‌گیرد؟بله؛ قطعا در مقابل این فراکسیون یک فراکسیون اصلاح‌طلب هم خواهد بود.
14	اما مجلس یازدهم اصلاح‌طلب نداردچرا همان تعدادی که هستند به همراه اعتدالیون یک فراکسیون اقلیت را تشکیل خواهند داد.
15	شاید در مجلس یازدهم چند فراکسیون اصولگرا تشکیل شود اماغیرهاما بسیاری از سیاسیون معتقدند در مجلس یازدهم با وجود آنکه اکثریت از یک جناح هستند اما این احتمال وجود دارد که شاهد چند فراکسیون باشیم و طیف‌هایی از اصولگرایان به فکر تشکیل فراکسیون‌های جداگانه باشند مانند پایداری‌ها اما شما می‌گویید مجلس یک فراکسیونی خواهد بود یعنی پایداری‌ها هم با اصولگرایان در یک فراکسیون قرار می‌گیرند؟ببینید ممکن است فراکسیون‌هایی تشکیل شود اما این‌ها را ما در زیر مجموعه‌ فراکسیون اکثریت تعریف می‌کنیم و اینها طیف‌هایی از فراکسیون اکثریت خواهد بود.
16	پیش از آغاز مجلس یازدهم بر سر ۱۲ کرسی هیات رئیسه توافق می شودبه سوال اصلی برگردیم آنطور که از صحبت‌های شما برداشت می‌شود این است که پیش از موعد مقرر برای انتخابات هیات رئیسه مجلس یازدهم توافیقی خارج از مجلس انجام می‌شود یعنی قبل از ۷ خرداد که مجلس یازدهم رسما و قانون افتتاح می‌شود نمایندگان منتخب مجلس یازدهم بر سر ۱۲ کرسی هیات رئیسه مجلس به تفاهم می‌رسند ؟من به طور قطعی نمی‌توانم بگویم این اتفاق رخ خواهد داد یا خیر اما پیش‌بینی‌ام این است که پیش از آغاز مجلس یازدهم به طور رسمی تفاهم‌ها و توافقات در این زمینه صورت بگیرد.
17	یعنی هماهنگی‌ها قبل از اغاز مجلس انجام می‌شود مانند اتفاقی که در مجلس هشتم و نهم اتفاق افتاد.
18	یعنی ابتدا در فراکسیون تصمیم گرفته شد و بعد در صحن علنی آن تصمیم عملی شد.
19	آن زمان در فراکسیون اکثریت یک رای گیری میان آقای حدادعادل و لاریجانی صورت گرفت که آقای لاریجانی رای آورد و بر این اساس لاریجانی رئیس شد.
20	قبل از انتخابات بر سر لیست واحد اختلافی میان اصولگرایان صورت گرفت که نهایتا در نتیجه تغییر سهم‌بندی‌ها توافق در دقیقه ۹۰ انجام شد به نظر شما چقدر احتمال دارد که این اتفاق درباره هیات رئیسه نیز صورت بگیرد یعنی مثلا برای آنکه بر سر ریاست قالیباف توافق صورت گیرد اصولگرایان مجبور شوند سهم بیشتری از ۱۲ کرسی هیات رئیسه را به پایداری اختصاص دهند؟همانطور که قبلا هم توضیح دادم اصولگرایان قطعا براساس تفاهم تصمیم خواهند گرفت حالا اینکه در رسیدن به این تفاهم چه روندی در پیش گرفته شود مشخص نیست و تمایلی هم برای صحبت‌ کردن درباره آن ندارم.
