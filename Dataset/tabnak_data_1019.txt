tabnak_data###رئیس‌جمهوری ترکیه و رئیس شورای اتحادیه‌اروپا گفتگو کردند###https://www.tabnak.ir/fa/news/962927/رئیس‌جمهوری-ترکیه-و-رئیس-شورای-اتحادیه‌اروپا-گفتگو-کردند###[]###2020-03-01 19:11:00###۹۶۲۹۲۷###['اروپا', 'ترکیه', 'سوریه']
1
1	رئیس‌جمهوری ترکیه و رئیس شورای اتحادیه‌اروپا در تماسی تلفنی پیرامون موضوع سوریه گفتگو کردند.
2	به گزارش خبرگزاری مهر به نقل از آناتولی، رجب طیب اردوغان رئیس‌جمهوری ترکیه و چارلز میشل رئیس شورای اتحادیه اروپا در تماسی تلفنی گفتگو کردند.
3	مرکز ارتباطات نهاد ریاست جمهوری ترکیه امروز یکشنبه با صدور بیانیه‌ای در این خصوص اعلام کرد که طرفین در این گفتگوی تلفنی تحولات سوریه و بحران انسانی در ادلب را مورد بحث قرار داده‌اند.
4	رئیس‌جمهوری ترکیه بدون اشاره به تجاوز آنکارا به خاک یک کشور مستقل در این تماس تلفنی خواستار اتخاذ مواضع مشترک در برابر «دفاع مشروع» نیروهای ارتش سوریه در برابر تروریست ها و حامیان آنها شده است.
5	گفتنی است ترکیه در راستای دفاع از تروریست‌های مورد حمایت غرب که ادلب را به آخرین پناهگاه خود در سوریه بدل کرده‌اند؛ روز گذشته با نظامیان سوری درگیر شده و دور جدیدی از تنش با مسکو را نیز رقم زده است.
