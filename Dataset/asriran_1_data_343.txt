asriran_1_data###ترامپ برای تقویت همکاری استراتژیک به هند می‌رود###https://www.asriran.com/fa/news/713264/ترامپ-برای-تقویت-همکاری-استراتژیک-به-هند-می‌رود###['بین الملل']###2020-02-11 10:01:00###۷۱۳۲۶۴###['ترامپ', 'آمریکا']
6
1	کاخ سفید در بیانیه‌ای امروز (سه شنبه) اعلام کرد، پس از تبرئه ترامپ از روند استیضاح، وی قرار است ۲۴ و ۲۵ فوریه سال جاری میلادی (۵ و ۶ اسفند) به هند سفر کند.
2	به گزارش ایسنا، به نقل از خبرگزاری اسپوتنیک، کاخ سفید در بیانیه خود که در توئیتر منتشر شد، آورده است: دونالد ترامپ، رئیس جمهوری قرار است ۲۴ و ۲۵ فوریه به هند برود و با نارندرا مودی، نخست وزیر این کشور دیدار کند.
3	این سفر به تقویت همکاری استراتژیک بیشتر بین دو کشور می‌پردازد و تاکیدی بر روابط با دوام و با ثبات بین مردم دو کشور است.
4	همچنین قرار است در این سفر ملانیا ترامپ، همسرش را همراهی کند.
5	وزارت امور خارجی هند نیز امروز در بیانیه‌ای مشابه اعلام کرد که ترامپ در کنار سایر مقام‌های دولت واشنگتن به گجرات می‌رود تا با نخست وزیر دیدار کند.
6	این سفر فرصتی برای دو طرف به منظور بررسی پیشرفت در روابط دو جانبه و تقویت هرچه بیشتر همکاری‌های استراتژیک است.
7	مساله اصلی در دستور کار این سفر امور تجاری است.
8	چندین دور گفتگو میان وزرای تجارت دو کشور انجام شده که آخرین مورد آن به دسامبر ۲۰۱۹ در نیویورک برمی‌گردد.
9	این نخستین سفر ترامپ به هند از زمان روی کار آمدن به عنوان رئیس جمهوری آمریکا محسوب می‌شود.
