roozno_data###پیروزی لیست وحدت اصولگرایان در سایه کاهش مشارکت؛ این گوی و این میدان، بسم الله!###http://roozno.com//fa/news/415262/پیروزی-لیست-وحدت-اصولگرایان-در-سایه-کاهش-مشارکت-این-گوی-و-این-میدان-بسم-الله###[]###2020-02-24 15:36:00###۴۱۵۲۶۲###['اصولگرایان', 'پیروزی لیست']
1@@@2@@@3
1	نتایج انتخابات مجلس شورای اسلامی مشخص شد و همانطور که انتظار می رفت برنامه چندین ساله برخی در ناامید کردن مردم برای حضور در صندوق رای جواب دهد و اصولگرایان در میان افت فاحش مشارکت نسبت به دوره پیش توانستند اکثریت کرسی ها را به دست آورند.
2	مثلا طبق آمار وزیر کشور استان تهران با ۲۶/۲ درصد کمترین میزان مشارکت را به خود اختصاص داد.
3	یک مقایسه سرانگشتی میان منتخبین در مجلس دهم و یازدهم هم به خوبی نشان می دهد که چرا لیست وحدت اصولگرایان به سرلیستی قالیباف توانست هر 30 کرسی تهران را از آن خود کند.
4	به گزارش روز نو : نتایج انتخابات مجلس شورای اسلامی مشخص شد و همانطور که انتظار می رفت برنامه چندین ساله برخی در ناامید کردن مردم برای حضور در صندوق رای جواب دهد و اصولگرایان در میان افت فاحش مشارکت نسبت به دوره پیش توانستند اکثریت کرسی ها را به دست آورند.
5	مثلا طبق آمار وزیر کشور استان تهران با ۲۶/۲ درصد کمترین میزان مشارکت را به خود اختصاص داد.
6	یک مقایسه سرانگشتی میان منتخبین در مجلس دهم و یازدهم هم به خوبی نشان می دهد که چرا لیست وحدت اصولگرایان به سرلیستی قالیباف توانست هر 30 کرسی تهران را از آن خود کند.
7	در یازدهمین دوره انتخابات مجلس در شهر تهران، محمدباقر قالیباف توانست با کسب ۱۲۶۵۲۸۷ رای، جایگاه اول را به خود اختصاص دهد.
8	این در حالی است که محمدرضا عارف در انتخابات دور گذشته با کسب یک میلیون و ۶۰۸ هزار و ۹۲۶ رای، جایگاه اول را کسب کرده بود.
9	در انتخابات مجلس دهم عبدالرضا هاشم‌زایی با یک میلیون و ۷۸ هزار و ۸۱۷ رای نفر سی‌ام تهران شده بود و در انتخابات این دوره عزت الله اکبری تالارپشتی با کسب ۶۴۲۲۱۴ رای توانسته به عنوان نفر ۳۰ وارد مجلس یازدهم شود.
10	به هر روی حالا به هر نحوی که بود آقایانی که طی این چند سال مدام بر عملکرد مجلس و دولت ایراد می گرفتند و انتخاب اشتباه مردم را عامل شرایط موجود می دانستند شکر خدا حالا در مجلس بر مسند امور نشستند و احتمالا با همین شیوه ریاست جمهوری را هم در اختیار بگیرند.
11	از یک بابت مایه خوشحالی است چرا که این بزرگواران همواره در مقام مدعی از عملکرد دولت و مجلس انتقاد کرده بودند و مردم را بابت انتخابشان سرزنش می کردند، تا جایی که رئیس جمهور هم خطاب به آن ها گفت اگر تصور می کنند کشور را بهتر می توانند اداره کنند، بسم الله!البته که کارنامه بسیاری از این افراد در دوره های پیش روشن است، اما حالا ما نیز با تبریک این موفقیت که بعد از شکست های پی در پی به دست آمد می گوییم این گوی و این میدان انتظار داریم که به سرعت پس از استقرار در مجلس نسبت به وضع قوانین به نفع معیشت مردم اقدام کنید، حالا که به لطف دوستان در لیست سیاه اف ای تی اف هم قرار گرفتیم انتظار داریم که با همین شرایط تحریمی و مشکلات اقتصادی سریعا نسبت به حل معضلات اقدام کنید، بسیار سعی کردید مردم را از عملکرد جناح رقیبتان ناامید کنید حالا چشم امید ما به شما است که اگر نتوانید آنوقت دیگر باید به فکر ادعایی تازه باشید.
12	نواندیش
