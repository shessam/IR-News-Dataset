tabnak_data###تصویب قطعنامه محدودسازی اختیارات نظامی ترامپ علیه ایران در مجلس نمایندگان / شلیک ده موشک به پایگاه نظامی آمریکا در شمال بغداد/ حمله هوایی به پایگاه‌های حشد شعبی در مرز عراق و سوریه/ دستور کار جدید شورای حکام آژانس درباره برنامه هسته‌ای ایران###https://www.tabnak.ir/fa/news/965316/تصویب-قطعنامه-محدودسازی-اختیارات-نظامی-ترامپ-علیه-ایران-در-مجلس-نمایندگان-شلیک-ده-موشک-به-پایگاه-نظامی-آمریکا-در-شمال-بغداد-حمله-هوایی-به-پایگاه‌های-حشد-شعبی-در-مرز-عراق-و-سوریه-دستور-کار-جدید-شورای-حکام-آژانس-درباره-برنامه-هسته‌ای-ایران###['صفحه نخست', 'بین\u200cالملل']###2020-03-12 08:00:00###۹۶۵۳۱۶###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'روسیه', 'ترکیه']
1@@@2
1	شلیک ده موشک به پایگاه نظامی آمریکا در شمال بغداد، حمله هوایی به پایگاه‌های حشد شعبی در مرز عراق و سوریه، دستور کار جدید شورای حکام آژانس درباره برنامه هسته‌ای ایران و توافق رهبران سیاسی عراق برای ابقای عبدالمهدی در نخست وزیری، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به تصویب قطعنامه محدودسازی اختیارات نظامی ترامپ علیه ایران در مجلس نمایندگان نیز اشاره کرد.
3	به گزارش «تابناک»؛ خبرگزاری فرانسه از تصویب نهایی قطعنامه‌ای در مجلس نمایندگان آمریکا خبر داد که بر اساس آن اختیارات دونالد ترامپ، رئیس‌جمهور آمریکا برای اقدام نظامی علیه ایران محدود می‌شود.
4	بر اساس این گزارش، مجلس نمایندگان آمریکا با ۲۲۷ رای موافق در برابر ۱۸۶ رای مخالف، این قطعنامه را که هدف از آن ممانعت از تشدید اوضاع با ایران بدون اجازه کنگره است، تصویب کرده است.
5	ترامپ پیش از این تهدید کرده که طرح مزبور را وتو خواهد کرد.
6	از آنجا که این قطعنامه فاقد دو سوم آرای نمایندگان مجلسین است، وتوی آن برای ترامپ میسر است.
7	مجلس سنا نیز پیش از این به قطعنامه مزبور رای مثبت داده بود.
8	ساعتی قبل، مجلس نمایندگان به پیشبرد این قطعنامه رای مثبت داد.
9	در این قطعنامه رئیس‌جمهور ملزم شد به استفاده از نیروهای مسلح آمریکا برای دامن زدن به تنش‌ها با ایران یا بخش‌های حکومت و ارتش این کشور پایان دهد.
10	مجلس نمایندگان آمریکا ماه ژانویه هم قطعنامه مشابهی به تصویب رسانده بود، اما آن قطعنامه الزام‌آور نبود و موازی طرح مجلس سنا به شمار نمی‌رفت.
11	شب گذشته منابع امنیتی عراقی از شلیکده هاموشک کاتیوشا به پایگاه نظامیالتاجیدر شمال بغداد که تروریست‌های آمریکایی‌ها در آن هستند، خبر دادند.
12	ادارهاطلاعرسانی امنیتی عراق اعلام کرد: ده موشک کاتیوشا به پایگاه نظامیالتاجیاصابت کرده؛ اماخساراتی به دنبال نداشته است.
13	رویترز خبر داد، دو آمریکایی و یک سرباز انگلیسی کشته و ده سرباز با تابعیت‌های مختلف زخمی شده‌اند.
14	همچنین یک خودرو ازنوعکیا که موشک‌انداز بر روی آن سوار شده،کشف شدهاست.
15	همزمان صدای آژیر خطر در سفارت آمریکا در منطقه سبز بغداد به صدا درآمد.
16	به گزارش منابع عراقی، سفارت آمریکا علاوه بر به صدا درآوردن آژیر، توصیه‌هایی به زبان انگلیسی هم داده و همزمان با آن بالگردهای آمریکایی بر فراز سفارت به پرواز درآمده‌اند.
17	همزمان با انتشار خبر کشته شدن سه نظامی آمریکایی و انگلیسی در حمله موشکی به پایگاه التاجی در شمال بغداد، مواضع حشد شعبی در داخل خاک سوریه هدف حملات هوایی قرار گرفت.
18	یک منبع امنیتی عراق در این باره گزارش داد که چهارشنبه شب مواضع حشد شعبی در داخل اراضی سوریه و در نزدیکی مرزهای عراق هدف حملات هوایی قرار گرفت.
19	در همین حال، تلویزیون دولتی سوریه چهارشنبه شب گزارش داد که هواپیماهای ناشناس چند نقطه را در مرزهای عراق و سوریه و در جنوب شرق البوکمال در حومه دیرالزور هدف قرار دادند.
20	از سوی دیگر، شبکه المیادین خبر داد که حملات هوایی صورت گرفته به جنوب شرقی البوکمال، از طریق چند پهپاد صورت گرفته است.
21	هنوز گزارشی درباره تلفات احتمالی ناشی از وقوع این حملات هوایی در مرز عراق و سوریه منتشر نشده است.
22	«میخائیل اولیانوف» نماینده روسیه در سازمان‌های بین‌المللی مستقر در وین، امروز چهارشنبه در پیامی توئیتری نوشت: شورای حکام آژانس بین المللی انرژی اتمی، لحظاتی پیش بررسی گزارش راستی‌آزمایی درباره ایران را تکمیل و نکاتی را از این سند یادداشت کرد.
23	نماینده روسیه در سازمان‌های بین‌المللی مستقر در وین در این خصوص اعلام کرد: اکنون شورای حکام، بررسی گزارش‌ها درباره کاربرد پادمان ها در کره شمالی، سوریه و ایران را آغاز کرده است (گزارش ممانعت از دسترسی به دو سایت در ایران).
24	این در حالی است که «رافائل گروسی» رئیس جدید آژانس بین‌المللی انرژی اتمی در سخنانی مدعی شده بود، از ایران خواسته است تا درباره «مکان اعلام نشده» در تهران که در آنجا سال گذشته ذرات اورانیوم پیدا شده بود، شفاف سازی کند.
25	گروسی همچنین مدعی شده بود، ایران باید تصمیم بگیرد با روشی شفاف‌تر با آژانس برای ارائه توضیحات لازم همکاری کند.
26	در مقابل ادعای آژانس، ایران تصریح کرد که چنین درخواست‌هایی باید بر مبنای دلایل شفاف و اصول مطابق با اسناد مرتبط آژانس باشند، که درخصوص دو درخواست اخیر برای دسترسی تکمیلی، صدق نمی‌کند.
27	یک منبع در ائتلاف الفتح گفت، هادی العامری، رئیس این ائتلاف و عمار حکیم، رهبر جریان حکمت اسلامی عراق در نشستی با نوری المالکی، رهبر ائتلاف "دولت قانون" در خصوص تشکیل دولت جدید عراق پس از استعفای محمد توفیق علاوی گفت‌وگو کردند.
28	این منبع گفت که در جریان نشست مذکور، حاضران به توافق اولیه درباره ابقای عبدالمهدی به عنوان نخست وزیر موقت تا زمان برگزاری انتخابات زودهنگام پارلمانی در پایان سال جاری میلادی توافق دست یافتند.
29	پیشتر محمد توفیق علاوی نخست وزیر مکلف عراق، از تشکیل دولت جدید انصراف داد و این پس از دو بار شکست پارلمان عراق در برگزاری نشست فوق العاده برای اعطای رای اعتماد به دولت پیشنهادی وی بود.
30	همچنین عادل عبدالمهدی پیش از این گفته بود حاضر نیست دیگر در سمت نخست وزیری عراق بماند.
