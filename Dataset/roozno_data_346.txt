roozno_data###از تهران خواستم که شهر قم مانند ووهان قرنطینه شود/ ایران قبول نکرد###http://roozno.com//fa/news/415246/از-تهران-خواستم-که-شهر-قم-مانند-ووهان-قرنطینه-شود-ایران-قبول-نکرد###[]###2020-02-24 15:07:00###۴۱۵۲۴۶###['تهران', 'وزیر بهداشت ترکیه']
1
1	وزیر بهداشت ترکیه به بیان اظهاراتی در مورد شیوع کرونا در ایران پرداخت.
2	به گزارش روز نو ، فخرالدین کوجا، وزیر بهداشت ترکیه در گفت‌وگو با روزنامه «حریت» در خصوص شیوع کرونا در ایران تصریح کرد: مشاهده موارد ابتلا به ویروس کرونا در ایران از شهر قم شروع شد.
3	در گفت‌وگو با سعید نمکی، وزیر بهداشت ایران خواستم که شهر قم نیز مانند شهر ووهان چین قرنطینه شود.
4	اگر این شهر قرنطینه می‌شد، دیگر نیازی به اتخاذ تدابیر دیگر و بستن مرزها نبود.
5	کوجا افزود: ایران گفت که قرنطینه قم ممکن نیست، بنابراین ما مجبور به بستن مرزهایمان با این کشور شدیم.
6	ایتالیا منطقه‌ای که در آن ویروس مشاهده شده را قرنطینه کرد و این کار صحیحی بود.
7	چین نیز ووهان را قرنطینه کرد.
8	اگر ایران نیز شهر قم را قرنطینه می‌کرد، این پیشگیری‌ها و تدابیر ضروری نبود.
9	کوجا در پاسخ به این سوال که چه زمانی مرزهای با ایران بازگشایی می‌شود، گفت: باید وضعیت کنترل این بیماری در ایران را ببینیم و بر مبنای آن تصمیم بگیریم اما احتمال گسترش آن در ایران وجود دارد.
