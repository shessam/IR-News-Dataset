roozno_data###احمد خاتمی: در ماجرای کرونا می‌خواستند قم را مقصر نشان دهند درحالیکه دروغ بود/آمریکا ویروس کرونا را برای مقابله با ایران و چین تولید کرده است###http://roozno.com//fa/news/421017/احمد-خاتمی-در-ماجرای-کرونا-می‌خواستند-قم-را-مقصر-نشان-دهند-درحالیکه-دروغ-بودآمریکا-ویروس-کرونا-را-برای-مقابله-با-ایران-و-چین-تولید-کرده-است###[]###2020-04-07 18:47:00###۴۲۱۰۱۷###['ماجرای کرونا']
1
1	سید احمد خاتمی امام جمعه موقت تهران، عضو جامعه مدرسین حوزه علمیه قم در گفت وگویی با اشاره به مسئله شیوع کرونا نکاتی را بیان و تشریح کرد.
2	وی تشکیل ستاد مبارزه با کرونا را کاری خوب و حاوی ویژگی هایی بر شمرد و عنوان داشت: از آغاز شیوع کرونا تاکنون و همچنین بعد از آن برای مقابله با این ویروس منحوس باید دو کار صورت می گرفت.
3	یک کار تشکیل ستاد مبارزه با این ویروس بود که بحمدلله به خوبی انجام گرفت.
4	با چند ویژگی قابل توجه.
5	ویژگی اول اینکه بحمدلله در این ستاد همه مسئولان پای کار آمدند.
6	در راس مقام معظم رهبری (مدظله العالی)، دولت محترم، وزارت بهداشت ،کادر درمان، کادر پرستاری، نیروهای مسلح و صدا و سیما انصافا همه به خوبی پای کار آمدند و حتی من معتقدم به نحوی می توان گفت این موضوع محور اتحاد هم شد یعنی یک مساله ملی شد و دعواهای جناحی در این مقطع رنگ باخت هرچند خواهم گفت بعضی ها تلاش کردند که این دعواها را در این عرصه هم بکشانند.
7	آیت‌الله احمد خاتمی: در ماجرای کرونا می‌خواستند قم را مقصر نشان دهند درحالیکه دروغ بود/آمریکا ویروس کرونا را برای مقابله با ایران و چین تولید کرده استامام جمعه موقت تهران با تقدیر و تشکر از مردم به سبب توجه و همراهی با پروتکل های ستاد مبارزه با کرونا این همکاری و اجرای طرح در خانه بمانیم و طرح فاصله گیری اجتماعی را به ویژه در ۱۳ فروردین از نکات با اهمیت در مسئله شیوع کرونا دانست.
8	آیت الله خاتمی اطلاع رسانی شفاف ستاد مبارزه با کرونا را مثبت ارزیابی کرد و عنوان داشت: اطلاع رسانی شفاف به مردم از سوی این ستاد از کارهای مثبت این ستاد بود که جای تشکر دارد و انصافا صادقانه ترین برخورد و اطلاع رسانی به مردم داشتند که می توانم بگویم در دنیا کم نظیر بود.
9	هیچ پنهان کاری نداشتند، بهبود شدگان را می گفتند، فوت شدگان را می گفتند، مبتلایان را می گفتند.
10	بحمدلله تاکنون این رویه ادامه دارد و امیدوارم همچنان ادامه داشته باشد.
11	عضو هیأت رییسه جامعه مدرسین حوزه علمیه قم همراهی نهادهای دینی، حرم های مقدس و حوزه های علمیه با پروتکل های ستاد مبارزه با کرونا را همراهی دین و علم و همراهی حوزه و نهادهای دینی با نظام اسلامی برشمرد و افزود: در آغاز مساله کرونا ما شاهد هجمه ناجوانمردانه به قم و حوزه علمیه بودیم.
12	هجمه ای که زمینه اش کینه از دین بود در حالی که این ابتلاء توجیهات خودش را داشته و تمام دنیا را در برگرفته است، داشتند قم را مقصر تلقی می کردند، قرنطینه قم را مربوط به حوزه می دیدند، اهانت ها کردند در حالی که دروغ بود.
13	مسئولان تصمیم نگرفتند آن زمان قرنطینه کنند الان تصمیم گرفتند.
14	آن نکته ای که گفتم بعضی ها در این عرصه هم می خواستند ناجوانمردی کنند همین بود.
15	آیت الله خاتمی با اشاره به عمومی و جهانی بودن بلیه شیوع کرونا مدیریت مسئولان کشور در مبارزه با کرونا را ستود و تصریح کرد: با این که این بلیه، بلیه عمومی و جهانی بوده و هست و تاکنون ۲۰۳ کشور جهان با آن درگیر شده اند اما مدیریت مسئولان ما در ایران در مقایسه با مدیریت دیگران نمره بالاتری داشت.
16	بحمدلله مردم ما خوب واقفند و می بینند در دنیا در بعضی جاها تخت بیماران را در سالن بیمارستان قرار دادند، در خیابان تخت گذاشتند، لوازم بهداشت و درمان نداشتند ،ماسک نداشتند و امثال اینها.
17	اما گزارش ها در ایران ملاحظه می فرمایید می گویند هزاران تخت خالی داریم این نشان از مدیریت خوب مسئولان دارد.
18	نقش گروه های جهادی در مبارزه با این ویروس منحوس بسیار ستودنی استعضو شورای عالی حوزه های علمیه به حضور طلبه های جهادی خواهر و برادر در صحنه مبارزه با ویروس منحوس کرونا اشاره کرد و ابراز داشت: نقش گروه های جهادی در مبارزه با این ویروس منحوس بسیار ستودنی است، همه گروه های جهادی و حدود هزار طلبه هم از آقایان و هم از خواهران چه در بیمارستان ها و چه در آرامستان ها و تجهیز اموات به صحنه آمدند و انصافا جای تشکر و سپاس فراوان است و در اینجا باید از طلاب گرامی تشکر کنم؛ ایران اسلامی در مبارزه با کرونا تنها دغدغه خودش را نداشت بلکه دعای مردم ایران دعای نابودی کرونا و رفع آن از سر بشریت بود.
19	عضو مجلس خبرگان رهبری تشکیل ستادی برای پیگیری مسائل معنوی و مدیریت امور معنوی و روانی را لازم و ضروری دانست و تصریح کرد: کار دومی که باید انجام می شد تشکیل ستادی برای پیگیری مسائل معنوی بود.
20	این ستاد امور معنوی، امور روانی را مدیریت می کرد، نمی گویم تشکیل نشد، همین ستاد مبارزه بخشی و کمیته ای را برای این کار تشکیل داد، اما اولا قدری دیر بود و ثانیا به قوت کمیته های دیگر نبود.
21	بایستی ستادی معنوی هم تشکیل می شد.
22	در این ستاد معنوی چه کسانی نقش داشتند؟ باید همه نهادهای فرهنگی، حوزه علمیه، دفتر تبلیغات، سازمان تبلیغات در این ستاد نقش داشته باشند و به موازات کارهای درمانی و بهداشتی که آن ستاد مبارزه با کرونا دارد، این ستاد نیز در این عرصه معنوی فعال باشد.
23	ستادی که باید چندتا کمیته داشته باشد.
24	کمیته اول، کمیته پاسخگویی به شبهات اعتقادی، به هر حال برای مردم سوالات اعتقادی پیدا شده، نقش بلاها و شرور و نقش اینها در نظام احسن هستی و توضیح اینها که واقعا ما تمام اسرار جهان هستی را نمی دانیم، ما ظاهری را می بینیم و البته باید تحلیل بشود نقش آدم ها هم در این عرصه تبیین بشود.
25	به هر حال کمیته ای کارش پاسخگویی به شبهات اعتقادی باشد.
26	دوم، کمیته مدیریت نهادهای معنوی و دینی.
27	گرم نگه داشتن فروغ زمزمه های مناجاتی.
28	بحمدلله صدا و سیما اینها را دارد ولی الان شرایط، شرایط عادی نیست.
29	در این شرایط غیرعادی این زمزمه ها باید بیشتر بشود.
30	ما به شدت نیازمند به بالا آوردن فاز دینی و اعتقادی مردم در فضای مجازی و در رسانه هستیم، می دانم که مسئولان صدا و سیما برای این کار برنامه دارند ولی به نظر می رسد باید فازش را بیشتر کنند.
31	آیت الله خاتمی ادامه داد: مولا علی (ع) در خطبه ۱۷۸ نهج البلاغه فرمود ولو ان الناس حین تنزل بهم النقم و تزول عنهم النعم فزعوا الی ربهم بصدق من نیاتهم و ولع من قلوبهم لردّ علیهم کل شارد و اصلح لهم کل فاسد.
32	مردم وقتی به گرفتاری می خورند مشکلات برای ایشان پیش می آید، نعمت ها از اینها می رود اگر صادقانه درب خانه خدا را می زدند با تمام وجود خدا خدا می کردند نعمت های رفته برمی گشت و مشکلات حل می شد.
33	این کلام مولی علی (ع) است مقصودم این است که این ستاد باید مدیریت می کرد که این فاز بیشتر بشود.
34	عضو جامعه مدرسین در ادامه تشریح وظایف کمیته های ستاد معنوی مبارزه با کرونا تصریح کرد: نمازهای جماعت تعطیل شده و باید هم تعطیل می شد تا این ارتباط ویروس گسسته بشود ولی باید از فضای مساجد، مناره ها برای گرم نگهداشتن فضای معنوی استفاده می شد.
35	قبل از اذان، بعد از اذان، زمزمه های مناجاتی دلنواز پخش می شد البته با رعایت تمام جوانب که سبب اذیت همسایه های مسجد نشود.
36	شرح و تفسیر دعاهای تاثیرگذار مثل دعای هفتم صحیفه سجادیه که مقام معظم رهبری فرمودند توسط عالمان برجسته در شبکه های سراسری، در شبکه های استانی صدا و سیما، باز تاکید می کنم هست اینها، اما من به عنوان خطیب جمعه تاکید می کنم اینها باید بیشتر بشود.
37	صدا و سیما دستور بدهد به شبکه های استانی که از عالمان برجسته هر دیار برای شرح این دعاها و شرح مناجات شعبانیه استفاده شود.
38	اینها باعث می شود که ثبات مردم، مقاومت مردم، تحمل مردم و صبر مردم بیشتر بشود.
39	این از وظایف کمیته دوم ،یعنی کمیته مدیریت نهادهای معنوی و دینی بود.
40	برنامه هایی که بوی غفلت از خدا می دهد، سم استامام جمعه موقت تهران تشکیل کمیته نظارت بر برنامه های رسانه ها را از دیگر کمیته های لازم در ستاد معنوی مبارزه با کرونا دانست و ابراز کرد: کمیته سوم، کمیته نظارت بر برنامه های رسانه ها.
41	ببینید فضای مجازی الان تاثیرگذار است.
42	صدا و سیما هم تاثیر گذار است.
43	من با دیدن مختصری از برنامه ها احساس می کنم بعضی از مدیران می خواهند به هر قیمتی مردم را شاد نگه دارند ولو با برنامه های غفلت زا.
44	برنامه هایی که بوی غفلت از خدا می دهد.
45	در این شرایطی که باید همه توجه به خدا داشته باشیم سم است رسانه ای بیاید برنامه های غفلت زا پخش کند.
46	اینجاست که به نظر می رسد این ستاد باید نظارت کند، اگر دید در فضای مجازی غیر از فضای مجازی برنامه غفلت زایی از خدا هست تذکر بدهد که تکرار نشود.
47	وی در ادامه به نقش امور معنوی در حل مشکلات اشاره کرد و گفت: به عنوان نکته چهارم در این ستاد معنوی باید از نقش دعا، نقش توسل، نقش امور معنوی در حل مشکلات بگویند.
48	به هر حال از ابزار مادی و اسباب مادی چه خوب و قشنگ پیش رفتیم.
49	در مسائل معنوی هم ما بگوییم به خدا معتقدیم ضمن اینکه اسباب مادی را چنگ می زنیم اسباب معنوی را هم باور داشته باشیم ولو ان اهل القری آمنوا و اتقوا لفتحنا علیهم برکات من السماء و الارض.
50	ببینید قرآن در این آیه توجه می دهد که به معنویات هم توجه کنید.
51	ببینید مساله سلاح در جنگ، سلاح لازم است، انبیاء هم سلاح داشتند و کاین من نبی قاتل معه ربیون کثیر فماوهنوا لما اصابهم فی سبیل الله تا آخر آیه اما دارد الدعا سلاح الانبیاء در کنارش هم دعا داشتند.
52	در بیماری ها باید به پزشک مراجعه کرد اما در روایات هست الدعاء شفاء من کل داء.
53	الان وقت باز کردن این مفاهیم بلند است که هم به اسباب مادی توجه داشته باشیم و هم اسباب معنوی و بدانیم که مسبب الاسباب خداوند است.
54	باید با تزریق امید در درمان روحی مردم نقش ایفا کردعضو هیأت رییسه مجلس خبرگان رهبری در ادامه به نقش امید در درمان روحی مردم اشاره کرد و بیان داشت: نکته پنجمی که این ستاد باید به آن توجه کند باید مدام در امید مردم بدمد که بدترین دردها ناامیدی است.
55	این ستاد باید با تزریق امید در درمان روحی مردم نقش داشته باشد.
56	دقیقا همان که مقام معظم رهبری در سخنانشان در رابطه با این ویروس منحوس دارند و عمل می کنند و باید از رفتار ایشان الگو بگیریم.
57	آیت الله خاتمی آنچه را بیان داشت به مثابه خطبه ای از خطبه های نماز جمعه دانست و افزود: از آخرین خطبه بنده که ۲ اسفند روز انتخابات بود و بعدش این ویروس منحوس سبب شد خطبه ها خوانده نشود تا امروز ۴۳ روز می گذرد.
58	اگر حرفی را می خواستم بگویم اینها بود که محضر شما در رابطه با کرونا گفتم و در خطبه دوم هم یک مناسبت هایی را می گفتم و در رابطه با آمریکا هم دو نکته را متذکر می شدم.
59	اما در رابطه با خطبه دوم، اولا تجلیل می کردم از فقیه گرانقدر جناب آیت الله سیدجعفر کریمی یار صدیق امام و مقام معظم رهبری، زید عزه و همراه همیشگی نظام اسلامی تا آخر عمر.
60	نیز گرامی می داشتم یاد شهید رزمنده سردار سلگی که این روزها به دیدار خدا رفتند.
61	گرامی می داشتم شهید آیت الله محمد باقر صدر و خواهر فاضله اش بنت الهدی که توسط رژیم بعث عراق در ۱۹ فروردین ۵۹ به شهادت رسیدند.
62	گرامی می داشتم یاد امیرسپهبد شهید صیاد شیرازی که توسط منافقین در ۲۱ فروردین سال ۷۸به شهادت رسید.
63	طلب مغفرت کردم و می کنم برای همه آنانی که این روزها به سبب این ویروس منحوس دار فانی را وداع گفتند و طلب شفا و عافیت داریم برای همه بیماران اسلام به ویژه آنان که به سبب این ویروس در بستر بیماری هستند.
64	شادی های غفلت زا در شان جشن امام زمان نیستآیت الله خاتمی بر معرفت افزایی در امر مهدویت و دوری از شادی های غفلت زا در این ایام تاکید کرد و افزود: مناسبت پیش روی ما ولادت جان جانان حضرت بقیه الله الاعظم ارواحنا فداه ۱۵ شعبان را در پیش داریم:روزی که بشر عصاره شر گردد/دین و هدف و شرافتش زر گردد.
65	از بهر نجات خلق آید مهدی/ از یمن وجود او ورق برگردد.
66	اما متاسفانه امسال به خاطر مسائل کرونایی نشد جشن باشکوه سالیان گذشته را داشته باشیم اما انتظار از صدا و سیما و فضای مجازی است که در این عرصه سنگ تمام بگذارند.
67	شادی هدفمند را دنبال کنند مراقب باشند به بهانه شادی، غفلت از خدا نباشد.
68	شادی های غفلت زا در شان جشن امام زمان نیست.
69	ضمن آنکه از هنر برای جلب توجه مخاطبان استفاده می کنند بر معرفت افزایی هم عنایت داشته باشند.
70	اعتقاد به حضرت ولی عصر یک اعتقاد فرادینی و فرامذهبی استاستاد حوزه علمیه قم به بیان یک نکته معرفتی در باب حضرت ولی عصر ارواحنا لترابه المقدم الفداء پرداخت و ابراز کرد: اعتقاد به حضرت ولی عصر یک اعتقاد فرادینی و فرامذهبی است.
71	مقصودم از فرادینی این است که این اعتقاد تنها اعتقاد مسلمانان نیست بلکه اعتقاد به مهدویت در ادیان دیگر هم در دین یهودیت و مسیحیت مطرح بوده و لقد کتبنا فی الزبور من بعد الذکر ان الارض یرثها عبادی الصالحون.
72	در همه ادیان توحیدی این مطرح بوده که موعودی جهانی خواهد آمد که در آخرالزمان جهان را پر از عدل و داد خواهد کرد.
73	این اعتقاد یک اعتقاد شیعی تنها هم نیست، فرامذهبی است.
74	جهان اسلام باورمند مهدویت است.
75	روایات مهدویت در صحاح اهل سنت هم آمده.
76	دلیلش این است که بیش از ۲۵۰ آیه قرآن کریم تاویل به حضرت ولی عصر ارواحنا لتراب مقدمه الفداء شده.
77	معجم احادیث الامام المهدی یک جلد کتاب ۶۰۰ صفحه ای اش اختصاص دارد به الایات المعوله بالمهدی و بیش از ۵۰۰ حدیث نبوی از حضرت ولی عصر عجل الله تعالی فرجه و خصوصیات حضرت گفتند.
78	بنابراین، این اعتقاد یک اعتقاد بین المللی الهیون عالم است.
79	یعنی هر کس که خدا را باور دارد این اعتقاد را هم دارد شیعه هم که در این عرصه سنگ تمام گذاشته است.
80	دو هزار و پانصد روایت از امامان در رابطه با مهدویت رسیده.
81	این اعتقاد، اعتقادی پولادین، اعتقادی محکم است باید به همین محکمی مطرح بکنیم نمی گویم خواب های صادق را مطرح نکنیم، نمی گویم مطالب این چنینی رویای صادقه را هم انکار کنیم ولی می گویم دلیلی ندارد ما این اعتقاد را گره بزنیم به خواب ها و امثال ذلک و گاه مطالب سست.
82	بحمدلله این اعتقاد پشتوانه بسیار محکمی دارد.
83	انشاءالله در این ایام میلاد امام زمان تلاش کنیم که در این معرفت رشد بیشتر داشته باشیم ، رشدها را به وجود بیاوریم این معرفت را بالا بیاوریم بخصوص برای نسل عزیز جوان مان.
84	این در رابطه با حضرت ولی عصر می گفتم، البته الان دارم مختصر می گویم آن وقت معلوم است که با تفصیل بیشتری گفته می شد.
85	آمریکا در رابطه با این ویروس متهم استآیت الله خاتمی با ارائه تحلیلی در رابطه با آمریکا و مسائل مربوط به شیوع ویروس کرونا و با اشاره به سخنرانی رهبر معظم انقلاب در روز مبعث گفت: مقام معظم رهبری در سخنرانی روز مبعث شان به نکته بسیار مهمی اشاره کردند که آمریکا در رابطه با این ویروس متهم است که در تولید این ویروس نقش داشته.
86	ممکن است بگویید الان خود آمریکا در پیک ابتلای به این کرونا قرار دارد چطور می گویید نقش داشته؟ پاسخش این است که منافات ندارد.
87	اینها این ویروس را چه بسا برای مقابله با چین در عرصه اقتصادی و ایران در عرصه سیاسی تولید کرده بودند بعد از دستشان در رفت و بلای جان ایشان شد.
88	آن چیزی که این اتهام را تقویت می کند بی خیالی ترامپ در آغاز سرایت این ویروس در آمریکاست.
89	کسانی را که مراعات می کردند به استهزاء می گرفت و علیرغم ممنوعیت به همه دست می داد.
90	این نشان می داد که خیالش از این ویروس راحت بود.
91	به هر حال این تنها تحلیل مقام معظم رهبری نیست.
92	برخی از سیاسیون برجسته بر این تحلیل عنایت دارند که در تولید و شیوع این ویروس آمریکا حداقل به عنوان یک متهم در این رابطه مطرح است.
93	امام جمعه تهران به تحولات منطقه و شرارت های اخیر آمریکا در عراق اشاره و تصریح کرد: آمریکا در پی شرارت هایی در عراق است تا ذلت و رسوایی مصوبه مجلس عراق مبنی بر اخراج نظامیان آمریکایی را از عراق جبران کند ولی به نظر می رسد که آمریکایی ها باید به این نکته توجه کنند که حاج قاسم سلیمانی ما را زدند، اما شهید حاج قاسم سلیمانی زنده است.
94	راه او پرصلابت ادامه دارد به یاری خداوند ارتش عراق، بسیج مردمی عراق کتائب حزب الله نخواهند گذاشت آمریکا در عراق جاخوش کند و به هر تحرک شیطانی عراق کوبنده جواب خواهند داد.
95	آیت الله خاتمی در پایان سخنان خود گفت: از ذات مقدس ربوبی می خواهم که خداوند هر چه زودتر شر این ویروس منحوس از سر بشریت بکند.
96	ما برای همه دعا می کنیم نه تنها جهان اسلام و نه تنها فقط ایران اسلامی از خداوند طلب مغفرت داریم برای همه کسانی که این روزها به دیدار خدا رفتند، ما هم طلب شفا داریم برای همه آنها که بر تخت بیمارستان هستند و التماس از همه دارند.
97	به همینجا اکتفا می کنم و تشکر می کنم از این برنامه خوب و ارزشمند.
