roozno_data###افزایش قیمت طلا و ارز در پی قرار گرفتن ایران در فهرست سیاه اف‌ای‌تی‌اف###http://roozno.com//fa/news/414868/افزایش-قیمت-طلا-و-ارز-در-پی-قرار-گرفتن-ایران-در-فهرست-سیاه-اف‌ای‌تی‌اف###[]###2020-02-22 14:48:00###۴۱۴۸۶۸###['افزایش قیمت طلا و ارز']
1
1	در پی قرار گرفتن ایران در فهرست سیاه اف‌ای‌تی‌اف، گزارش‌ها از افزایش نرخ ارز و قیمت سکه و طلا در بازار ایران حکایت دارد.
2	قیمت سکه و طلا در پی رشد نرخ ارز با «افزایش چشمگیر» رو‌به‌رو شده است.
3	قیمت هر قطعه سکه طلای تمام طرح «امام» به پنج میلیون و ۷۳۵ هزار تومان رسیده است.
4	این قیمت برای نیم‌سکه نیز دو میلیون و ۹۵۰ هزار تومان اعلام شد.
5	طلای ۱۸ عیار با ۴۰ هزار تومان افزایش به هر گرم ۵۸۷ هزار تومان رسید.
6	در بازار ارز، قیمت دلار با ۲۸۰ تومان و یورو با ۱۸۰ تومان افزایش مواجه شده است.
7	بر این اساس قیمت فروش دلار ۱۴ هزار و ۴۸۰ تومان اعلام شد.
8	رسانه‌ها نوشته‌اند در ادامه التهابات ماه‌های گذشته، قرار گرفتن ایران در فهرست سیاه گروه ویژه اقدام مالی بر افزایش نرخ‌ها در بازار ارز و طلا تاثیر گذاشته است.
9	عصر جمعه گروه ویژه اقدام مالی (اف‌ای‌تی‌اف) با صدور بیانیه‌ای اعلام کرد ضمن توقف تعلیق‌ اقدام‌های مقابله‌ای در نظر گرفته شده برای ایران، نام این کشور را دوباره در فهرست سیاه خود قرار می‌دهد.
