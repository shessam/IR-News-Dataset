asriran_1_data###پس از 14 سال، بذرپاشی کشاورزان غزه در حائل مرزی اسرائیل (+عکس)###https://www.asriran.com/fa/news/712381/پس-از-14-سال-بذرپاشی-کشاورزان-غزه-در-حائل-مرزی-اسرائیل-عکس###['بین الملل']###2020-02-06 10:10:00###۷۱۲۳۸۱###['اسرائیل', 'غزه', 'کشاورزان', 'زمین', 'مرزی']
6
1	پس از سال‌ها بررسی و تلاش پروژه کمیته بین‌المللی صلیب سرخ نتیجه داد تا کشاورزان فلسطین بر سر زمین‌های خود در مناطق مرزی غزه و اسرائیل بازگردند.
2	به گزارش به نقل از ، "نصر ابو سعید" یکی از کشاورزان فلسطینی است که پس از 14 سال به زمین کشاورزی خود در مناطق مرزی غزه با اسرائیل بازگشته است.
3	در این روزها این کشاورزان با کمک و حمایت سازمان صلیب سرخ موفق به بذرپاشی در زمین‌های مرزی غزه با اسرائیل شدند.
4	"ابو سعید" که سال‌ها قبل در این منطقه میوه کشت می‌کرد در این باره گفت: زمانی که برای اولین بار به سراغ زمین‌هایم آمدم با زمینی بایر و پر از علف هرز مواجه شدم.
5	او یکی از 600 کشاورز فلسطینی است که با کمک کمیته بین‌المللی صلیب سرخ موفق به کشت محصولات کشاورزی در منطقه مرزی فلسطین با اسرائیل شده است.
6	اسرائیل در سال 2006 نوار 300 متری در مرز شرقی و شمالی غزه را به عنوان منطقه حائل اعلام کرد و مانع کار کشاورزان فلسطینی در این ناحیه شد.
7	با این وجود فلسطینیان اعلام کردند که این سیاست آنها را از دسترسی به بخش بزرگی از زمین‌های کشاورزی‌شان محروم کرده و از فضای زندگی آنها کاسته است.
8	این نوار پر پیچ و خم زندگی را برای حدود 2 میلیون نفر از ساکنان این منطقه سخت‌تر کرده و دسترسی آنها به منابع غذایی را کاهش داده است.
9	پروژه کمیته بین‌المللی صلیب سرخ در سال 2015 استارت خورد.
10	در این پروژه مهمات منفجر نشده و دیگر تجهیزات جنگی به رهبری وزارت کشور دولت حماس در غزه از این مساحت 1,012 هکتاری منطقه پاک شد.
11	در ماه آگوست گذشته و در فاز سوم پروژه، زمین "ابو سعید" احیا شد.
12	این کشاورز می‌تواند در ماه "می" سال جاری از محصولات جدیدش بهره‌برداری کند.
13	در حال حاضر حدود 580 کشاورز روی زمین‌های کشاورزی خود در مناطق مرزی غزه و اسرائیل کار می‌کنند.
14	کشاورزان در همکاری با کارگران سازمان صلیب سرخ زمین‌ها را شخم زده و بذرپاشی کرده‌اند.
15	وزارت کشاورزی غزه و اسرائیل، شهرداری‌های محلی و کمیته سازماندهی کشاورزان نیز در فرایند شخم، کاشت و غنی‌سازی زمین مشارکت کردند.
16	"سرهی" ابومندیل 71 ساله که در مجاورت مرزهای اسرائیل و غزه و زیر نظر سربازان فلسطینی کار می‌کند در این باره گفت: هر بار که وارد زمین‌های کشاورزیمان می‌شویم، خطر مرگ ما را تهدید می‌کند.
17	خانواده‌اش قبلا 4 هکتار زمین نخود، سویا و گندم داشتند.
18	ابومندیل نیز مانند دیگر کشاورزان فلسطینی نیز از علف‌کش‌های استفاده شده در بخش‌های اسرائیل شکایت داشت.
19	علف‌کش‌های مورد استفاده در اسرائیل با باد به بخش غزه آمده و به محصولات کشاورزی غزه آسیب می‌زند.
20	کشاورزان فلسطینی اعلام کردند که علف‌کش‌ها محصولات زراعی آنها را از بین می برند.
21	وزارت کشاورزی غزه از ضرر 1.
22	25 میلیون دلاری از ماه دسامبر گذشته خبر داد.
