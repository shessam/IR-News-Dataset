tabnak_data###یورش نیروهای اسرائیلی به مسجد الاقصی###https://www.tabnak.ir/fa/news/954131/یورش-نیروهای-اسرائیلی-به-مسجد-الاقصی###[]###2020-01-24 16:23:00###۹۵۴۱۳۱###['اسرائیل', 'مسجد الاقصی', 'شهرک سازی']
1
1	نیروهای اسرائیلی بامداد امروز برای دومین بار پی در پی به مسجد الاقصی یورش برده و با گلوله‌های پلاستیکی و ضرب و جرح، به نمازگزاران حمله کرده و آنها را به تخلیه محوطه‌های مسجد الاقصی وادار کردند.
2	به گزارش ایسنا، به نقل از روسیا الیوم، رسانه‌های فلسطینی گزارش دادند که ده‌ها سرباز مسلح صدها نمازگزار را در پشت بام مسجد قبة الصخره محاصره کرده و مانع از حرکت و حضور نمازگزاران در این مکان شدند و به نمازگزاران نیز حمله کردند.
3	از سوی دیگر، شهرک‌نشین‌ها نیز یک مسجد را در بیت صفافا شرفات در قدس در بامداد امروز آتش زده و شعارهای نژادپرستانه را علیه عرب‌ها نوشتند.
4	نیروهای رژیم صهیونیستی شب گذشته نیز افراد بسیاری را در قدس بازداشت کردند.
