asriran_2_data###قطبی: مربیگری در پرسپولیس سخت‌تر از منچستر است###https://www.asriran.com/fa/news/704305/قطبی-مربیگری-در-پرسپولیس-سخت‌تر-از-منچستر-است###['ورزشی']###2019-12-18 15:02:00###۷۰۴۳۰۵###['افشین قطبی', 'پرسپولیس']
3
1	افشین قطبی درباره بازی حساس ایران و آمریکا در جام جهانی و مربیگری در لیگ ایران به صحبت پرداخت.
2	به گزارش ایسنا و به نقل از گاردین، در این که ممکن است افشین قطبی موفق‌ترین مربی آمریکایی حال حاضر باشد، تردید وجود دارد ولی با در نظر گرفتن تجارب مختلف مربیگری قطبی، یک احتمال وجود دارد و آن هم بازگشت این مربی به آمریکا برای مربیگری است.
3	۲۱ سال از زمانی که او به عنوان یکی از اعضای تیم ملی آمریکا و کادر استیو سامپسون به فرانسه رفت می‌گذرد؛ جایی که آمریکا، کشوری که او از ۱۳ سالگی در آن بوده است برابر کشوری که در آن به دنیا آمده یعنی ایران با نتیجه ۲ بر یک شکست خورد.
4	با بالارفتن تحریم‌های آمریکا، اکنون نیز در صورتی که دو کشور برابر هم به میدان بروند به همان اندازه سال ۹۸ دیدار سیاسی را شاهد خواهیم بود.
5	قطبی در حالی که خیلی تمایل به گفتن نداشت به گاردین گفت: این چشم‌انداز سیاسی در زندگی روزمره ایرانی‌ها تاثیر گذاشته است.
6	سیاست همیشه در فوتبال بوده است.
7	ما تلاش می‌کنیم تا این مساله را همیشه از ورزش کنار بگذاریم.
8	او درباره بازی حساس ایران و آمریکا در جام جهانی گفت: من فکر می‌کنم این بازی برای ایرانی‌ها بیش از آمریکایی‌ها حائز اهمیت بود.
9	ما درباره این بازی یک روز قبل با بازیکنان صحبت کردیم.
10	آن‌ها نفهمیده بودند این دیدار تا چه اندازه مهم است.
11	نه تنها برای بازیکنان بلکه برای هواداران و همه در ایران حتی دولت.
12	دولت در تهران هیچ‌وقت از فوتبال دور نبوده است و بعید است آن‌ها ندادند که افشین قطبی سرمربی ایران در سال‌های ۲۰۰۹ تا ۲۰۱۱ با سونیل گولاتی، رییس فدراسیون فوتبال آمریکا درباره یک بازی دوستانه با ایران صحبت کرده است.
13	البته بعید است به این زودی‌ها این اتفاق رخ دهد و شاید جام جهانی ۲۰۲۶ که آمریکای خیلی از بازی‌ها را میزبانی می‌کند، نزدیک‌ترین فرصت برای بازی دوستانه ایران و آمریکا باشد.
14	قطبی مطمئن است ایران به آن جام جهانی صعود خواهد کرد و هواداران زیادی از ایران در کنار تیم ملی خواهد بود.
15	قطبی با ادامه صحبت‌های خود گفت: قطعا ایرانی‌های زیادی اینجا از تیم ملی فوتبال استقبال خواهند کرد خصوصا وقتی که مردم آمریکا بدانند مردم ایران به خاطر تحریم‌ها عذاب کشیدند.
16	قطبی می‌داند امکان دارد در آن جام جهانی سرمربی آمریکا باشد.
17	شکست تحقیر آمیز آمریکا برابر کانادا و راه نیافتن به جام جهانی ۲۰۱۸ باعث شده است تا قطبی را یک نامزد برای هدایت آمریکا بدانیم.
18	قطبی در همین رابطه گفت: فدراسیون شاید افرادی را به کار گرفته است که با کار در تیم ملی آشنایی ندارند و از تجربه لازم نیز بهره‌مند نیستند.
19	یک پروسه یادگیری الان در تیم ملی آمریکا وجود دارد.
20	پرسپولیس با قطبی توانست در هفته آخر و دقیقه آخر با گلی که سپهر حیدری وارد دروازه سپاهان کرد قهرمان لیگ ایران شود.
21	قطبی گفت: آن قهرمانی واقعا یک اتفاق بزرگ و جادویی بود.
22	در عین حال بازی‌های سیاسی زیادی خارج از بازی فوتبال وجود داشت.
23	در پرسپولیس یک جلسه محرمانه داشتیم و مفاد آن خیلی زود در رسانه‌ها می‌پیچید.
24	مربیگری در پرسپولیس شاید از مربیگری در منچستریونایتد سخت‌تر است.
