roozno_data###درخواست تعیین شعبه‌ در دادسرای نظامی برای شکایت متهمان ترورهای هسته‌ای###http://roozno.com//fa/news/412909/درخواست-تعیین-شعبه‌-در-دادسرای-نظامی-برای-شکایت-متهمان-ترورهای-هسته‌ای###[]###2020-02-10 14:20:00###۴۱۲۹۰۹###['دادسرای نظامی', 'ترورهای هسته ای']
1
1	نماینده مردم تهران در مجلس گفت: وزیر اطلاعات در نامه‌ای به اینجانب از درخواست تعیین شعبه‌ ویژه‌ای در دادسرای نظامی برای طرح شکایت متهمان ترور هسته‌ای خبر داد.
2	به گزارش روز نو : محمود صادقی در صفحه رسمی خود در توییتر نوشت:« وزیر اطلاعات طی نامه‌ای در پاسخ به نامه مورخ ۹۸/۶/۳۱ اینجانب درباره مظنونان ترورهای هسته‌ای، ضمن یادآوری اقدامات واجا(وزارت اطلاعات جمهوری اسلامی ایران) برای جبران اشتباه خود و پرداخت غرامت به متهمان بی‌گناه و اظهار تشکر از اینجانب، از درخواست تعیین شعبه‌ی ویژه‌ای در دادسرای نظامی برای طرح شکایت متهمان خبر داد.
3	»به گزارش ایسنا، محمود صادقی نماینده تهران ۱۵ مرداد ۹۸، در صفحه توییتر خود در واکنش به طرح ادعاهایی درباره اعترافات متهمان ترور دانشمندان هسته‌ای نوشته بود:« باتوجه به ادعاهای عجیبی که اخیرا درباره کاذب بودن اعترافات متهمان به ترور دانشمندان هسته‌ای مطرح شده، مسئولان ذی‌ربط باید درباره‌ی صحت و سقم این ادعاها توضیح دهند.
4	» صادقی همچنین در توییتی دیگر ادعا کرده بود که تقاضای تحقیق و تفحص هم خواهد کرد.
5	این در حالی بود که شبکه تلویزیونی بی بی سی فارسی با پخش برنامه ای با محتوای مصاحبه با یکی از متهمان ترور دانشمندان هسته ای ادعاهایی را مطرح کرده بود.
6	۲۵ آذر ماه ۹۸ سخنگوی هیأت نظارت بر رفتار نمایندگان مجلس از شکایت وزارت اطلاعات از محمود صادقی، نماینده تهران، در ارتباط با متهمان پرونده "ترور دانشمندان هسته‌ای" در ایران خبر داده است.
