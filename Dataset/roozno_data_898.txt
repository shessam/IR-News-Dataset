roozno_data###رهبر انقلاب: ملت ایران در آزمون کرونا خوب درخشید/ مسئله کرونا ما را از توطئه استکبار غافل نکند/برنامه های دولت برای قشرهای ضعیف، هرچه زودتر و بهتر اجرا شود###http://roozno.com//fa/news/421212/رهبر-انقلاب-ملت-ایران-در-آزمون-کرونا-خوب-درخشید-مسئله-کرونا-ما-را-از-توطئه-استکبار-غافل-نکندبرنامه-های-دولت-برای-قشرهای-ضعیف-هرچه-زودتر-و-بهتر-اجرا-شود###[]###2020-04-09 12:33:00###۴۲۱۲۱۲###['رهبر انقلاب']
1
1	آیت‌الله خامنه‌ای رهبر معظم انقلاب صبح امروز(پنجشنبه) به مناسبت فرا رسیدن نیمه شعبان سالروز ولادت حضرت ولی عصر(عج) در سخنرانی زنده تلویزیونی با ملت ایران سخن گفتند.
2	اهم فرمایشات رهبر معظم انقلاب به شرح زیر است:من توفیق دیدار نزدیک شما[ملت ایران] را ندارم و از دور با شما صحبت می‌کنم و این هم تجربه ای است.
3	شاید در تاریخ بشر کمتر دوره ای اتفاق افتاده باشد که آحاد بشری در همه جای عالم، جامعه بشری، به قدر امروز احساس نیاز به یک منجی داشته باشند.
4	چه نخبگان که آگاهانه این نیاز را احساس می‌کنند چه بسیاری از مردم که در ناخودآگاه احساس نیاز می‌کنند.
5	احساس نیاز به مهدی، دست قدرت الهی، امامت معصوم، عصمت و هدایت الهی.
6	کمتر در دوره‌ای از تاریخ این همه احساس نیاز به این حقیقت والا سراغ داریم.
7	امروز بعد از آن که بشر مکاتب گوناگون و نحله های مختلف را تجریه کرده است، از کمونیسم تا دموکراسی غربی تا لیبرال دموکراسی رایج دنیا با این همه ادعایی که دارند، اما بشر احساس آسایش نمی‌کند.
8	بشر با این همه پیشرفت‌های علمی که به کلی وضع زندگی را در جهان تغییر داده است، احساس خوشبختی نمی‌کند.
9	بشر دچار بیماری و فحشا و گناه و بی عدالتی و نابرابری و شکاف طبقاتی بسیار وسیع است.
10	بشر دچار سو استفاده قدرت ها از علم است.
11	میلیادرها انسان در دنیا گرفتارند.
12	برخی ممکن است آسایش داشته باشند اما آرامش ندارند.
13	بشر دچار اضطراب است و این تحولات نتوانسته که به بشر خوشبختی بدهد.
14	به عنوان مثال مساله بوسیله علم امروز قابل حل شدن نبوده و گره آن باز شدنی نیست و امروز بی عدالتی از علم تغذیه می‌کند و علم پیشرفته در خدمت جنگ افروزی و سلطه بر ملت ها است.
15	مأموریت بزرگ حضرت بقیه‌الله، قسط و عدل است.
16	این چیزی است که جز از دست قدرت الهی که از آستین حضرت بقیه‌الله بیرون می‌آید، امکانپذیر نیست.
17	عدالتی که مد نظر امام زمان (عج) است، عدالت در همه شئون انسانی است، عدالت در قدرت، ثروت، سلامت، کرامت انسانی، منزلت اجتماعی، معنویت و امکان رشد.
18	آحاد بشر چه آنهایی که نخبه هستند و می‌توانند حوادث را تشخیص دهند، همه این احساس نیاز را دارند.
19	در همه ادیان هم وعده فرج و حرکت عظیم الهی داده شده است.
20	برای اینکه این نیاز جهت پیدا کند و مفید فایده باشد، در اسلام از ما خواسته شده که انتظار داشته باشیم.
21	انتظار فراتر از نیازمندی و احساس نیاز است.
22	انتظار به معنای امید است.
23	انتظار به معنای اعتقاد به اینکه آینده قطعی وجود دارد.
24	انتظار سازنده است.
25	در روایات ما، انتظار فرج جایگاه بسیار مهمی دارد.
26	در انتظار فرج تحرک، امید و اقدام وجود دارد.
27	انتظار فرج ناظر بر همه مشکلاتی است که در زندگی انسان‌ها رخ می‌دهد.
28	مشکلات گوناگونی در زندگی انسان‌ها رخ می‌دهد که نباید مأیوس شود و باید انتظار فرج داشته باشد.
29	انتظار فرج انسان را از حالت یأس و درماندگی که انسان را وادار به کارهای عجیب و غریبی می‌کند، نجات می‌دهد.
30	انتظار به معنای فقط نشستن و دست روی دست گذاشتن و چشم به در دوختن نیست، انتظار به معنای آماده شدن و اقدام کردن است، به معنای آن است که انسان احساس کند عاقبتی وجود دارد که می‌شود به آن دست یافت و باید برای رسیدن به آن عاقبت تلاش کنیم.
31	باید در راه ایجاد جامعه مهدوی تلاش کنیم؛ هم خودسازی کنیم و هم به قدر توان و امکاناتمان دگرسازی کنیم.
32	جامعه مهدوی جامعه قسط، جامعه معنویت، جامعه معرفت، جامعه برادری و اخوت، جامعه علم و عزت است.
33	انتظار فرج غیر از بی‌صبری و مدت معین کردن است که انسان یک تاریخی را در نظر بگیرد برای فرج حضرت ولیعصر (عج) و بی‌صبری کند؛ این به معنای انتظار فرج نیست.
34	بی‌صبری کردن ممنوع است.
35	انتظار فرج هم به معنای فرج ظهور حضرت و هم فرج نهایی و هم فرج بعد از حوادث دشوار است مثل همین حوادثی که در دنیا وجود دارد که خیلی‌ها را مأیوس کرده و وادار به خودکشی می‌کند.
36	لکن وقتی انتظار فرج وجود دارد، انسان می‌داند که این حادثه تمام خواهد شد.
37	آرامش واقعی ناشی از انتظار فرج و اطمینان نفس را می‌توان با دعا، استغاثه و مناجات افزایش داد.
38	در ماه شعبان و رمضان، دعاها و مناجات فراوانی وجود دارد؛ مناجات با خدا و راز و نیاز کردن با ائمه اطهار به انسان آرامش می‌دهد.
39	یاد خداوند به انسان بهجت و گشایش می‌دهد.
40	دیشب میلیون‌ها نفر موفق شدند که دلهایشان را با خدا آشنا و متصل کنند و دست به دعا بردارند.
41	بلاشک این امر آثار خوب خود را در خود آنها و کل جامعه نشان خواهد داد.
42	مشکلات زیادی در زندگی هر انسانی بوجود می‌آید که نباید مایوس شد.
43	باید امیدوار بود.
44	انتظار فرج انسان را از یاس و درماندگی نجات می‌دهد.
45	کرونا یک ابتلای عمومی و یک آزمون برای دنیاست.
46	هم برای دولتها و هم ملت‌ها.
47	در مورد آمارها و اقدامات بسیار خوبی که شده و توصیه های مسئولین حرف زیاد زده شده است.
48	ملت ایران در این آزمون کرونا خوش درخشید.
49	اوج این افتخار ملی متعلق به مجموعه درمانی کشور است.
50	اینها جان و سلامت خود را در خدمت مردم قرار دادند.
51	اوج این افتخار ملی متعلق به مجموعه درمانی کشور است این خاطرات جامه پزشکی در حافظه ملت به خوبی به یادگار خواهد ماند.
52	آحاد مردم خدمات باارزشی که واقعا از توصیف بالاتر است ارائه کردند.
53	در کنار اینها نیروهای مسلح که از همه توان خود حتی در زمینه‌های علمی و ساخت و ساز و تولید امکانات بهداشتی و درمانی استفاده کردند.
54	در یکی دو ده اخیر برخی تلاش کردند فرهنگ ایرانی اسلامی را تضعیف کنند ولی این احساس فرهنگ اسلامی و زنجیره ارزش های اسلامی در مردم بسیار قوی است.
55	آنچه در کشورهای غربی اتفاق افتاد را برخی تلویزیون ما گفت ولی برخی هم گفته نمی‌شود، اینها محصول تربیت خود را نشان دادند.
56	اینکه دولتی ماسک و دستکش متعلق به دولت دیگر را سر راه مصادره کند و به کشور خودش ببرد اتفاق افتاد.
57	یا مردم هر روز در ظرف مدت کوتاهی فروشگاهها را تخلیه کنند و حرص بزنند برای خرید بیشتر و دکان ها خالی شود، اینها را تلویزیونهای دنیا نشان داد.
58	یا کسانی برای چند دستمال توالت به جان هم بیفتند و یا کسانی برای خرید اسلحه صف بکشند (چون در این ایام احساس خطر می کند) یا بیماران را اولویت گذاری کنند و بیمار پیر را معالجه نکنند؛ این چیزهاییست که در آنجا اتفاق افتاده است.
59	خودشان این را نماد زنده شدن غرب وحشی می دانند.
60	مردم آنچه که ستاد ملی مبارزه به صورت قاطع بیان می‌کند، عمل می‌کنند.
61	شاید وقتی چیزی را مردد عنوان کنند و مردم ندانند که باید انجام بشود یا نه.
62	یک نمونه از عملکرد خوب مردم روز 13 فروردین بود.
63	انسان باور نمی‌کرد مردم سیزده به در را تعطیل کنند ولی شد.
64	یعنی مردم نشان دادند به معنای واقعی کلمه یک نظم عمومی را پذیرفتند و این باید ادامه پیدا کند.
65	تصمیمات ستاد ملی که در این زمینه مسئول درجه اول است باید جدی گرفته شود.
66	مسئله کرونا ما را از توطئه دشمن غافل نکند.
67	دشمنی استکبار با اصل جمهوری اسلامی است.
68	اینکه برخی فکر کنند ما دشمنی نکنیم تا‌ آنها هم دشمن نکنند، تفکر درستی نیست.
69	برنامه های دولت برای قشرهای ضعیف، هرچه زودتر و بهتر اجرا شود.
70	مردم هم البته وظیفه دارند.
71	عده ای در این شرایط زندگی‌شان به سختی قابل گذران است.
72	مردمی که دستشان باز است باید در این زمینه فعالیت وسیعی را شروع کنند.
