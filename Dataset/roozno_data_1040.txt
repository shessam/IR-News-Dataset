roozno_data###جان بولتون: انتقال بنزین از ایران به ونزوئلا برای آمریکا خطرناک است###http://roozno.com//fa/news/428197/جان-بولتون-انتقال-بنزین-از-ایران-به-ونزوئلا-برای-آمریکا-خطرناک-است###[]###2020-05-24 11:20:00###۴۲۸۱۹۷###['جان بولتون', 'ایران']
1
1	مشاور امنیت ملی سابق کاخ سفید با دخالت در امور ایران و ونزوئلا، از انتقال بنزین ایران برای مردم ونزوئلا ابراز نگرانی کرد.
2	به گزارش روز نو :مشاور امنیت ملی سابق کاخ سفید که سابقه طولانی در ضدیت با ایران دارد، شنبه شب به وقت تهران در توییتی مجددا با ابراز نگرانی از همکاری های قانونی ایران و ونزوئلا نوشت، انتقال بنزین ایران به ونزوئلا اقدامی ناراحت کننده است.
3	«جان بولتون» مشاور امنیت ملی سابق کاخ سفید در توییتی بدین منظور نوشت: « ما همگی از مداخله مجدد چین، روسیه، کوبا و ایران در ونزوئلا دچار مشکل میشویم.
4	انتقال بنزین ایران جهت کمک‌رسانی به دولت شکست خورده "مادورو" برای ایالات متحده و همه کشورهای منطقه خطرناک است.
5	ما در مخالفت با نفوذ ایران کنار "خوان گوایدو" (رهبر شورشیان ونزوئلا) ایستاده ایم.
6	»وی در روزهای گذشته نیز در توییتی نوشت، ایران در حال سرپیچی کردن از کارزار فشار آمریکا است و برای رها کردن مادورو از کمبود سوخت پنج نفت‌کش بزرگ را روانه ونزوئلا کرده است.
7	باید با تلاش ایران برای مخالفت با اولویت‌های آمریکا با قاطعیت برخورد شود.
8	چین ایران و ونزوئلا نمی‌توانند موفق شوند.
9	این در حالی است که برخی جوانان ونزوئلایی در روزهای گذشته با برافراشتن پرچم ایران مقابل آرامگاه رئیس جمهور فقید این کشور از اقدامات تهران به نوعی قدر دانی کردند.
10	ونزوئلا به خاطر تحریمهای آمریکا در تامین بنزین مورد نیاز برای کشورش با مشکل مواجه شده و ایران نیز برای تامین این کمبود پنج فروند نفتکش خود را عازم این کشور کرده است.
