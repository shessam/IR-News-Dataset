roozno_data###رئیس سازمان اطلاعات سپاه: نظاره‌­گر فتنه‌­گری نخواهیم بود؛ اگر دنبال آشوب بروند، باید آماده ضربه ­های محکمی باشند / اشراف خوبی بر چرخه­ شبکه­ سازی­ و نفوذ دشمن در بستر فضای مجازی پیدا کرده ­ایم###http://roozno.com//fa/news/413011/رئیس-سازمان-اطلاعات-سپاه-نظاره‌­گر-فتنه‌­گری-نخواهیم-بود-اگر-دنبال-آشوب-بروند-باید-آماده-ضربه-­های-محکمی-باشند-اشراف-خوبی-بر-چرخه­-شبکه­-سازی­-و-نفوذ-دشمن-در-بستر-فضای-مجازی-پیدا-کرده-­ایم###[]###2020-02-11 12:37:00###۴۱۳۰۱۱###['رئیس سازمان اطلاعات سپاه']
1
1	رئیس سازمان اطلاعات سپاه تاکید کرد: غربی­‌ها و عواملشان در داخل کشور بدانند ما نظاره‌­گر فتنه‌­گری و شرارت آنها نخواهیم بود؛ اگر دنبال آشوب بروند باید آماده ضربه ­های محکم دستگاه امنیتی باشند.
2	حجت الاسلام حسین طائب رئیس سازمان اطلاعات سپاه در حاشیه حضور در راهپیمایی 22 بهمن و در گفتگو با فارس، اظهار داشت: حضور و استقبال باشکوه مردم در ایام­الله بدرقه سردار سلیمانی و راهپیمایی امروز به معنای علاقه و باور مردم به اصل انقلاب و راهبرد مقاومت و اعتماد به راه امام و مقام معظم رهبری است.
3	اینها نقاط عطفی برای یک حرکت عمومی و جهاد همگانی برای ساختن ایران اسلامی قوی خواهد بود.
4	وی افزود: خداوند را شاکریم که به برکت خون سردار سپهبد حاج قاسم سلیمانی ایام ­الله انقلاب­ را رنگ و بویی دیگر داد و شور حماسی و انقلابی را در اقصی نقاط منطقه و جهان پراکنده کرد.
5	حجت الاسلام طائب ادامه داد: ما هم به تأسی از امام خمینی (ره) می ­گوییم که نسل فرزندان مقاوم ابراهیم، انتقام حاج قاسم را با اخراج او از منطقه غرب آسیا خواهند گرفت.
6	امروز نبرد اطلاعاتی با آمریکا وارد دوره جدیدی شده است.
7	از امروز به بعد آمریکا برای هر روز حضور نامشروع خود در منطقه، هزینه بیشتری باید بدهد.
8	رئیس سازمان اطلاعات سپاه با بیان اینکه دشمن با فشار حداکثری به دنبال ایجاد ناامنی و کمپین‌­های اغتشاش بود اما ایستادگی و بصیرت ملت ایران، آنان را ناکام کرد و عقب زد، تصریح کرد: پاسداران گمنام امام زمان (عج) برای مبارزه با فساد و بازگرداندن اموال مردم، دوشادوش همه‌­ی دستگاه ­های نظارتی و دولتی، آستین ­های خود را بالا زده‌­اند و شب و روز نمی‌شناسند.
9	وی گفت: غربی­‌ها و عواملشان در داخل کشور بدانند ما نظاره‌­گر فتنه‌­گری و شرارت آنها نخواهیم بود؛ اگر دنبال آشوب بروند باید آماده ضربه ­های محکم دستگاه امنیتی باشند.
10	حجت الاسلام طائب با تاکید بر اینکه به لطف الهی و به کارگیری شگردهای حرفه­‌ای و ابزارهای پیچیده اطلاعاتی، اشراف خوبی بر چرخه­ شبکه­ سازی­ و نفوذ دشمن در بستر فضای مجازی پیدا کرده ­ایم، خاطرنشان کرد: همانطور که طرح موازنه ­ی قوای منطقه ­ای برای تضمین امنیت رژیم غاصب صهیونیستی ره به جایی نبرد، همانگونه که فتنه ­ی جهانی داعش به برکت خون سلیمانی­ ها و المهندس ­ها شکست خورد، خیال باطل معامله ­ی قرن هم زوال اسرائیل را نزدیک­تر خواهد کرد.
11	رئیس سازمان اطلاعات سپاه در پایان عنوان کرد: همانگونه که حضرت آقا فرمودند راه یکتای مقابله با دشمن، قوت ­یابی ما در عرصه­های دفاعی، امنیتی، اقتصادی، سیاسی و اجتماعی است و مشارکت آگاهانه و پرشور در انتخابات پیش­رو یکی از همین صحنه­ های قوی­تر شدن است.
