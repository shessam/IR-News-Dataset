asriran_2_data###برقراری بیمه بیکاری برای آسیب دیدگان زلزله آذربایجان شرقی###https://www.asriran.com/fa/news/697471/برقراری-بیمه-بیکاری-برای-آسیب-دیدگان-زلزله-آذربایجان-شرقی###['اجتماعی ']###2019-11-09 13:49:00###۶۹۷۴۷۱###['زلزله', 'بیمه']
5
1	در نشست شورای هماهنگی دستگاه‌های زیر مجموعه وزارت تعاون، کار و رفاه اجتماعی مقرر شد بیمه بیکاری برای آسیب دیدگان زلزله آذربایجان شرقی برقرار شود.
2	به گزارش مرکز روابط عمومی و اطلاع رسانی وزارت تعاون، کار و رفاه اجتماعی؛ نشست شورای هماهنگی دستگاه‌های زیر مجموعه وزارت تعاون، کار و رفاه اجتماعی ، صبح امروز شنبه هجدهم آبان با هدف استفاده حداکثری از ظرفیت‌های وزارت تعاون، کار و رفاه اجتماعی برای کمک رسانی در مناطق آسیب دیده از زلزله آذربایجان شرقی به ریاست " میرهادی قره سید رومیانی" معاون امور مجلس، حقوقی و استان‌ها و نماینده ویژه وزیر تعاون، کار و رفاه اجتماعی و با حضور روسای شورای هماهنگی استانهای اردبیل و آذربایجان غربی به عنوان استانهای معین در امر کمک رسانی، مدیران عامل شرکت‌های سرمایه‌گذاری و روسای شورای هماهنگی استان‌های اردبیل و آذربایجان غربی به عنوان استان‌های معین در امر کمک رسانی برگزار شد.
3	وضعیت زلزله زدگان شمال غرب کشور و چگونگی کمک رسانی به هموطنان در این نشست بررسی شد.
4	همچنین در این نشست مقرر شد، طبق دستور" محمد شریعتمداری " تمام امکانات وزارت تعاون، کار و رفاه اجتماعی و سازمانهای تابعه برای خدمت به زلزله زدگان بسیج شود و در این راستا گروههای مختلف اوضاع مناطق را رصد می کنند تا اقدامات لازم متناسب با نیازهای منطقه انجام شود.
5	در این جلسه مقرر شد بیمه بیکاری برای آسیب دیدگان زلزله آذربایجان شرقی برقرار شود؛ همچنین از ظرفیت استانهای معین برای رسیدگی به امور زلزله زدگان استفاده خواهد شد.
