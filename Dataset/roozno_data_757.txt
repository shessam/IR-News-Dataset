roozno_data###جان باختن ۱۳۹ بیمار کرونایی در ۲۴ ساعت گذشته؛ تعداد کل فوتی ها ۲۵۱۷ نفر شد / ۳۲۰۶ نفر در وضعیت شدید بیماری###http://roozno.com//fa/news/419819/جان-باختن-۱۳۹-بیمار-کرونایی-در-۲۴-ساعت-گذشته-تعداد-کل-فوتی-ها-۲۵۱۷-نفر-شد-۳۲۰۶-نفر-در-وضعیت-شدید-بیماری###[]###2020-03-28 15:59:00###۴۱۹۸۱۹###['یمار کرونایی']
1
1	سخنگوی وزارت بهداشت آخرین آمار ابتلا و فوتی و همچنین بهبودیافتگان کروناویروس جدید در کشور را اعلام کرد.
2	کیانوش جهانپور گفت: بر اساس یافته‌های قطعی آزمایشگاهی و از ظهر دیروز تا امروز ۹ فروردین ۱۳۹۹ در کشور، ۳۰۷۶ بیمار جدید مبتلا به کووید ۱۹ در کشور شناسایی شدند و تعداد بیماران مبتلا شده به این بیماری به ۳۵۴۰۸ نفر رسید.
3	وی گفت: خوشبختانه تا کنون ۱۱۶۷۹ نفر از بیماران مبتلا به این بیماری، بهبود یافته و ترخیص شده اند.
4	به گفته جهانپور، متاسفانه در طول ۲۴ ساعت گذشته ۱۳۹ نفر از بیماران مبتلا به کووید ۱۹ جان خود را از دست دادند و تا امروز از وجود ۲۵۱۷ نفر در کشور محروم شده ایم.
5	وی همچنین گفت: ۳۲۰۶ نفر از بیماران در وضعیت شدید این بیماری قرار دارند.
6	جهانپور گفت: تا کنون بیش از ۵۷ میلیون نفر تا ظهر امروز در طرح غربالگری مقابله با کرونا، مشارکت داشته اند.
7	وی تاکید کرد: اجرای طرح بسیج ملی مقابله با کرونا و تقویت بیماریابی، افزایش آزمایشگاه‌های مورد تایید وزارت بهداشت برای انجام آزمایش تشخیص کووید ۱۹ و البته رعایت نکردن بخشی از جامعه به توصیه‌های وزارت بهداشت، از دلایل افزایش تعداد موارد جدید ابتلا به کووید ۱۹ در کشور است.
