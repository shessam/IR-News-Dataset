roozno_data###محسن هاشمی: تهرانی‌ها نیاز به تست فوری کرونا دارند###http://roozno.com//fa/news/420542/محسن-هاشمی-تهرانی‌ها-نیاز-به-تست-فوری-کرونا-دارند###[]###2020-04-05 10:57:00###۴۲۰۵۴۲###['محسن هاشمی', 'تهرانی ها']
1
1	محسن هاشمی: تهرانی‌ها نیاز به تست فوری کرونا دارندرئیس شورای شهر تهران با اشاره به ضرورت دسترسی تهرانی‌ها به تست فوری کرونا، گفت: شناسایی به موقع بیماران بهترین عامل جلوگیری از انتشار ویروس است.
2	به گزارش روز نو ، محسن هاشمی رئیس شورای شهر تهران در دویست و ششمین جلسه شورای شهر درباره بیماری کرونا اظهار داشت: بیماری جهانی کرونا نخستین بحرانی است که فراتر از جنگ جهانی و خشکسالی همه کشورها را درگیر کرده البته تعداد محدودی از کشورها به دلایل حاکمیتی شیوع آن را در کشورشان تکذیب می‌کنند.
3	وی افزود: برخی کشورها به ویژه آمریکا با پافشاری از طریق یک سیاست یک جانبه عمل کرده و شهرداری و شورای شهر تهران طی نامه‌ای به شهرداران پایتخت‌های جهان از پارلمان‌های شهری و محلی درخواست داشته که همکاری‌های لازم و تعاملات در جهت مبارزه با کرونا انجام گیرد که امیدواریم پاسخ مثبت در این زمینه دریافت شود.
4	رئیس شورای شهر تهران ادامه داد: نقش مدیریت شهری در ستاد ملی و متمرکز مقابله با کرونا بسیار حائز اهمیت است و نباید از توان کارشناسی و تخصصی در این زمینه غافل شد.
5	لذا انتظار می‌رود ستاد کرونا قبل از تصمیم گیری در مورد فعالیت‌های شهری مانند حمل و نقل با مدیریت شهری گفت‌وگوی لازم را انجام دهد و اقناع صورت گیرد.
6	هاشمی ضرورت امکان دسترسی شهروندان به تست آسان و در دسترس کرونا اشاره و بیان داشت:‌متاسفانه این امکان به ویژه در تهران برای شهروندان فراهم نشده و از پیروز حناچی شهردار پایتخت درخواست داریم این شرایط را فراهم کنند چرا که تشخیص به موقع و شناسایی موارد مبتلا بهترین عامل جلوگیری از ویروس کرونا است.
7	وی گفت: به دلیل این بیماری تغییرات گسترده در منابع مالی شهرداری ایجاد می‌شود که شورای شهر به این موضوع توجه داشته و باید برنامه‌ریزی‌های لازم صورت گیرد.
