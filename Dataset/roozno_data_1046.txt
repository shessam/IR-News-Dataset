roozno_data###58 فوتی و 2180 ابتلای جدید به کرونا / انجام ۸۰۰ هزار تست تشخیصی###http://roozno.com//fa/news/428213/58-فوتی-و-2180-ابتلای-جدید-به-کرونا-انجام-۸۰۰-هزار-تست-تشخیصی###[]###2020-05-24 22:24:00###۴۲۸۲۱۳###['سخنگوی وزارت بهداشت']
1
1	سخنگوی وزارت بهداشت از شناسایی ۲۱۸۰ بیمار جدید کووید۱۹ در کشور طی ۲۴ ساعت گذشته خبر داد.
2	دکتر کیانوش جهانپور گفت: از دیروز تا امروز (۴ خرداد ۱۳۹۹) و بر اساس معیارهای قطعی تشخیصی ۲۱۸۰ بیمار جدید مبتلا به کووید۱۹ در کشور شناسایی شد.
3	از بین مبتلایان جدید، ۳۶۴ مورد بستری و ۱۸۱۶ مورد سرپایی و از افراد در تماس با مبتلایان بودند که شناسایی شدند.
4	وی افزود: روند بیماریابی در کشور تقویت شده و موارد سرپایی و افراد در تماس با مبتلایان، امروز ۸۳ درصد از بیماران جدید را تشکیل می دهند.
5	البته چندین هفته است که موارد جدید سرپایی بیش از ۸۰ درصد موارد جدید را شامل می شوند.
6	وی در ادامه گفت: مجموع بیماران کووید۱۹ در کشور به ۱۳۵ هزار و ۷۰۱ نفر رسید و متاسفانه در طول ۲۴ ساعت گذشته، ۵۸ بیمار کووید۱۹ جان خود را از دست دادند که مجموع جان باختگان این بیماری به ۷۴۱۷ نفر رسید.
7	جهانپور اظهار کرد: خوشبختانه تا کنون ۱۰۵ هزار و ۸۰۱ نفر از بیماران، بهبود یافته و ترخیص شده‌اند و ۲۶۱۵ نفر از بیماران مبتلا به کووید۱۹ در وضعیت شدید این بیماری تحت مراقبت قرار دارند.
8	سخنگوی وزارت بهداشت،‌ادامه داد: تا کنون ۸۰۰ هزار و ۵۱۹ آزمایش تشخیص کووید۱۹ در کشور انجام شده است.
9	وی با بیان اینکه وضعیت استان خوزستان، همچنان قرمز است، تصریح کرد: در طول ۲۴ ساعت گذشته در ۱۳ استان موارد فوتی صفر و در ۸ استان، فقط یک مورد فوتی گزارش شده است.
