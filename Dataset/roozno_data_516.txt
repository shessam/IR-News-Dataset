roozno_data###آلوده‌ترین وسایل شخصی در روزهای کرونایی###http://roozno.com//fa/news/417446/آلوده‌ترین-وسایل-شخصی-در-روزهای-کرونایی###[]###2020-03-09 10:34:00###۴۱۷۴۴۶###['روز هایی کرونایی', 'وسایل شخصی']
1
1	آلوده‌ترین وسایل شخصی‌تان شامل موبایل و هندزفری، کلید و سوییچ ماشین، کیف، کیف پول و کارت‌های بانکی، ساعت مچی و زیورآلاتی چون انگشتر و دستبند و فندک و پاکت سیگار است.
2	آلوده‌ترین وسایل شخصی در روزهای کروناییکرونا ویروس جدید؛ ویروس اسرار آمیزی که این روزها جهان را به خود مشغول کرده است.
3	کارشناسان معتقدند که این ویروس تنفسی از طریق تنفس، لمس سطوح آلوده توسط دست‌ها و سپس تماس دست با بینی، چشم یا دهان منتقل شده و سرعت انتشار بالایی هم دارد.
4	به گزارش روز نو ، تاکنون حدود ۱۰۵ هزار نفر در سراسر جهان به بیماری کووید۱۹ مبتلا شده‌ و حدود ۳۵۰۰ نفر هم به دلیل ابتلا به این بیماری جان‌باخته‌اند.
5	هرچند که هنوز اطلاعات دانشمندان درباره این ویروس کامل نیست و راه درمان قطعی هم برای آن کشف نشده، اما بارها و بارها تاکید شده که با رعایت اصول بهداشتی مانند شست‌وشوی مداوم دست‌ها، پرهیز از دست دادن، روبوسی و در آغوش کشیدن دیگران و حفظ فاصله یک متری با سایر افراد می‌توان از انتقال کرونا ویروس جدید پیشگیری کرد.
6	در عین حال توصیه می‌شود که افراد حتما سطوحی را که با آن سروکار دارند، ضدعفونی کنند؛ چراکه این ویروس می‌تواند بر روی سطوح تا ساعت‌ها زنده بماند.
7	ممکن است فکر کنید که فقط سطوحی در معرض کرونایی شدن هستند که در بیرون از منزل با آن‌ها سروکار دارید؛ این درحالیست که برخی وسایل شخصی شما نه‌تنها از شَر کروناویروس در امان نیستند، ‌ بلکه می‌توانند بیش از سطوح دیگر شما را در معرض ابتلا به این بیماری قرار دهند.
8	بنابراین لازم است که آلوده‌ترین وسایل شخصی‌تان را بشناسید که شامل موبایل و هندزفری، کلید و سوییچ ماشین، کیف، کیف پول و کارت‌های بانکی، ساعت مچی و زیورآلاتی چون انگشتر و دستبند و فندک و پاکت سیگار است.
9	بنابر اعلام ستاد مقابله با کرونا در کلان شهر تهران، بنابراین باید روزانه چندین بار این وسایل را ضدعفونی کنیم.
10	در عین حال به هیچ عنوان از وسایل شخصی دیگران نیز استفاده نکنید.
