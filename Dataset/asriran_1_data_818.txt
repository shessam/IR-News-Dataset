asriran_1_data###استراماچونی: استقلال توسط سیاستمداران اداره می شد تا افراد ورزشی/ حیف شد همکاری با استقلال پایان یافت###https://www.asriran.com/fa/news/721285/استراماچونی-استقلال-توسط-سیاستمداران-اداره-می-شد-تا-افراد-ورزشی-حیف-شد-همکاری-با-استقلال-پایان-یافت###['ورزشی']###2020-03-31 10:24:00###۷۲۱۲۸۵###['استقلال', 'استراماچونی']
10
1	سرمربی ایتالیایی سابق استقلال از پایان همکاری با این تیم ابراز تاسف کرد و راه غلبه بر کرونا را مثبت‌اندیشی دانست.
2	به گزارش "ورزش سه" و به نقل از سایت passioneinter، آندره‌آ استراماچونی که در نیم فصل نخست هدایت تیم استقلال را بر عهده داشت و با این تیم نتایج خوبی به دست آورد، در نهایت از جمع آبی پوان جدا شد و به کشورش بازگشت.
3	این مربی تاکنون هدایت تیمی را عهده دار نبوده است.
4	استراماجونی درباره توقف رقابت های سری A ایتالیا در شرایط بحرانی شیوع کرونا و اقدام بازیکنان یوونتوس مبنی بر کاهش رقم های قراردادشان گفت: الان واقعا دوره ای خاص است.
5	اما باید مثبت بمانید.
6	فقط با این فداکاری می توانیم از این وضعیت خارج شویم.
7	درباره کاهش رقم دستمزد بازیکنان یوونتوس نیز باید بگویم که این یک حرکت زیبا از طرف بازیکنان است که نشان می دهد آنها اوضاع و مشکلات احتمالی را که ممکن است باشگاه با آن روبرو شود را درک می کنند.
8	او درباره تجربه کاری که در فوتبال ایران داشت نیز گفت: در حال حاضر صحبت کردن درباره این مسائل بی فایده است.
9	فوتبال تابع تصمیم دولت ها است و درباره شیوع ویروس کرونا و تعطیلی رقابت ها شاید مسئولان دیر به فکر کنترل شرایط بحرانی افتادند و آماده این بحران نبودیم.
10	اکنون با توجه به قراردادهای کلان در فوتبال و خیلی از مسائل و قراردادهای مالی دیگر، تعطیلی رقابت ها هزینه سنگینی روی روسای باشگاه ها و مسئولان خواهد گذاشت.
11	سرمربی سابق استقلال در بخش پایانی خود درباره کار در ایران گفت: من فکر نمی کردم چنین تجربه کاری به دست بیاورم.
12	من پیشنهادی در تابستان از ایتالیا نداشتم و دوست نداشتم بیکار باشم و به همین خاطر به استقلال رفتم.
13	استقلال سابقه قهرمانی در آسیا را داشته است و به شدت به دنبال جذب من بود.
14	تجربه کار در استقلال باورنکردنی و بزرگ بود.
15	شور و شوقی به فوتبال در ایران دیدم که در دهه ۸۰ در ایتالیا دیده بودم.
16	ورزشگاه ها در ایران پر بود ولی استقلال باشگاهی بود که بیشتر از طرف سیاستمداران اداره می شد تا افراد ورزشی و به همین خاطر اتفاقاتی رخ داد.
17	حیف شد که وقتی تیم در صدر بود همکاری با استقلال پایان یافت.
