tabnak_data###پیام امنیتی ظریف به کشور‌های منطقه / گفت‌وگوی بورل با وزرای خارجه روسیه و چین درباره برجام/ رزمایش دریایی اسرائیل برای مقابله با حزب‌الله لبنان/ جدیدترین موضع‌گیری خصمانه وزیر خارجه عربستان علیه ایران###https://www.tabnak.ir/fa/news/959353/پیام-امنیتی-ظریف-به-کشور‌های-منطقه-گفت‌وگوی-بورل-با-وزرای-خارجه-روسیه-و-چین-درباره-برجام-رزمایش-دریایی-اسرائیل-برای-مقابله-با-حزب‌الله-لبنان-جدیدترین-موضع‌گیری-خصمانه-وزیر-خارجه-عربستان-علیه-ایران###['صفحه نخست', 'بین\u200cالملل']###2020-02-16 10:24:00###۹۵۹۳۵۳###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا']
1@@@2
1	گفت‌وگوی بورل با وزرای خارجه روسیه و چین درباره برجام، رزمایش دریایی اسرائیل برای مقابله با حزب‌الله لبنان، جدیدترین موضع‌گیری خصمانه وزیر خارجه عربستان علیه ایران و اعلام آمادگی ۱۷۰ نماینده عراقی برای رأی اعتماد به کابینه جدید، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به پیام امنیتی ظریف به کشور‌های منطقه نیز اشاره کرد.
3	به گزارش «تابناک»؛ محمدجواد ظریف، وزیر امور خارجه جمهوری اسلامی ایران روز شنبه نشستی به کشورهای عرب حاشیه خلیج فارس گوشزد کرد، امنیت خلیج فارس از درون منطقه تأمین می‌شود، نه با اتکا به آمریکا.
4	ظریف که در کنفرانس امنیتی مونیخ صحبت می‌کرد، گفت: «فکر می‌کنم رئیس‌جمهور دونالد ترامپ مشاوران خوبی نداشته است.
5	او از زمان خروج از برجام منتظر بود تا حکومت ما فروبپاشد.
6	در آن زمان جان بولتون به او می‌گفت که ایران ظرف چند ماه به زانو درمی‌آید.
7	»وزیر امور خارجه تلویحا به نقش «مایک پامپئو» در ترور سردار «قاسم سلیمانی» اشاره کرد و گفت، او اکنون تلاش می‌کند رفتار بولتون را تقلید کند و به همین دلیل هم پیشنهاد ترور سردار سلیمانی را به ترامپ داد.
8	ظریف با بیان اینکه در دوران مذاکرات هسته‌ای او و «جان کری» وزیر خارجه وقت آمریکا حتی بیش از خانواده خود با یکدیگر بوده‌اند، گفت: «کری یک فرد نبود، وزیر خارجه ایالات متحده بود، من با جان کری مذاکره نمی‌کردم، با وزیر خارجه ایالات متحده مذاکره می‌کردم.
9	»او گفت: با وجود آنکه آمریکا آن توافق را امضا و شورای امنیت سازمان ملل متحد هم آن را تأیید کرده بود، اما ترامپ ناگهان تصمیم گرفت از توافق هسته‌ای با ایران خارج شود، چراکه این توافق در دوره «باراک اوباما» رئیس‌جمهور سابق به دست آمده بود.
10	ظریف با بیان اینکه ایران حاضر به مذاکره دوباره بر سر برجام نیست، گفت: «شما یک اسب را دو بار نمی‌خرید.
11	»وزیر امور خارجه در پاسخ به سؤالی در مورد احتمال گفت‌وگو با آمریکا، گفت: بحث گفت‌وگوی مستقیم تهران و واشنگتن مطرح نیست، بلکه بحث این است که آمریکا باید به میز مذاکرات ۱+۵ که از پیش هم وجود داشته و آمریکا آن را ترک کرده، بازگردد.
12	وی با بیان اینکه آمریکا به مشاوره‌های «امانوئل ماکرون» رئیس‌جمهور فرانسه و «آبه شینزو» نخست‌وزیر ژاپن گوش نداده، گفت آمریکا همچنان سیاست تغییر نظام در ایران را دنبال می‌کند، در حالی که این سیاست در ۴۱ سال گذشته شکست خورده و واشنگتن باید شکست این سیاست را بپذیرد.
13	«جوزف بورل» مسئول سیاست خارجی اتحادیه اروپا روز شنبه و در حاشیه نشست امنیتی مونیخ با «سرگئی لاوروف» وزیر امور خارجه روسیه دیدار کرد.
14	بورل در صفحه شخصی خود در توئیتر نوشت، در دیدار با لاوروف درباره طرح صلح خاورمیانه و برنامه جامع اقدام مشترک گفت‌وگو کرده است.
15	وی در ادامه نوشت: «من همچنان به گوش دادن به تمامی طرف‌ها و زنده نگه داشتن برجام متعهد هستم.
16	»بورل روز شنبه با «وانگ یی» وزیر خارجه چین نیز در مونیخ آلمان دیدار داشت.
17	وی در این دیدار بر همبستگی اروپا با چین در تلاش‌ها برای مبارزه با ویروس کرونا تاکید کرد و درباره روابط دوجانبه اتحادیه اروپا و چین گفت‌وگو شد.
18	بورل در صفحه شخصی خود در توئیتر نوشت، در این دیدار درباره نقش مهم چین در برنامه جامع اقدام مشترک نیز بحث شد.
19	روزنامه تایمز رژیم صهیونیستی نوشت: یگان دریایی ارتش اسرائیل هفته گذشته رزمایشی را برگزار کرد که شامل حملات فرضی به کشتی‌ها و تأسیسات دریایی اسرائیل با استفاده از موشک، قایق‌ها و پهپادهای حامل مواد منفجره بود.
20	یکی از فرماندهان یگان دریایی رژیم صهیونیستی در این باره گفت: حزب الله دریا را مکان مناسبی در هرگونه جنگ احتمالی با اسرائیل می‌داند.
21	در صورت وقوع جنگ باید هرلحظه انتظار حوادث غافلگیرکننده‌ای را داشته باشیم که ایجاب می‌کند یگان دریایی اسرائیل آمادگی کامل را داشته باشد.
22	این روزنامه نوشت: این رزمایش به این دلیل برگزار شد که ارتش اسرائیل درک می‌کند یکی از اولویت‌هایش در هرگونه جنگ احتمالی با حزب الله، حفاظت از زیرساخت دریایی و روند کشتیرانی است، به ویژه اینکه حزب الله توانایی‌هایی برای اجرای تهدیدات خود و هدف قرار دادن اهداف دریایی اسرائیل دارد.
23	فیصل بن فرحان، وزیر خارجه عربستان در حاشیه نشست مونیخ گفت: تا این لحظه رایزنی و تماس مستقیمی با ایران وجود ندارد.
24	هیچ پیام ویژه یا محرمانه‌ای به ایران ارسال نشده است.
25	وی مدعی شد: ایران به رفتارهای خود ادامه می‌دهد و اقتصاد جهانی را تهدید می‌کند.
26	تنها یک طرف در ورای بی ثباتی در منطقه است.
27	عربستان به هر گونه اقدام تحریک آمیز ایران واکنش نشان خواهد داد.
28	ما با هر راهی در راستای کاهش تنش در منطقه حرکت می‌کنیم.
29	امیدواریم که رفتار ایران قبل از بررسی هر موضوع دیگری تغییر کند.
30	پیام ما به ایران این است که نخست و قبل از بحث درباره هر موضوع دیگری رفتارش را تغییر دهد.
31	وزیر خارجه سعودی ادعا کرد: ما راهکار سیاسی در یمن از طریق گفت‌وگو تحت سرپرستی سازمان ملل را ترجیح می‌دهیم.
32	وی مدعی شد: امیدواریم حوثی ها منافع یمن را مورد تمرکز قرار دهند نه منافع ایران را.
33	همه طرف‌ها باید در حل بحران یمن تلاش کنند نه فقط عربستان.
34	دخالت ما در یمن در راستای دفاع از امنیت ملی مان بود و حوثی ها باید تصمیم بگیرند که خواهان صلح هستند یا سیطره بر یمن و هر آنچه ما هم اکنون انجام می‌دهیم، زمینه را برای انجام گفت‌وگو میان دولت یمن (دولت دست نشانده سعودی در یمن) و حوثی ها فراهم می‌کند.
35	«ندی شاکر جودت» نماینده مستقل پارلمان عراق، از آمادگی ۱۷۰ نماینده برای دادن رأی اعتماد به کابینه «محمد توفیق علاوی» خبر داد و گفت، وی، اعضای کابینه‌ را مشخص و به «هیأت بازخواست و عدالت» ارائه کرده است.
36	وی در گفت‌وگو با پایگاه خبری «المعلومه» تصریح کرد: نخست‌وزیر مامور تشکیل کابینه، اسامی کلیه وزرای کابینه را مشخص کرده و به هیأت بازخواست و عدالت ارجاع داده است تا مبادا مشمول قانون بعثی‌زدایی باشند.
37	جودت توضیح داد که علاوی هیچ وزیر کنونی با سابقه‌ای را در کابینه‌اش جای نداده و همه آنها را شخصا خود انتخاب کرده است.
38	قرار است اسامی اعضای هیأت دولت جدید، در جلسه یک‌شنبه آینده در پارلمان طرح شود و ۱۷۰ نماینده ملی نیز تاکید کرده‌اند که از علاوی در روند اصلاح امور، حمایت می‌کنند.
39	پیشتر یک منبع آگاه پارلمان عراق گفته بود که علاوی، هفته آینده اعضای کابینه جدید را اعلام خواهد کرد و این کابینه ناقص است و سه پست وزارتی در آن خالی است و این ساختار با اعتراض «محمد الحلبوسی» رئیس پارلمان و «مسعود بارزانی» رئیس حزب دموکرات کردستان عراق مواجه است.
40	از سوی دیگر، «سلام الشمری» نماینده ائتلاف «سائرون» در پارلمان عراق نیز امروز گفت: علاوی تقریبا، اسامی وزرای کابینه جدید را مشخص کرده است و کابینه او پیش از پایان مهلت قانونی، رای اعتماد پارلمان را کسب خواهد کرد.
41	وی طی بیانیه‌ای که در پایگاه خبری «المعلومه» منتشر شد، گفت: ساختار کابینه جدید عراق، متشکل از شخصیت‌های مستقل و تکنوکرات است و بنا به درخواست تظاهرات‌کنندگان و اعتصاب‌گران و توصیه‌های مرجعیت، هیچ وزیر سابقی در آن حضور ندارد.
42	اغلب فراکسیون‌های سیاسی نیز با این رویکرد موافقند و به دولت جدید رای اعتماد خواهند داد.
