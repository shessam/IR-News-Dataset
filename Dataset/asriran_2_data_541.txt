asriran_2_data###قیمت لباس و جواهرات رونالدو در دبی: 630هزار یورو!###https://www.asriran.com/fa/news/706155/قیمت-لباس-و-جواهرات-رونالدو-در-دبی-630هزار-یورو###['ورزشی']###2019-12-30 12:22:00###۷۰۶۱۵۵###['رونالدو', 'دبی']
7
1	روزنامه آ اس می‌گوید لباس و وسایلی که کریستیانو رونالدو در زمان شرکت در مراسم دریافت جایزه گلوب ساکر دبی به تن کرده بوده 630هزار یورو ارزش داشته.
2	به گزارش "ورزش سه"، کریستیانو رونالدو، ابرستاره پرتغالی یوونتوس دیروز به دبی پرواز کرد تا با شرکت در کنفرانس بین‌المللی ورزش دبی، جایزه بهترین فوتبالیست دنیا از نظر گلوب ساکر را دریافت کند.
3	روزنامه اسپانیایی آ اس در گزارشی به لباس و وسایل رونالدو در زمان حضور در این مراسم پرداخته و می‌گوید ارزش لباسها و وسایل دیگری که رونالدو برای شرکت در این مراسم پوشیده بوده به 630هزار یورو بالغ می‌شود.
4	شانزدهمین کنفرانس بین‌المللی ورزش دبی دیروز در این شهر اماراتی برگزار شد.
5	در این مراسم کریستیانو رونالدو با حضور در سالن برگزاری اجلاس، روی صحنه رفت و جایزه بهترین بازیکن سال از نگاه گلوب ساکر را به خود اختصاص داد.
6	علاوه بر لباس بسیار شیک رونالدو که در این مراسم مورد توجه قرار گرفت ساعت او و دیگر جواهرات الماس‌نشانی که استفاده کرده بود هم از دید ناظرین پنهان نماند.
7	ساعت رولکسی که رونالدو در این مراسم به دست کرده بود به گزارش آ اس مدلی است که 380هزار یورو قیمت دارد.
8	علاوه بر ساعت، حلقه طلای بزرگ رونالدو که الماس نشان بوده هم بر اساس این گزارش 200هزار یورو ارزش داشته و یک حلقه الماس نشان دیگر هم در دستهای رونالدو دیده می‌شده که ارزش آن هم 50 هزار یورو تخمین زده شده است.
9	ولیعهد امارت دبی، شیخ حمد بن محمد بن راشد آل مکتوم که ریاست شورای ورزشی دوبی را به عهده دارد هم در کنار کریستیانو رونالدو در این مراسم حضور داشت.
10	رونالدو علاوه بر شرکت در این مراسم به همراه خانواده‌اش در دبی حضور یافته بود و تعطیلات کوتاه مدتی را در این شهر سپری کرده بود.
