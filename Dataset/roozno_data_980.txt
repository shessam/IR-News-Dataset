roozno_data###اقدام عربستان برای نجات گردشگری؛ قرنطینه مسافران در هتل‌ها به هزینه دولت###http://roozno.com//fa/news/421957/اقدام-عربستان-برای-نجات-گردشگری-قرنطینه-مسافران-در-هتل‌ها-به-هزینه-دولت###[]###2020-04-14 13:11:00###۴۲۱۹۵۷###['عربستان', 'نجات گردشگری']
1@@@2@@@3
1	یک هتل 4 ستاره در مرکز ریاض بیش از 100 اتاق خالی دارد.
2	این هتل در نیمه ماه مارس تنها 5 میهمان داشت تا اینکه دولت به مالکان آن پیشنهاد کرد با دریافت ماهانه 4 میلیون ریال سعودی (معادل حدودی یک میلیون دلار) هتل را به محلی برای قرنطینه تبدیل کنند.
3	واحد پول عربستان سعودی، ریال است.
4	قرنطینه با هزینه دولت در عربستان سعودی، به کمک هتل‌های این کشور آمده است.
5	به گزارش روز نو ، خبرگزاری فرانسه در گزارشی به تشریح اقدام دولت ریاض برای قرنطینه هزاران نفر از افراد مشکوک به کرونا در هتل‌های این کشور با هزینه دولتی پرداخت.
6	در گزارش خبرگزاری فرانسه آمده است: دولت سعودی با هزینه خود، قرنطینه هزاران نفر را در هتل‌های این کشور اعمال کرده است.
7	این اقدام با هدف کاهش شیوع ویروس جدید کرونا صورت می‌گیرد اما همزمان به وسیله‌ای نجات بخش برای هتلداری این کشور تبدیل شده است.
8	شرح عکس: برج ساعت مشرف بر کعبه در مکه این برج شامل چند هتل لوکس است.
9	فعالیت‌های عمرانی به دلیل قرنطینه و برای کاهش شیوع کرونا، متوقف شده و از مسافران در هتل‌ها هم خبری نیست خبرگزاری فرانسهعربستان سعودیدولت سعودی تاکنون بیش از 4 هزار مبتلا به کرونا را ثبت کرده است که بالاترین آمار در جنوب خلیج فارس به شمار می‌آید.
10	البته سعودی بزرگترین و پرجمعیت‌ترین کشور در میان 6 کشور جنوبی خلیج فارس است.
11	توقف پروازهای مسافری و منع کامل رفت و آمد در سطح کشور (به جز موارد استثنایی) از جمله اقدامات عربستان سعودی برای مقابله با کرونا بود اما ضربه سنگینی را به بخش گردشگری این کشور وارد کرد.
12	با این حال دولت ریاض تصمیم گرفت میلیون‌ها دلار را برای قرنطینه اجباری هزاران مسافر بازگشته از خارج و افراد دارای تماس با مبتلایان به کرونا در هتل‌های خالی هزینه کند.
13	یک منبع آگاه در بخش گردشگری سعودی به خبرگزاری فرانسه گفت یک هتل 4 ستاره در مرکز ریاض بیش از 100 اتاق خالی دارد.
14	این هتل در نیمه ماه مارس تنها 5 میهمان داشت تا اینکه دولت به مالکان آن پیشنهاد کرد با دریافت ماهانه 4 میلیون ریال سعودی (معادل حدودی یک میلیون دلار) هتل را به محلی برای قرنطینه تبدیل کنند.
15	واحد پول عربستان سعودی، ریال است.
16	همچنین یکی از هتل‌های بزرگتر با پیشنهاد دریافت 6 میلیون ریال سعودی روبه‌رو شد.
17	این منبع افزود: استفاده از هتل‌ها به عنوان مکانی برای قرنطینه اقدامی برای جلوگیری از خالی ماندن آنهاست.
18	قرار بود کارکنان هتل‌ها از کار برکنار شده یا حقوق آنها به نصف برسد یا به مرخصی بدون حقوق فرستاده شوند.
19	شرح عکس: خیابان های خلوت ریاض پایتخت سعودی به دلیل قرنطینه کرونا خبرگزاری فرانسهعربستان سعودیرکود در بخش تجاری، به هتل‌ها هم رسیده و باعث شد این بخش، پیشنهادات دولت را قبول کند گرچه نارضایتی‌ها و نگرانی‌هایی درباره ضرر ناشی از "ارتباط با کرونا" به برند این هتل در طولانی مدت وجود داشت.
20	وزارت گردشگری سعودی در اواخر ماه مارس در سایت اینترنتی‌اش نوشت که نزدیک به 1900 اتاق در هتل‌ها و دیگر تاسیسات گردشگری ریاض (پایتخت)، 2800 اتاق در هتل‌های مکه و 1900 اتاق دیگر در منطقه "الشرقیه" این کشور برای قرنطینه اختصاص یافت.
21	این وزارتخانه اضافه کرد که به تازگی نیز 11 هزار اتاق در سراسر کشور برای میزبانی از قرنطینه افراد جدید آماده شده‌اند.
22	قرار است برخی از شهروندان سعودی که در خارج از این کشور حضور دارند به زودی به کشورشان برگردند و آنها نیز قرنطینه خواهند شد.
23	این هزینه برای قرنطینه با وجود کاهش شدید قیمت نفت و به تبع آن کاهش درآمد دولت از محل فروش نفت صورت می‌گیرد.
24	وزارت گردشگری سعودی گفته است: متعهد هستیم از شهروندان سعودی بازگشته به کشور در بهترین هتل‌ها میزبانی کنیم.
25	"عبدالحکیم التویجری" مربی فوتبال سعودی بعد از بازگشت از اردو با تیمش در بارسلونای اسپانیا، در شهر مکه قرنطینه شد.
26	او درباره تجربه قرنطینه می‌گوید که این شرایط بهتر از هر هتل 5 ستاره دیگر در اروپا بود.
27	او دربخش لوکس یک هتل قرنطینه شد.
28	با وجود فشارهای روحی به دلیل قرنطینه اما او می‌گوید مثل این بود که به مرخصی رفته باشید.
29	شرح عکس: خیابان های خلوت ریاض پایتخت سعودی به دلیل قرنطینه کرونا خبرگزاری فرانسهعربستان سعودیبا این حال، برخی افراد در قرنطینه درباره کمبود برخی کالاها و تاخیر در ارائه وعده های غذایی شکایت داشتند.
30	این افراد برای قرنطینه کامل مستقیم از فرودگاه به هتل منتقل شدند.
31	آقای "كوينتين دیی پمودان" از مرکز تحقیقات اروپایی آمریکایی به خبرگزاری فرانسه گفت عربستان سعودی در زمینه حقوق بشر، عالی نیست اما اصرار دارد نشان دهد به شهروندانش می رسد.
32	وی افزود: با این اقدام، دو گنجشک را با یک سنگ هدف می گیرد.
33	هم هتل ها و هم بخش تازه شکل گرفته گردشگری را نجات می دهد.
34	دولت سعودی به تازگی در بخش گردشگری غیرمذهبی سرمایه گذاری بزرگی انجام داده است.
35	تا قبل از این چیزی به نام گردشگری غیر از حج در مکه و زیارت مسجد النبی در مدینه وجود نداشت و گردشگری غیرمذهبی به رسمیت شناخته نمی شد اما با هدف اجرای چشم انداز اقتصادی 2030 و ایجاد درآمد جایگزین نفت، بخش گردشگری تقویت شد.
36	از جمله ویزاهای گردشگری صادر، جشنواره های فرهنگی هنری در مناطق مختلف برگزار و سفر گردشگران به این کشور تبلیغ شد.
37	عربستان سعودی تلاش می کند تا سال 2030 به میزبانی 100 میلیون گردشگر دست یابد.
38	برهمین اساس هتل های جدید ساخته شد.
39	قبل از این مقامات ریاض برآورد می کردند تا سال 2030 میلادی، نیاز به 500 هزار اتاق در سطح کشور وجود دارد تا کمبود فعلی زیرساخت های اقامتی گردشگری رفع شود.
40	قرار بود در سال های 2019 و 2020 از بیش از 138 طرح ساخت هتل با ظرفیت بیش از 54 هزار اتاق رونمایی شود.
41	با این حال مدیر یک هتل 5 ستاره که پیشنهادات دولت برای تبدیل هتل به محل قرنطینه را رد کرد گفت این طرح ها به دلیل کرونا، با تاخیر در دریافت حمایت مالی و تحت تاثیرات منفی کرونا قرار می گیرند.
42	وی درباره پیشنهادات دولت برای تبدیل هتل 5 ستاره اش به قرنطنیه افراد مشکوک به کرونا نیز گفت: این پیشنهادات، مزایای نقدی کوتاه مدت را ارائه می کند.
43	وی افزود: تبدیل هتل به محل قرنطینه تاثیر منفی بر برند تجاری هتل می گذارد.
44	بعد از کرونا، میهمانان درباره بازگشت به هتل مرتبط با ویروس کرونا، نگران خواهند بود.
