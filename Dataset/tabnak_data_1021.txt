tabnak_data###ادامه بحران سیاسی در سرزمین های اشغالی در آستانه انتخابات###https://www.tabnak.ir/fa/news/962928/ادامه-بحران-سیاسی-در-سرزمین-های-اشغالی-در-آستانه-انتخابات###[]###2020-03-01 19:15:00###۹۶۲۹۲۸###['اسرائیل', 'نتانیاهو', 'گانتز']
1
1	سرزمین های اشغالی فردا دوشنبه صحنه برگزاری انتخابات است و در این میان حزب لیکود و ائتلاف سفید و آبی رژیم صهیونیستی رقابت شانه به شانه ای با یکدیگر دارند.
2	به گزارشخبرگزاری مهربه نقل از خبرگزاری آلمان، فردا دوشنبه (۲ مارس / ۱۲ اسفند) انتخابات سراسری در اسرائیل برگزار می‌شود.
3	آخرین نتایج نظرسنجی‌ها نشان می‌دهند که حزب لیکود به رهبری بنیامین نتانیاهو و اتحاد سفید آبی به رهبری رقیب او بنی گانتز در نظرسنجی‌ها با هم برابرند.
4	این سومین انتخابات پارلمانی رژیم صهیونیستی در طول یک سال گذشته است و بار دیگر به نظر می‌رسد چشم‌اندازی برای به دست آمدن اکثریت لازم به منظور تشکیل ائتلاف برای هیچ‌کدام از دو حزب وجود ندارد.
5	دو انتخابات دیگر در ماه‌های آوریل و سپتامبر ۲۰۱۹ برگزار شدند.
6	طبق نتایج یک نظرسنجی که روز جمعه (۲۸ فوریه) در روزنامه «اسرائیل هیوم» منتشر شده آمده است: هر کدام از دو حزب، ۳۳ کرسی از مجموع ۱۲۰ کرسی پارلمان را به خود اختصاص خواهند داد.
7	نتایج نظرسنجی دیگری در روزنامه عبری‌زبان معاریو نشان می‌دهد که هر کدام از دو حزب ۳۴ کرسی از مجموع کرسی‌ها را به دست خواهند آورد.
8	در تمامی نظرسنجی‌ها چه جناح راست مذهبی و چه بلوک چپ میانه، از شمار کرسی‌های لازم و اکثریت پارلمانی برای تشکیل یک دولت ائتلافی برخوردار نیستند.
9	بر پایه این نظرسنجی‌ها، به نظر می‌رسد که سومین نیروی قدرتمند پارلمان، «فهرست مشترک احزاب عرب اسرائیلی» با ۱۳ یا ۱۴ کرسی باشد.
10	حزب اسرائیل، خانه ما «حزب ملی‌گرا و دست راستی اسرائیل»، به رهبری آویگدور لیبرمن، وزیر جنگ پیشین این رژیم، بر پایه نظرسنجی‌ها شش یا هفت کرسی را به خود اختصاص خواهد داد.
11	نتانیاهو در سال گذشته دو بار برای تشکیل کابینه، ناکام ماند و این در حالی بود که نخست‌وزیر ۷۰ ساله اسرائیل با اتهام فساد مالی و برگزاری دادگاه تحت فشار است.
12	دادگاه نتانیاهو دو هفته پس از انتخابات روز دوشنبه، در تاریخ ۱۷ مارس برگزار می‌شود.
13	نتانیاهو اعلام کرده است که در صورت پیروزی در انتخابات، شهرک‌های یهودی‌نشین بخش‌های اشغالی کرانه باختری را ضمیمه خاک این کشور خواهد کرد.
14	الحاق شهرک‌های یهودی‌نشین و منطقه غور اردن به اسرائیل، موضوعی است که در طرح صلح رئیس جمهوری آمریکا موسوم به معامله قرن هم آمده است.
15	این طرح از زمان معرفی در ماه ژانویه، با مخالفت‌های زیادی روبرو شده است.
16	محمود عباس، رئیس تشکیلات فلسطینی، از جمله کسانی است که با این طرح مخالفت کرده است.
17	گانتز، رقیب نتانیاهو می‌گوید که اگر او پس از انتخابات دوشنبه موفق به تشکیل کابینه شود، برای اجرای طرح ترامپ در همکاری با دیگر کشورهای منطقه تلاش خواهد کرد.
