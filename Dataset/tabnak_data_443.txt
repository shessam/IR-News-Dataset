tabnak_data###دولت رومانی رای عدم اعتماد گرفت###https://www.tabnak.ir/fa/news/957114/دولت-رومانی-رای-عدم-اعتماد-گرفت###[]###2020-02-06 01:09:00###۹۵۷۱۱۴###['رومانی', 'دولت', 'رای']
1
1	پارلمان رومانی امروز (چهارشنبه) طرح رای عدم اعتماد به دولت لودوویک اوربان را مورد بررسی قرار داد و آن را تایید کرد.
2	به گزارش ایسنا، به نقل از خبرگزاری اسپوتنیک، طرح عدم اعتماد از سوی حزب سوسیال دموکراتیک رومانی علیه دولت لیبرال به نخست‌وزیری لودوویک اوربان ارائه شد و عملا دولت او سقوط کرد.
3	تنها سه ماه از زمان تشکیل دولت اوربان می‌گذشت.
4	رای عدم اعتماد با موافقت ۲۶۱ نماینده پارلمان رومانی به تایید رسید؛ بیش از حداقل ۲۳۳ رای که برای تصویب عدم اعتماد نیاز بود.
5	حزب سوسیال دموکراتیک رومانی پس از آن طرح عدم اعتماد را مطرح کرد که دولت اوربان مسوولیت ارائه لایحه‌ای را پذیرفت که تغییراتی در قانون انتخابات به وجود می‌آورد و طبق آن شهردارها به جای انتخاب در یک دور رای‌گیری، وارد فرایند دو دور رای‌گیری می‌شدند.
6	سوسیال دموکرات‌ها و یک حزب کوچکتر از قومیت مجارستانی با این تغییر مخالف بودند چرا که از میزان شهردارهای آن‌ها در انتخابات محلی که قرار است تابستان برگزار شود، می‌کاهد.
