roozno_data###نامه چین به ایران، ایتالیا و کره جنوبی: برای کمک آماده‌ایم###http://roozno.com//fa/news/418268/نامه-چین-به-ایران-ایتالیا-و-کره-جنوبی-برای-کمک-آماده‌ایم###[]###2020-03-14 11:44:00###۴۱۸۲۶۸###['چین', 'کمک']
1
1	رئیس جمهور چین طی سه نامه جداگانه به رهبران ایران، ایتالیا و کره جنوبی از آمادگی این کشور برای هرگونه کمک در جنگ با کروناویروس خبر داد.
2	به گزارش روز نو ، «شی جینپینگ» رئیس جمهوری چین اعلام کرد که پکن با تمام ظرفیت از کره جنوبی در مقابله با ویروس کووید۱۹ حمایت خواهد کرد.
3	براساس گزارش خبرگزاری شینهوا، شی طی نامه‌ای به «مون جائه این» رئیس جمهور کره جنوبی گفت: طرف چینی آماده است دست در دست کره جنوبی دهد تا بر جنگ علیه ویروس کرونا پیروز شود و زندگی و سلامت مردم دو کشور و همچنین مردم سراسر جهان را حفاظت کند.
4	رئیس جمهور همچنین نامه مشابهی را برای دولت ایتالیا ارسال کرده است و در آن تاکید کرده است که دولت و مردم چین از رم در برابر ویروس کرونا حمایت خواهند کرد.
5	وی در این نامه خطاب به «سرجیو ماتارلا» گفته، در این شرایط سخت، چین مایل به همکاری با ایتالیا است و پیشنهاد همکاری ارائه می‌کند.
6	رئیس جمهور چین همچنین نامه‌ای برای حسن روحانی رئیس جمهوری ایران ارسال کرده است و در آن بر عزم چین برای ادامه کمک به ایران برای مقابله با ویروس کرونا خبر داده است.
7	شی در این نامه به روحانی گفته، پکن تا جایی که بتواند به ایران کمک خواهد کرد و همچنین آماده افزایش همکاریها در زمینه کووید19 است.
8	دولت چین تا کنون چندین محموله پزشکی شامل کیتهای تشخیص کرونا، ماسک و دیگر لوازم پزشکی را در اختیار ایران قرار داده است.
9	کره جنوبی، ایتالیا و ایران بعد از چین از جمله کشورهایی هستند که بیشترین شمار مبتلایان به کرونا در آنها گزارش شده است.
