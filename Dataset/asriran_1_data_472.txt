asriran_1_data###کره جنوبی دومین مرگ ناشی از کرونا را تایید کرد###https://www.asriran.com/fa/news/714846/کره-جنوبی-دومین-مرگ-ناشی-از-کرونا-را-تایید-کرد###['بین الملل']###2020-02-21 15:47:00###۷۱۴۸۴۶###['کره جنوبی', 'کرونا']
5
1	کره جنوبی با سرعت گرفتن شیوع ویروس کرونا در این کشور، دومین مرگ ناشی از این بیماری را تایید کرد.
2	به گزارش ایرنا به نقل از خبرگزاری یونهاپ، مقام‌های بهداشتی کره جنوبی اعلام کردند که یک زن پنجاه و چند ساله به دلیل ابتلا به بیماری جدید کرونا در بیمارستانی در شهر بوسان فوت کرد و شمار قربانیان کرونا در این کشور را به ۲ نفر رساند.
3	این زن صبح جمعه پس از تایید به ابتلا از بیمارستانی در شهرستانی کوچک که اولین مورد فوت در اثر کرونا در آن ثبت شده بود، به شهر بوسان در جنوب شرقی کره جنوبی منتقل شد و پس از انتقال درگذشت.
4	در حالی که سرعت شیوع کرونا در کره جنوبی افزایش یافته، مقام‌های این کشور اعلام کرده‌اند که تاکنون ۲۰۴ مورد ابتلا به این بیماری تایید شده است.
5	مقام‌های بهداشتی این کشور بر این باورند که شیوع ویروس کووید۱۹ از کلیسایی در شهر دئیگو در جنوب کره جنوبی آغاز شده است.
6	بیماری جدید کرونا با نام «کووید۱۹» از اوایل ماه دسامبر سال گذشته میلادی (دی ماه) در استان هوبی چین شیوع یافت و تاکنون ۷۵ هزار نفر را در این کشور مبتلا کرده و جان ۲ هزار و ۲۳۳ تن را گرفته است.
7	این ویروس همچنین هزاران نفر را در ۲۷ کشور دیگر مبتلا کرده است.
8	تاکنون ۱۴ نفر در خارج از چین جان خود را براثر ابتلا به کرونا از دست داده‌اند که ۴ مورد مربوط به ایران است.
