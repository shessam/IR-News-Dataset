tabnak_data###روسیه، آمریکا را به امتناع از تمدید "استارت جدید" متهم کرد###https://www.tabnak.ir/fa/news/962237/روسیه-آمریکا-را-به-امتناع-از-تمدید-استارت-جدید-متهم-کرد###[]###2020-02-27 19:10:00###۹۶۲۲۳۷###['روسیه', 'آمریکا', 'استارت']
1
1	معاون اداره نظارت بر منع گسترش و کنترل تسلیحات در وزارت خارجه روسیه امروز (پنج‌شنبه) گفت، ایالات متحده اخیراً از تشکیل جلسه با وکلای روس برای بحث در مورد جزئیات گسترش معاهده دوجانبه برای کاهش سلاح‌های استراتژیک (استارت جدید) که فوریه آتی منقضی می‌شود، امتناع ورزید.
2	به گزارش ایسنا، به نقل از خبرگزاری اسپوتنیک، ولادیمیر لئونتیف، معاون اداره نظارت بر منع گسترش و کنترل تسلیحات در وزارت خارجه روسیه در میزگردی با موضوع سرنوشت استارت جدید گفت: ما از آن‌ها دعوت کردیم که برای مقایسه جایگاه‌ها و ایجاد تفاهم مشترک از جنبه فنی تمدید این پیمان، نشستی جداگانه بین وکلای دو طرف تشکیل دهند اما طی همین روزها، آمریکایی‌ها دعوت را به طور رسمی رد کردند.
3	او همچنین ابراز عقیده کرد که با توجه به عدم تمایل واشنگتن برای گفت‌وگو، نمی‌توان توافق "اساسی" درباره این پیمان که بتواند جایگزین "استارت جدید" شود، فراهم آورد.
4	استارت جدید، آخرین معاهده کنترل تسلیحات باقیمانده پس از لغو پیمان نیروهای هسته‌ای میان برد میان روسیه و آمریکاست.
5	استارت جدید، تعداد پرتابه‌های موشکی هسته‌ای استراتژیک را به نصف کاهش می‌دهد و تعداد کلاهک‌های هسته‌ای استراتژیک مستقر را به ۱۵۵۰ فروند محدود می‌کند.
6	واشنگتن هنوز اعلام نکرده است که آیا قصد دارد این پیمان را تمدید کند یا خیر؛ گرچه روسیه بارها و بارها از آن برای تمدید قرارداد برای ۵ سال دیگر بدون پیش شرط دعوت کرده است.
7	دونالد ترامپ، رئیس جمهوری آمریکا به جای آن پیشنهاد کرد که روی توافق هسته‌ای سه‌جانبه جدید میان ایالات متحده، روسیه و چین کار شود.
8	با این حال، پکن این ایده را رد کرده است.
9	مسکو نیز به نوبه خود گفته است که مخالف شرکت چین در معامله جدید نیست، اما هرگز برای رسیدن به آن فشار نخواهد کرد.
