tabnak_data###قیمت دلار و یورو امروز شنبه 10 اسفند 98/ کاهش 800 تومانی دلار در صرافی های بانکی/ دلار بازار آزاد ارزان تر از صرافی بانک ملی###https://www.tabnak.ir/fa/news/962582/قیمت-دلار-و-یورو-امروز-شنبه-10-اسفند-98-کاهش-800-تومانی-دلار-در-صرافی-های-بانکی-دلار-بازار-آزاد-ارزان-تر-از-صرافی-بانک-ملی###['اقتصادی', 'داخلی']###2020-02-29 13:49:00###۹۶۲۵۸۲###['قیمت دلار', 'قیمت یورو', 'نرخ ارز', 'نرخ دلار']
1@@@2
1	بازار ارز در اولین روز هفته شاهد کاهش قیمت ها بوده است.
2	روندی که به نظر می رسد با توجه به افزایش عرضه و کاهش تقاضای کاذب در بازار رقم خورده است و حالا شاهد بازگشت شاخص ارزی به کانال چهارده هزار تومان هستیم.
3	به گزارش ؛ در معاملات امروز (شنبه دهم اسفندماه 98) بازار ارز، قیمت دلار و یورو پس از یک هفته صعود و گرانی، در مسیر کاهشی حرکت کرده اند.
4	به گونه ای که در حال حاضر در صرافی های بانکی و مجاز سطح کشور، هر اسکناس دلار آمریکا به نرخ 14800 تومان از مردم خریداری می شود و به قیمت 14900 تومان به متقاضی دریافت دلار آمریکا فروخته می شود که نسبت به روز پنجشنبه هفته گذشته، 800 تومان کاهش داشته است.
5	همچنین هر اسکناس یورو در این صرافی ها، به نرخ 16100 تومان از مردم خریداری می شود و به قیمت 16200 تومان به متقاضی دریافت یورو فروخته می شود که نسبت به آخرین روز هفته قبل، 750 تومان ارزان تر شده است.
6	در کنار نرخ های اعلام شده در صرافی های بانکی و مجاز سطح کشور، در حال حاضر در بازار آزاد نیز نرخ دلار و یورو با کاهش همراه شده است.
7	به گونه ای که هر اسکناس دلار آمریکا در حاشیه بازار آزاد به نرخ 14760 تومان رسیده است که نسبت به آخرین نرخ هفته قبل، هزار تومان ریزش داشته است.
8	یورو نیز در بازار آزاد به نرخ 16600 تومان رسیده است که نسبت به بیشترین نرخ روز پنجشنبه، 250 تومان کاهش را نشان می دهد.
9	درهم امارات نیز به عنوان ارز اثرگذار بر نر دلار، 4110 تومان قیمت گذاری شده است.
10	بانک مرکزی نیز امروز نرخ رسمی ۴۷ ارز را اعلام کرد که بر اساس آن نرخ ۲۱ ارز مانند یورو افزایش و قیمت ۱۸ واحد پولی دیگرمانند پوند کاهش یافت؛ البته نرخ دلار و ۷ ارز دیگر نیز ثابت ماند.
11	بر اساس اعلام بانک مرکزی هر دلار آمریکا برای امروز « شنبه دهم اسفند ماه ۹۸» بدون تغییر نسبت به روز گذشته ۴۲ هزار ریال قیمت خورد.
12	همچنین در روز جاری هر پوند انگلیس با ۴۸۱ ریال کاهش به قیمت ۵۳ هزار و ۸۴۷ ریال و هر یورو نیز با ۴۸۵ ریال رشد به نرخ ۴۶ هزار و ۳۱۶ ریال ارزش‌گذاری شد.
13	افزون بر این، هر فرانک سوئیس ۴۳ هزار و ۵۳۸ ریال، کرون سوئد ۴ هزار و ۳۷۶ ریال، کرون نروژ ۴ هزار و ۴۷۱ ریال، کرون دانمارک ۶ هزار و ۱۹۹ ریال، روپیه هند ۵۸۲ ریال، درهم امارات متحده عربی ۱۱ هزار و ۹۷۵ ریال، دینار کویت ۱۳۷ هزار و ۲۵۷ ریال، یکصد روپیه پاکستان ۲۷ هزار و ۲۲۰ ریال، یکصد ین ژاپن ۳۸ هزار و ۸۵۲ ریال، دلار هنگ‌ کنگ ۵ هزار و ۳۸۹ ریال، ریال عمان ۱۰۹ هزار و ۲۳۴ ریال و دلار کانادا ۳۱ هزار ۳۲۶ ریال قیمت خورد.
14	از سوی دیگر، نرخ دلار نیوزیلند ۲۶ هزار و ۲۱۷ ریال، راند آفریقای جنوبی ۲ هزار و ۶۸۱ ریال، لیر ترکیه ۶ هزار و ۷۲۸ ریال، روبل روسیه ۶۲۹ ریال، ریال قطر ۱۱ هزار و ۵۳۹ ریال، یکصد دینار عراق ۳ هزار و ۵۲۹ ریال، لیر سوریه ۸۲ ریال، دلار استرالیا ۲۷ هزار و ۳۳۴ ریال، ریال سعودی ۱۱ هزار و ۲۰۱ ریال، دینار بحرین ۱۱۱ هزار و ۷۰۲ ریال، دلار سنگاپور ۳۰ هزار و ۱۴۵ ریال، یکصد تاکای بنگلادش ۴۹ هزار و ۵۳۴ ریال، ده روپیه سریلانکا ۲ هزار و ۳۱۰ ریال، کیات میانمار ۳۰ ریال و یکصد روپیه نپال ۳۶ هزار و ۱۹۶ ریال تعیین شد.
15	همچنین، نرخ یکصد درام ارمنستان ۸ هزار و ۷۷۶ ریال، دینار لیبی ۲۹ هزار و ۵۸۷ ریال، یوان چین ۶ هزار و ۸ ریال، یکصد بات تایلند ۱۳۳ هزار و ۲۲۴ ریال، رینگیت مالزی ۹ هزار ۹۶۶ ریال، یک هزار وون کره جنوبی ۳۴ هزار و ۹۹۲ ریال، دینار اردن ۵۹ هزار و ۲۳۹ ریال، یکصد تنگه قزاقستان ۱۱ هزار و ۷۹ ریال، لاری گرجستان ۱۴ هزار و ۹۷۹ ریال، یک هزار روپیه اندونزی ۲ هزار و ۹۳۶ ریال، افغانی افغانستان ۵۵۴ ریال، روبل جدید بلاروس ۱۸ هزار و ۷۵۱ ریال، منات آذربایجان ۲۴ هزار و ۷۰۷ ریال، یکصد پزوی فیلیپین ۸۲ هزار و ۴۱۱ رریال، سومونی تاجیکستان ۴ هزار و ۳۳۹ ریال، بولیوار جدید ونزوئلا ۴ هزار و ۲۰۶ ریال و منات جدید ترکمنستان ۱۲ هزار ریال ارزش‌گذاری شد.
