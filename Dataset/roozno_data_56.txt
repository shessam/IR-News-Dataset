roozno_data###اصولگرايان در انتخابات آتش به اختيار عمل مي كنند###http://roozno.com//fa/news/412574/اصولگرايان-در-انتخابات-آتش-به-اختيار-عمل-مي-كنند###[]###2020-02-09 10:13:00###۴۱۲۵۷۴###['اصولگرایان', 'انتخابات']
1@@@2@@@3@@@4@@@5
1	انتخابات نزديک و در چشم برهم زدني از راه خواهد رسيد اما بر خلاف اصلاح‌طلبان که تقريبا تکليف خود را روشن کرده‌اند اما اصولگرايان همچنان براي اجماع و وحدت درجا مي‌زنند.
2	نگاهي به اردوگاه اصولگرايي نشان مي‌دهد که هر چه به انتخابات نزديک‌تر مي‌شويم اصولگرايان به جاي وحدت به سمت و سوي اختلاف و افتراق پيش مي‌روند.
3	چنانکه ‌اگر تا ديروز تنها مشکل اصولگرايان و شوراي ائتلاف جدايي جبهه پايداري و انتشار ليست جداگانه بود، اما امروز جبهه پيشرفت و عدالت نيز داعيه جدايي وانتشار ليست مستقل دارد و دبيرکل حزب سبز نيز با اشاره به احتمال عدم دستيابي شوراي ائتلاف به ليست واحد مي‌گويد: «آتش به‌اختيار عمل مي‌کنيم و با ليست مستقل وارد مي‌شويم.
4	» بعيد نيست که طي روزهاي باقي مانده شاهد حضور مستقل ساير گروه‌ها و انتشار ليست‌هاي مستقل ديگري نيز باشيم.
5	با اين اوصاف بايد منتظر 3 تا 4 ليست از سوي اصولگرايان براي انتخابات پيش رو باشيم.
6	سرابي به نام وحدتبه گزارش روز نو :وحدت اصولگرايان امروز بيش از هر زمان ديگري به امري ناممکن و بعيد تبديل شده است.
7	انگار هر چه بيشتر به دنبال آن مي‌روند کمتر بدان دست پيدا مي‌کنند.
8	گويا رد صلاحيت اصلاح‌طلبان و عدم حضور اين جريان به دليل نبود کانديداهاي شناسنامه‌دار در انتخابات نيز نتوانسته اصولگرايان را به اجماع برساند بلکه برعکس آنها را به وزن‌کشي سياسي انداخته است.
9	چنانکه برخي اشخاص و گروه‌هاي اصولگرا بدشان نمي‌آيد در آوردگاه انتخابات که خود دست برتر را دارند در اردوگاه خود نوعي زورآزمايي را تجربه کنند.
10	تجربه‌اي که اصلاح‌طلبان در انتخابات شوراي شهر دوم بدان گرفتار شدند و همان اشتباه باعث شد تا 14 سال شوراي شهر را از دست داده و آن را به راحتي تقديم جريان رقيب کنند.
11	حال اين شرايط براي اصولگرايان اتفاق افتاده و آنها که خود را بي‌رقيب در عرصه مشاهده مي‌کنند هر چقدر هم از وحدت بگويند، اما اختلافات بيش از آن چيزي است که اجازه اجماع و وحدت دهد.
12	نگاهي به اردوگاه اصولگرايان به خوبي نمايان مي‌کند که در اين جريان هرکسي داعيه‌دار رهبري و محوريت است و از اين جهت است که جبهه پايداري قاليباف و ميرسليم را برنمي‌تابد و ساير اصولگرايان نيز چندان رغبتي به قرابت با پايداري‌ها ندارند.
13	در اين شرايط گسستن‌ها بسيار بيشتر از وصل و اجماع ديده مي‌شود.
14	نخستين جدايي را جبهه پايداري با انتشار ليست 60 نفره کليد زد تا نشان دهد رسيدن به ليست واحد در جريان متشتت اصولگرايي بيش از حقيقتي صادق به رويايي دست نيافتني مي‌ماند.
15	البته انشقاق اصولگرايان به جبهه پايداري محدود نشد و برخي اعضاي حزب موتلفه نيز اذعان داشته‌اند که اگر در ليست 30 نفره پاياني شوراي ائتلاف نباشند تصميم ديگري خواهند گرفت.
16	اين در حالي است که جبهه پيشرفت و عدالت نيز سوداي جدا شدن و ارائه ليست جداگانه در سر دارد و به گفته محمدجواد محمدي نوري قائم مقام اين حزب آنها با ليست مجلس مردم پا به انتخابات خواهند گذاشت.
17	از همه اينها که بگذريم هنوز مشخص نيست ليست بهار خدمت متشکل از احمدي‌نژاديون چه زماني رخ مي‌نمايد.
18	در نتيجه به‌نظر مي‌رسد در اين انتخابات نيز با ارائه چند فهرست مختلف؛ اصولگرايان به جاي طعم شيرين وحدت باز هم طعم تلخ اختلاف و افتراق را خواهند چشيد.
19	مهم‌ترين شاخصه انتخابيک عضو جبهه پيشرفت، رفاه و عدالت گفت: همکاري در امور سياسي براي رسيدن به همگرايي و ائتلاف يک لوازمي دارد تا بتواند به اهداف عليه منتهي شود.
20	متاسفانه شوراي ائتلاف از همان روزهاي ابتدايي فاقد اين لوازم بود.
21	حسن بيادي درخصوص علل ارائه ليست جداگانه از سوي اين جبهه اظهارکرد: جبهه پيشرفت، رفاه و عدالت متشکل از حداقل 20 حزب شناسنامه‌دار است و تصميماتش شورايي گرفته مي‌شود.
22	اين جبهه 5 سال است که در عرصه فعاليت‌هاي سياسي و اجتماعي حضور پررنگ دارد و در انتخابات‌هاي گذشته جهت مشارکت عمومي مردم بر سر صندوق‌هاي راي فعاليت چشمگير داشته و در وُسع احزاب خود ليستي هم ارائه دادند يعني هم براي انتخابات مجلس دهم و هم براي شوراي شهر پنجم يک ليست منسجم ارائه شد.
23	اين فعال سياسي اصولگرا در خصوص ليست جبهه پيشرفت و عدالت بيان کرد: جبهه پيشرفت، رفاه و عدالت فرايند خاص و با ظرفيت و توانمندي خود را تعريف کرده تا با تصميم جمعي همه احزابي که در جبهه حضور دارند يک ليست ارائه دهد که اين فرايند از دو طريق صورت گرفته است يعني اول احزاب و گروه‌هايي که در جبهه عضويت داشته و افراد خود را معرفي کرده‌اند و دوم افراد و گروه‌ها و احزابي که درخواست مشارکت با اين را جبهه‌ داشته و نوع همکاري خود را اعلام کرده‌اند و بدين منظور با مصوبه شوراي مرکزي ستاد انتخابات تشکيل و تيمي را براي گزينش اين افراد تشکيل داده‌اند که روح اصلي و مهم‌ترين شاخصه فرايند انتخاب افراد شايسته‌سالاري و مبتني بر نظرات مقام معظم رهبري است.
24	آتش به اختيار عمل مي‌کنيمهمين روزهاست که از ليست سي نفره اصولگرايان در تهران رونمايي شود، اما همچنان سايه انشقاق بر سر ائتلاف جناح راست سنگيني مي‌کند.
25	خبرآنلاين نوشت؛ پس از آنکه جبهه پايداري و جبهه پيشرفت، رفاه و عدالت اعلام کردند با ليست جداگانه‌اي وارد انتخابات مي‌شوند، حسين کنعاني‌مقدم دبيرکل حزب سبز ايران اظهارداشت: چنانچه شوراي ائتلاف به يک ليست واحد دست پيدا نکند آتش به اختيار عمل مي‌کند و با ليست مستقل وارد گود رقابت مي‌شود.
26	وي که پيش از اين گفته بود «برنامه‌هاي انتخاباتي ما در چارچوب جبهه ايستادگي دنبال مي‌شود»، تصريح کرد: پيشنهاد ليست جداگانه از سوي حزب سبز به دبيرکل جبهه ايستادگي داده است.
27	ارمان ملی
