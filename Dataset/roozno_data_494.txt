roozno_data###کرونا در ژاپن؛ تعطیلی مدارس و انتقال دانش آموزان به مراکز نگهداری###http://roozno.com//fa/news/417089/کرونا-در-ژاپن-تعطیلی-مدارس-و-انتقال-دانش-آموزان-به-مراکز-نگهداری###[]###2020-03-07 09:26:00###۴۱۷۰۸۹###['کرونا', 'ژاپن']
1@@@2
1	حدود ۱.
2	۳ میلیون کودک در سراسر ژاپن برای استفاده از مراکز نگهداری موسوم به «گاکودو» ثبت‌نام کرده‌اندبا تعطیلی سراسری مدارس در ژاپن به دلیل گسترش ویروس کرونا، مراکز تفریح و نگهداری پس از مدرسه در ژاپن با تمهیدات ویژه ای دانش آموزان را می پذیرند تا والدینی که کار می کنند پس از پایان ساعات کاری آنها را به خانه ببرند.
3	کرونا در ژاپنبه گزارش روز نو ، در برخی از این مراکز کودکان با فاصله زیاد از یکدیگر پشت میزهایشان می نشینند و به دور از همسالانشان مطالعه و بازی می کنند و در زمان صرف غذا دور از همدیگر غذا صرف می کنند.
4	به گزارش رویترز، اقدامات سختگیرانه ژاپن در تعطیلی مدارس به درخواست شینزو آبه، نخست وزیر ژاپن صورت گرفته است با این حال این سیاست بطور گسترده‌ای مورد انتقاد قرار گرفته است.
5	منتقدان می گویند این سیاست انعطاف‌ناپذیر، مختل کننده زندگی خانواده‌ها و پرمخاطره است زیرا تعطیلی مدارس باعث شده است که ده‌ها هزار دانش آموز به مراکز مراقبت‌های پس از مدرسه منتقل شوند.
6	این تصمیم هزینه زیادی برای مراکز نگهداری پس از مدرسه کودکان چه خصوصی و چه دولتی ایجاد کرده است و آنها هر کدام خودشان اقداماتی برای جلوگیری از ابتلای کودکان به کرونا پیش گرفته‌اند.
7	اکیو کامیمورا، مدیر مرکز «استلا» که یک مرکز نگهداری کودکان پس از مدرسه است، به خبرگزاری رویترز می گوید: «ما کودکانی داریم که تمام روز را روی یک صندلی می نشینند و همان جا هم خوراکی ها و غذایشان را می خورند و بنابراین به ویروس مبتلا نمی شوند.
8	»برخی والدین که این امکان را پیدا کرده‌اند که از خانه کار کنند، کودکانشان را در خانه نگهداری می کنند با این حال آنها نیز نگرانی‌های خودشان را دارند.
9	کوجی ایشی که این روزها در خانه کار می کند به رویترز گفته است: «خیلی خوب است که شرکت من اجازه داد از خانه کار کنم با این حال من دقیقا نمی دانم که چگونه باید از پسر ۶ ساله ام مراقبت کنم و نگران محدودیت‌هایی هستم که اکنون برای زندگی پسرم پیش آمده است.
10	»به گفته دولت حدود ۱.
11	۳ میلیون کودک در سراسر ژاپن برای استفاده از مراکز نگهداری موسوم به «گاکودو» ثبت‌نام کرده‌اند و مشخص نیست که این مراکز چگونه این وضعیت را اداره می کنند.
12	در شهرهای بزرگ که قیمت املاک و مستغلات بالاست، ده‌ها کودک مجبورند در یک اتاق بمانند و با اسباب بازی‌ها بازی کنند.
13	آنها اجازه بیرون رفتن از این اتاق‌ها را ندارند زیرا کارمندان کافی برای نظارت بر کودکان در محیط باز وجود ندارد.
14	به همین دلیل کودکان ساعات طولانی در مکانی کوچک و مشترک با دیگر کودکان باقی می مانند.
15	با اینکه به دستور نخست وزیر، مدارس ژاپن از ۲۷ فوریه تعطیل شده اند با این حال مسئولان برخی از مناطق تصمیم گرفته‌اند که از این سیاست پیروی نکنند با این حال اکثر مدارس در کشور تا پایان سال تحصیلی تعطیل باقی خواهند ماند.
16	سال تحصیلی در ژاپن از اوایل ماه آوریل (نیمه فروردین) آغاز می شود.
17	دبیر کل حزب مخالف دولت در پارلمان ژاپن در اعتراض به سیاست آبه در تعطیلی مدارس ژاپن گفت که مدارس را تعطیل کرده‌اید اما دانش آموزان به مراکز نگهداری منتقل شده‌اند، این چه سیاستی است؟ نخست وزیر ژاپن نیز در پاسخ گفته است که این سیاست قدم مهمی در مهار گسترش ویروس بوده است.
18	در ژاپن بیش از یکهزار مورد ابتلا به ویروس کرونا ثبت شده است و ۶ نفر نیز تاکنون جانشان را از دست داده‌اند.
19	نخست وزیر ژاپن به دلیل واکنش دیرهنگام برای مهار شیوع کرونا از جمله کند بودن مقامات در تشخیص سریع ویروس در ژاپن مورد انتقاد قرار گرفته است.
20	توکیو محدودیتهای سختی برای مسافرانی که از چین و کره جنوبی به این کشور می آیند به اجرا گذاشته است با این حال ژاپن خواهان برگزاری بازی‌های المپیک تابستانی توکیو طبق جدول زمانی اعلام شده است.
