asriran_2_data###جهانبخش باید دنبال باشگاهی جدید بگردد؟###https://www.asriran.com/fa/news/700697/جهانبخش-باید-دنبال-باشگاهی-جدید-بگردد###['ورزشی']###2019-11-28 11:06:00###۷۰۰۶۹۷###['جهانبخش', 'برایتون']
14@@@15
1	باشگاه برایتون اعلام کرد قرارداد گراهام پاتر سرمربی این باشگاه و کادر فنی او را تا سال ۲۰۲۵ تمدید کرده است.
2	به گزارش خبر ورزشی، پایان فصل گذشته بود که باشگاه برایتون بعد از قطعی شدن بقای خود در آخرین هفته مسابقات کریس هاتن را از سمت خود برکنار کرد و گراهام پاتر را به جای او در رأس تیم قرار داد.
3	برایتون با حضور پاتر در نیمکت نمایش‌های تهاجمی‌تری ارائه داد و با گذشت ۱۲ هفته از مسابقات لیگ توانسته با کسب ۴ پیروزی، سه تساوی و ۶ باخت و کسب ۱۵ امتیاز در رده دوازدهم جدول قرار بگیرد و ۵ امتیاز با منطقه سقوط فاصله داشته باشد.
4	اوج کار پاتر پیروزی سه بر صفر مقابل تاتنهام بود و همین اتفاق باعث شده است هواداران امید زیادی به تیم تحت هدایت او داشته باشند.
5	اشورث مدیر فنی باشگاه برایتون در حالی که لبخندی گشاده بر لب داشت، در این باره گفت: «وقتی مربی جدیدی به خدمت می‌گیرید، هیچ کس نمی‌داند آن‌ها چه عملکردی در باشگاه، بازیکنان و لیگ جدید خواهند داشت.
6	از نظر من، کار کردن با گراهام و کادر فنی او باعث خوشبختی است.
7	کار کردن با آن‌ها خیلی خوب است و فضایی فراهم کرده‌اند که بازیکنان می‌توانند به نهایت توانایی‌های خود برسند و پاتر از زمان حضور در باشگاه تغییرات مثبتی ایجاد کرده.
8	تا به اینجای کار با نمایش‌هایی خوب، امتیاز‌های ارزشمندی کسب کرده‌ایم و می‌دانم هیئت مدیره دوست داشت همکاریمان با پاتر طولانی‌تر باشد و به همین خاطر قراردادش را تمدید کردیم.
9	»گراهام پاتر نیز با ابراز خوشحالی از تمدید قراردادش گفت: «خیلی خوشحالم که باشگاه از نتایجی که به دست آوردیم راضی بود و اعتمادش را به ما نشان داد.
10	امیدوارم این تازه آغاز دوره‌ای موفق باشد.
11	از باشگاه به خاطر این قرارداد طولانی مدت متشکرم.
12	همه افراد حاضر در باشگاه خوشامدگویی فوق العاده‌ای به ما داشتند و همین باعث شد راحت جا بیفتیم.
13	»اگر چه این خبر برای هواداران برایتون موضوعی خوشایند و دوست‌داشتنی محسوب می‌شود، اما این اتفاق برای علیرضا جهانبخش هافبک کشورمان چندان خوشایند نیست.
14	جهانبخش فصل گذشته با نظر کریس هاتن مربی سابق باشگاه با شکستن رکورد نقل و انتقالات باشگاه به مرغ‌های دریایی پیوست.
15	جهانبخش، اما در اولین فصل حضورش در لیگ انگلیس عملکرد خوبی نداشت و نه تنها هیچ گلی نزد بلکه نتوانست پاس گلی هم به هم‌تیمی‌هایش بدهد.
16	جهانبخش در همان مسابقات پایان فصل اعلام کرد که سال آینده جبران خواهد کرد و یکی از بهترین‌های تیمش خواهد شد، اما این فصل تا الان حتی ثانیه‌ای به میدان نرفته و در بسیاری از هفته‌ها حتی در لیست ۱۸ نفره تیمش هم نیست!اگر چه همان موقع رسانه‌های نزدیک به باشگاه نوشتند که سبک دفاعی هاتن برای جهانبخش مناسب نبوده و این مربی نتوانسته از هافبک ایرانی بازی بگیرد و سبک تهاجمی پاتر بسیار برای جهانبخش مناسب‌تر است، اما در عمل اتفاق دیگری افتاد و حالا کاملاً مشخص است، پاتر علاقه‌ای به جهانبخش ندارد.
17	هافبک ایرانی در مسابقات پیش فصل تیمش چند باری به میدان رفت و گل هم زد، اما با شروع لیگ برتر به سکو‌ها تبعید شد.
18	جهانبخش با متوجه شدن این موضوع برای جدایی تلاش کرد، اما باشگاه با رفتن قرضی این بازیکن مخالفت کرد و حال با گذشت تقریباً نیمی از مسابقات فصل آمار بازی هافبک ایرانی هنوز به یک دقیقه هم نرسیده است.
19	آماده جدایی جهانبخش باشیداین در حالی است که هر بار از پاتر در مورد نیمکت‌نشینی جهانبخش سؤال می‌شود، این مربی بدشانسی و عوامل دیگر را دلیل عدم حضور بازیکن ایرانی در ترکیب تیمش می‌داند، اما در عمل ثابت کرده پاتر علاقه‌ای به بازی جهانبخش ندارد.
20	حال با توجه به تمدید قرارداد طولانی مدت پاتر با باشگاه شاید باید دوران جهانبخش در برایتون را به پایان رسیده تلقی کرد و جدایی این هافبک اتفاقی محتمل به نظر می‌رسد چیزی که شاید چند هفته دیگر و با باز شدن پنجره نقل و انتقالات زمستانی در نیم‌فصل باید منتظرش باشیم.
