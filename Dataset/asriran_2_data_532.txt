asriran_2_data###کالدرون با چه کسی در پرسپولیس مشکل دارد؟###https://www.asriran.com/fa/news/706125/کالدرون-با-چه-کسی-در-پرسپولیس-مشکل-دارد###['ورزشی']###2019-12-30 10:26:00###۷۰۶۱۲۵###['کالدرون', 'پرسپولیس']
4@@@5
1	کالدرون که این روزها به واسطه نتیجه گیری جایگاهش در پرسپولیس محکم‌تر شده تاکید کرده مسئولان باشگاه به او بی‌احترامی می‌کنند و با دروغ گویی او را احمق فرض می‌کنند.
2	به گزارش آی اسپورت، صحبت‌های کالدرون که تاکید کرده در صورت عدم قبول شرط‌هایش از پرسپولیس جدا می‌شود خیلی کلی است و رمزگشایی از منظور او کار مشکلی است.
3	سرمربی پرسپولیس تا پیش از این نسبت به عدم پرداخت مطالباتش اعتراض داشت اما با توجه به پرداخت بخش دیگری از قسط اول قراردادش در روزهای گذشته لحن صحبت‌های او متفاوت شده و به برخی اتفاقات دیگر معترض است.
4	کالدرون پس از شکست مقابل نفت مسجد سلیمان در ورزشگاه آزادی و افزایش شدید انتقادات کاملا تغییر رویه داد و شروع به انتشار سلسله پست‌هایی با زبان فارسی در صفحه اینستاگرامش کرد.
5	ظاهرا مدیر برنامه‌های ایرانی کالدرون در جهت‌دهی به کالدرون و رفتارهایش تاثیرگذاری بیشتری پیدا کرده و همین باعث شده با برخی افراد در باشگاه اختلاف پیدا کند.
6	مصاحبه علیه سیدجلال حسینی، بیرانوند، عالیشاه، بشار رسن، نیمکت نشین کردن چندین بازیکن به تناوب از شجاع خلیل زاده تا کنعانی، نعمتی و غیره.
7	باعث ایجاد تنش‌های زیادی در اردوی پرسپولیس بوده که اکثر آنها با مدیریت باشگاه و صحبت های سرپرست تیم با بازیکنان و خویشتن داری پرسپولیسی‌ها مسکوت مانده است.
8	در یکی از آخرین موارد از این تنش‌ها کالدرون برای چندمین هفته عالیشاه را از لیست خارج کرد و باعث شد کاپیتان سوم پرسپولیس پستی انتقادی در صفحه خود منتشر کند.
9	هفته بعد کالدرون ابتدا بیرانوند را از ترکیب اصلی و سپس لیست ۱۸ نفره خط زد و باعث شد صحبت‌هایی درخصوص جدایی گلر ملی‌پوش پرسپولیس مطرح شود اما بیرانوند پس از حضور در باشگاه و گفتگو با انصاری‌فرد سیاست سکوت را در پیش گرفت و صحبت بیشتری مطرح نشد.
10	گفته می‌شود کالدرون قبل از خروج از ایران خواهان جدایی چند تن از مدیران باشگاه و نزدیکان انصاری فرد شده که مهم‌ترین آنها افشین پیروانی سرپرست این تیم است.
11	این در حالی است که محسن خلیلی هم در ابتدای فصل به دلیل اختلافات داخلی جای خود را به پیروانی داده بود.
12	مخالفت با گزینه‌های خرید خارجی باشگاه در نیم فصل از جمله علاء عباس هم نشانه دیگری از اختلاف کالدرون با مدیران باشگاه و حلقه اطرافیان محمدحسن انصاری فرد است.
13	موضوع دیگر در پرسپولیس اختلاف میان مدیران پیشین پرسپولیس و مدیران فعلی است.
14	ایرج عرب که تصمیمات او در ابتدای فصل حواشی زیادی ایجاد کرد و در نهایت منجر به کنار رفتن او از مدیرعاملی شد هنوز در هیئت مدیره باقی مانده و آرای او در سرنوشت باشگاه تاثیرگذار است.
15	نبی و رغبتی هم هرکدام داعیه مدیرعاملی داشته‌اند و تشکر کالدرون در یک برنامه تلویزیونی از آنها که به همراه ایرج عرب او را برای کار به ایران دعوت کردند به این شائبه‌ها دامن زد.
16	از طرفی گفته می‌شود ایرج عرب از این جمع جدا خواهد شد و احتمال جدایی رغبتی هم وجود دارد اما نبی در سمت خود باقی خواهد ماند.
17	باید دید در نهایت خواسته‌های کالدرون تا چه حد اجرایی خواهد شد و پرسپولیس برای سومین بار در این فصل سرپرست خود را تغییر می‌دهد یا اختلافات به شکل دیگری مرتفع خواهد شد.
