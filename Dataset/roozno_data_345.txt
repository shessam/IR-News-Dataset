roozno_data###کیانوش جهانپور: بهبود سه مورد مبتلا به کرونا در کشور/ تحویل ماسک درب منازل قمی‌ها###http://roozno.com//fa/news/415248/کیانوش-جهانپور-بهبود-سه-مورد-مبتلا-به-کرونا-در-کشور-تحویل-ماسک-درب-منازل-قمی‌ها###[]###2020-02-24 15:11:00###۴۱۵۲۴۸###['کرونا', 'تحویل ماسک']
1
1	زندگی رییس مرکز روابط عمومی و اطلاع رسانی وزارت بهداشت گفت: وقتی از آمار تشخیص قطعی مبتلایان به ویروس کرونا صحبت می‌کنیم به این معنی نیست این آمار کل افرادی را که در کشور به کرونا مبتلا شده‌اند نشان می‌دهد.
2	به گزارش روز نو :، دکتر کیانوش جهانپور در ستاد اطلاع رسانی وزارت بهداشت برای مقابله با کرونا ویروس با حضور در جمع خبرنگاران با تاکید بر لزوم پرهیز از ارائه آمار غلط درباره ابتلا و فوتی ناشی از بیماری کرونا، گفت: آمار رسمی و موثق هر روز ظهر از سوی وزارت بهداشت اعلام می‌شود.
3	بنابراین هر گونه عدد و رقمی که خارج از وزارت بهداشت مطرح می‌شود صحت ندارد.
4	وی در پاسخ به سوالی در مورد آمار مبتلایان به کرونا که گفته می‌شود بهبود پیدا کرده‌اند، ادامه داد: وقتی از آمار تشخیص قطعی مبتلایان صحبت می‌کنیم به این معنی نیست این آمار کل افرادی را که در کشور به کرونا مبتلا شده‌اند نشان می‌دهد بلکه تعدادی از افراد ممکن است بر اثر ابتلا به این بیماری علایم خفیف و یا متوسطی پیدا کنند و اساسا مراجعه‌ای هم به پزشک و مراکز بهداشتی و درمانی نداشته باشند و حتی ممکن است مراحل بیماری را هم طی کرده باشند و بهبود پیدا کرده باشند.
5	جهانپور افزود: بنابراین وقتی از بهبود صحبت می‌کنیم منظورمان مواردی است که علائم حاد و شدید بیماری را داشته‌اند تشخیصشان قطعی شده و حالا بهتر شده و یا بهبود یافته‌اند.
6	در این زمینه سه گزارش مستند وجود دارد که یکی مربوط به یکی از همکارانمان در اراک است که در روند بهبودی قرار دارد و از بخش مراقبت‌های ویژه خارج شده و در بخش عادی قرار دارد.
7	در عین حال دو مورد هم در بیمارستانی در تهران داشتیم که حالشان رو به بهبودی رفته و از بخش مراقبت‌های ویژه به بخش‌های عادی منتقل شدند و امروز صبح با بهبودی کامل مرخص شدند که این موضوع نوید بخش است.
8	وی با بیان این که طبق گزارش‌های موجود آمار مرگ و میر ناشی از این بیماری حداکثر حدود سه درصد است گفت: به نظر می‌آید رفتار این ویروس در کشور ما نباید خیلی متفاوت با سایر مناطق باشد.
9	به هر حال بهبود این سه مورد مبتلا به کرونا بسیار نوید بخش است.
10	بهبود یافتگان کرونا در ایرانجهانپور درباره آمار مبتلایان به کرونا که گفته می‌شود بهبود یافته‌اند، توضیح داد: وقتی از آمار تشخیص قطعی مبتلایان صحبت می‌شود به این معنی نیست که آمار کل افراد مبتلا به کرونا را در کشور نشان دمی‌دهد بلکه تعدادی از افراد ممکن است علائم خفیف داشته باشند و مراجعه‌ای به مراکز درمانی نداشته باشند یا مراحل بیماری را طی کرده و بهبود یافته باشند، وقتی از بهبود صحبت می‌شود منظور مواردی است که علائم حاد یا شدید بیماری را داشته‌اند و تشخیص قطعی داده شده‌اند و حالا بهبود یافته‌اند.
11	وی گفت: طبق گزارش‌های موجود آمار مرگ و میر ناشی از این بیماری حداکثر حدود سه درصد است، رفتار این ویروس نباید خیلی متفاوت با سایر مناطق باشد.
12	آغاز رژیم دارویی با ۵ دارو برای مبتلایان کروناوی ادامه داد: بر اساس مطالعات دنیا درباره این بیماری، در هفته‌های اخیر گزارش داده شده بود که یک رژیم دارویی شامل ۵ دارو برای مبتلایان آغاز شده که البته الان زود است که بخواهیم درباره اثربخشی آن قضاوت کنیم؛ اما با توجه به گزارشات موردی که داریم حداقل ظرف دو سه روز اخیر که این رژیم دارویی آغاز شده به نظر می‌آید اقدامات درمانی و حمایتی انجام شده در کل وضعیت بیماران رو به بهبودی بوده و همکاران وضعیت بهتری گزارش کرده‌اند.
13	بنابراین به نظر می‌آید در حوزه درمان این بیماری چشم‌انداز مثبتی خواهیم داشت.
14	وی درباره توزیع ماسک رایگان گفت: اولا تاکید می‌کنم ماسک برای جمعیت عادی توصیه نمی‌شود و در هیچ جای دنیا چنین توصیه‌ای وجود ندارد اما برای کادر درمان ماسک حتما توصیه می‌شود البته به دنبال نگرانی‌هایی که در جامعه ایجاد شده تقاضای کاذب و شاید بی موردی ظرف دو سه روز برای ماسک ایجاد شد و شاید به اندازه مصرف چند سال کشور مواد ضد عفونی کننده و ماسک مورد تقاضا قرار گرفت؛ البته افرادی با عنوان فرصت‌طلب و سودجو که همیشه هستند تا از این موقعیت‌ها در جهت منافع نامشروع سوء استفاده کنند اقدام به احتکار کرده بودند که البته این اصل ماجرا نبود و بیشتر مربوط به تقاضای بالای ماسک بوده است.
15	تحویل ماسک درب منازل قمی‌هاجهانپور ادامه داد: بر اساس سیاست وزارت بهداشت ماسک از این پس، وارد شبکه توزیع وزارت بهداشت شد و تمام ماسک تولیدی کشور از طریق وزارت بهداشت خریداری می‌شود و به صورت عادلانه و با مکانیسمی مشخص با اولویت شهر قم توزیع خواهد شد که البته در حال حاضر پکیج‌های آن وارد شهر قم شده و توزیع خواهد شد و در جایی که لازم باشد توسط نیروهای بهداشت به درب منازل تحویل داده می‌شود.
16	وزارت صمت هم تولید حداکثری ماسک را در دستو کار قرار دادهرییس مرکز روابط عمومی وزارت بهداشت افزود: بنابراین این اقدام در قم آغاز شده و در شهرهای دیگر به فراخور زمان و مکان مناسب و به نحو مقتضی در قالب ارائه ماسک یا کیت‌های حفاظتی که شامل ماسک محتوای آموزشی و محلول ضدعفونی کننده هستند به مردم ارائه می‌شود و عملا خرید و فروش ماسک ممنوع شد، تمام ماسک تولیدی و وارداتی کشور را وزارت بهداشت خریداری و توزیع خواهد کرد، این موارد به نحو مقتضی در زمان و مکان مناسب توزیع خواهد شد، مجددا تاکید می‌کنم اولویت شهر قم است تا این موارد را به درب منازل مردم تحویل دهیم چرا که قم کانون ورود بیماری به کشور بوده و تعداد مبتلایان در آنجا بیشتر است و ارزیابی خطر، نشان می‌دهد ممکن است در قم ریسک خطر بالاتر باشد.
17	وی گفت: در سایر شهرها به فراخور شرایط و در زمان مناسب این اقلام توزیع خواهد شد.
18	وزارت صمت هم تولید حداکثری ماسک را در دستو کار قرار داده است.
