asriran_2_data###بلاک‌چین در کدام صنعت ها استفاده می شود؟###https://www.asriran.com/fa/news/700484/بلاک‌چین-در-کدام-صنعت-ها-استفاده-می-شود###['اقتصادی']###2019-11-27 09:46:00###۷۰۰۴۸۴###['بلاک چین', 'بانکداری']
4@@@5@@@6
1	یکی از تکنولوژی‌های به‌روز در صنعت بانکی و مالی حوزه بلاکچین است که به دلیل دارا بودن مزایای بی‌شمار، بانک‌های بزرگ در حال پیاده‌سازی پروژه‌هایی در این زمینه بر روی فرآیندهای کسب‌وکار خود هستند.
2	بر اساس مطالعاتی که توسط شرکت اکسنچور انجام شده است، به این نتیجه رسیده‌اند که بخش بانکی تا سال ۲۰۲۲ تا ۲۰ میلیارد دلار در این حوزه سرمایه‌گذاری خواهد کرد.
3	بیشتر موسسات مالی و بانک‌ها بسیاری از فعالیت‌های خود را توسط شرکت‌های واسط انجام می‌دهند، وجود آنها خدمات بانکی را برای مشتریان گران‌قیمت‌ می‌کند، اما پیاده‌سازی تکنولوژی بلاکچین این واسطه‌گران را حذف کرده و به مشتریان و بانک‌ها خدمات ارزان‌تری ارائه می‌دهد.
4	از طریق تکنولوژی بلاکچین فرآیند بانکداری بسیار سریع‌تر و امن‌تر انجام می‌شود و همچنین هزینه‌های عملیاتی به‌صورت چشمگیری کاهش می‌یابد.
5	این ویژگی‌های قابل توجه، بلاکچین را به راه‌حلی پرطرفدار و تاثیرگذار در این صنعت تبدیل کرده است.
6	در حال حاضر بسیاری از افراد جوان و مدیران برتر بانکی سعی دارند که در پروژه‌ها و استارتاپ‌های خود از راه‌حل‌های مبتنی بر بلاکچین استفاده کنند.
7	بر طبق نظرسنجی که توسط Accenture انجام شد، بانک‌ها علاقه‌مند به استفاده از بلاک‌چین هستند.
8	در حقیقت، ۹ نفر از ۱۰ مدیر شرکت‌کننده گفتند که بانک آنها در حال حاضر در حال استفاده از تکنولوژی بلاک‌چین در محصولات خود است.
9	موارد استفاده از بلاک‌چین در چه حوزه‌هایی است؟در حال حاضر ۱۶ صنعت با استفاده از فناوری بلاک‌چین تغییر داده شده است:· مراقبت‌های بهداشتی· بیمه· مشاور املاک· زنجیره تامین· اینترنت اشیا· تدارکات· بانکداری· اموال· فینتک· هویت· انرژی· خرده‌فروشی· قراردادهای هوشمند· قوانین· موسیقی· غذادر ادامه به بررسی چند مدل از استارتاپ‌هایی که با استفاده از تکنولوژی بلاک‌چین پیاده‌سازی شده است و به حوزه بانکی مربوط می‌شود، اشاره خواهیم کرد.
10	Rate۳استارتاپ Rate۳ یک پلتفرم بر پایه تکنولوژی بلاک‌چین برای شرکت‌ها فراهم کرده است که می‌تواند تمام دارایی‌های آنها را نشانه‌گذاری (Tokenize) کند.
11	واحدهای پولی، وام‌ها، بیمه‌نامه‌ها و هر چیز با ارزشی را می‌توانند نشانه‌گذاری (ToKenize) کرده و در Rate۳ قرار داد.
12	همچنین از قراردادهای هوشمند (Smart Contract) برای خودکارسازی فرآیندها، نقل و انتقالات و اقدامات دیگر استفاده می‌کنند.
13	Rate۳ از دو پلتفرم اتریوم یا استلر با توجه به نیاز مشتری و اینکه کدام یک کارمزد کمتری خواهد داشت، استفاده می‌کند.
14	Civicاستارتاپ Civic از بیومتریک برای تأیید هویت کاربر استفاده می‌کند، اما برنامه‌های آن فقط به خریدهای آنلاین محدود نمی‌شود.
15	اطلاعات شخصی افراد در برنامه ذخیره می‌شود و برای دسترسی به منابع مالی، پزشکی یا اجتماعی می‌توانند از برنامه خود استفاده کنند.
16	بستر هویت ایمن (Secure Identity Platform) امکان شناسایی هویت کاربران در مکان‌هایی مانند هتل‌ها و فرودگاه‌ها که نیاز به شناسایی فرد دارد، را فراهم می‌کند.
17	Authenteqیکی دیگر از بسترهای شناسایی هویت مشتری Authenteq است که برای شناسایی کاربر از روش‌های تشخیص چهره هوش مصنوعی منتشر شده (AIdriven facial recognition) استفاده و با استفاده از تأییدیه‌های چند مرحله‌ای در هنگام ثبت‌نام، تقریبا جعل اطلاعات هویتی را غیرممکن می‌کند.
18	در حال حاضر این استارتاپ توانسته است ۱۵۰ هزار تایید صحت از کاربران را انجام دهد و در ۱۹۱ کشور پذیرفته شده است.
19	در نهایت تکنولوژی بلاک‌چین در صنعت بانکی می‌تواند بر فرایندهای حوزه پرداخت، وام‌دهی و بهینه‌سازی استفاده از دارایی‌ها و همچنین بسیاری از فرآیندهای کاری دیگر تاثیر قابل توجه‌ای داشته باشد.
20	این تکنولوژی به دلیل مزایایی چون افزایش بهره‌وری، سرعت، امنیت و کاهش هزینه‌ها در اکثر عملیات‌ها می‌تواند باعث پیشرفت و بهبود قابل ملاحظه‌ای در بالا بردن کیفیت خدمات و محصولات بانک‌ها به کاربران نهایی شود.
21	در حال حاضر در ایران استارتاپ‌های زیادی با تمرکز بر این حوزه در حال فعالیت هستند و از سوی دیگر، بانک‌ها از طریق فناوری بلاک‌چین این امکان را فراهم می‌کنند تا تغییراتی در فرآیندهای آن‌ها و نحوه ارتباط با مشتریان خود ایجاد کنند و همچنین امکان ارائه خدمات جدید و نوآور را در اختیار مشتریان قرار دهند.
22	امید است با استفاده از آخرین تکنولوژی‌های روز دنیا بانک‌ها بتوانند محصولات و خدمات بهتری را در اختیار مشتریان خود قرار دهند.
