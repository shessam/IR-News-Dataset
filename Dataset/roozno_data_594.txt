roozno_data###حمله آمریکا به مواضع الحشد/ فرودگاه در دست احداث کربلا بمباران شد###http://roozno.com//fa/news/418069/حمله-آمریکا-به-مواضع-الحشد-فرودگاه-در-دست-احداث-کربلا-بمباران-شد###[]###2020-03-13 10:14:00###۴۱۸۰۶۹###['حمله آمریکا به مواضع الحشد']
1
1	جنگنده‌های آمریکایی بامداد روز جمعه اقدام به بمباران پایگاه حزب‌الله عراق در شهر «جرف الصخر» در استان بابل کردند.
2	خبرگزاری رویترز نیز به نقل از دو مقام آمریکایی خبر داد که حملات تلافی جویانه آمریکا در عراق در پی حمله به نیروهای آمریکایی و انگلیسی در حال انجام است.
3	شبکه خبری المیادین نیز گزارش داد که دست کم سه حمله هوایی به «جرف الصخر» و «السعیدات» انجام شده است.
4	منابع المیادین خبر دادند که جنگنده‌های آمریکایی در حمله به منطقه السعیدات در بخش جرف الصخر» یک بخش درمانی و یک پایگاه نگهداری از تجهیزات نظامی را بمباران کردند.
5	منابع خبری نیز خبر دادند که جنگنده‌های آمریکایی به طور گسترده در حال پرواز بر فراز استان بابل هستند.
6	شبکه خبری الجزیره نیز مدعی شد که پایگاه‌های وابسته به الحشد الشعبی به استان‌های صلاح‌الدین، بابل، بصره و کربلا مورد هدف قرار گرفته‌اند.
7	این منابع همچنین اعلام کردند که جنگنده‌های آمریکایی فرودگاه در حال ساخت کربلا را بمباران کرده و بر فراز منطقه «خان النص» در این استان در حال پرواز هستند.
8	منابع عراقی اعلام کردند که در حمله جنگنده‌ها به فرودگاه در حال ساخت کربلا،‌ یکی از کارمندان فرودگاه کشته شد.
9	منابع خبری الجزیره همچنین خبر دادند که جنگنده‌های آمریکایی پایگاه‌های وابسته به الحشد الشعبی در شهر «بوکمال» سوریه در نزدیکی مرز عراق را نیز بمباران کردند.
10	شبکه خبری اسکای نیوز نیز مدعی شد که پایگاه‌های وابسته به الحشد الشعبی در استان واسط نیز هدف حمله جنگنده‌ها قرار گرفته است.
11	این شبکه خبری همچنین به نقل از یک مقام در وزارت دفاع آمریکا خبر داد که در این حملات هوایی که توسط جنگنده و نه پهپاد صورت گرفته، 5 نقطه که اکثر آنها مخازن تسلیحات بوده هدف قرار گرفتند.
12	رسانه‌های عراقی شب گذشته از شلیک بیش از ده فروند راکت کاتیوشا به پایگاه نظامیان آمریکا در التاجی (شمال بغداد) خبر دادند.
13	آمریکا با طرح این ادعا که این حمله کار حزب‌الله عراق بوده، از کشته شدن سه نظامی و زخمی شدن ۱۲ نفر خبر داد.
