roozno_data###فلاحت‌پیشه: برخی کشورها بدشان نمی‌آید ایران و آمریکا گوشه رینگ به هم ضربه بزنند / اگر جرقه‌ای شکل بگیرد مدیریت از دست دو طرف خارج می‌شود / باید راهی برای کاهش تنش پیدا کنیم###http://roozno.com//fa/news/428042/فلاحت‌پیشه-برخی-کشورها-بدشان-نمی‌آید-ایران-و-آمریکا-گوشه-رینگ-به-هم-ضربه-بزنند-اگر-جرقه‌ای-شکل-بگیرد-مدیریت-از-دست-دو-طرف-خارج-می‌شود-باید-راهی-برای-کاهش-تنش-پیدا-کنیم###[]###2020-05-23 12:35:00###۴۲۸۰۴۲###['فلاحت پیشه', 'ایران و آمریکا']
1
1	یک عضو کمیسیون امنیت ملی و سیاست خارجی مجلس شورای اسلامی در مجلس دهم گفت: اگر‌ تنشی صورت گیرد محدود به جنگ نفت‌کش‌ها نمی‌شود، بلکه به دلیل اختلاف بین دو کشور به ویژه در غرب آسیا که به نوعی صف‌آرایی جدی سیاسی و نظامی و جنگ سرد وجود دارد، می‌تواند اتفاقات بزرگی را رقم بزند.
2	به گزارش روز نو :حشمت‌الله فلاحت‌پیشه درباره انتقال بنزین از سوی ایران به ونزوئلا و صدور بیانیه نیروی دریایی ایالات متحده و گمانه‌زنی‌هایی مبنی بر ایجاد مزاحمت از سوی این کشور برای نفت‌کش‌های ایرانی گفت: معتقدم در شرایط کنونی تنش به ضرر ایران و ایالات متحده خواهد بود و اعتقادم بر این است هر دو طرف باید از این کار بپرهیزند.
3	این عضو کمیسیون امنیت ملی و سیاست خارجی دهمین مجلس شورای اسلامی با اشاره به شرایط موجود در دنیا بیان کرد: اولاً این که دو کشور درگیر با بیماری کرونا هستند، ثانیاً این‌که جهان امروز به حدی درگیر بیماری کووید ۱۹، رکود اقتصادی و افسردگی ناشی از این بیماری است که به هیچ عنوان برای یک بحران تازه آمادگی ندارد.
4	وی تاکید کرد: ایران و آمریکا باید از کاری که تنش ایجاد می‌کند، بپرهیزند که متاسفانه ایالات متحده در خصوص ایران و ونزوئلا این کار را انجام نداده است.
5	فلاحت پیشه ادامه داد: آمریکا ۲ ملت را محروم از کمک‌ها و روابط بین‌المللی کرده است، ایران امروز در اوج تحریم‌ها نیازمند مناسبات خارجی است و ونزوئلا نیاز به بنزین دارد.
6	وی خاطرنشان کرد: اگر‌ تنشی صورت گیرد محدود به جنگ نفت‌کش‌ها نمی‌شود، بلکه به دلیل اختلاف بین دو کشور به ویژه در غرب آسیا که به نوعی صف‌آرایی جدی سیاسی و نظامی و جنگ سرد وجود دارد، می‌تواند اتفاقات بزرگی را رقم بزند.
7	نماینده مردم اسلام آباد غرب با بیان این‌که در هر جای جهان با توجه به شرایط فعلی اگر جرقه‌ای شکل بگیرد مدیریت از دست ۲ طرف خارج می‌شود، عنوان کرد: لذا اعتقادم بر این است که ایران و آمریکا باید راهی برای کاهش تنش بین خودشان پیدا کنند که متاسفانه بازیگران دنیای امروز بیش از پیش به جای رفع تنش به منافع‌شان در ایجاد تنش فکر می‌کنند.
8	وی ادامه داد: بازیگران جهانی بدشان نمی‌آید ایران و آمریکا در گوشه رینگ تا سر حد ممکن به هم ضربه بزنند تا هم آمریکا ضعیف شود و هم ضریب نفوذ ایران در منطقه کاهش پیدا کند.
9	این نماینده مجلس شورای تاکید کرد: لذا مکانیسم ثالثی برای تنش وجود ندارد و این دو طرف هستند که می‌توانند به سمت کاهش آن بروند.
10	فلاحت پیشه در پاسخ به سوالی دیگر مبنی بر اینکه ایران امروز در آب‌های بین‌المللی با پرچم خودش بنزینی که مقصدش ونزوئلا است را حمل ‌می‌کند در صورتی که قبلاً این گونه نبود آیا تغییراتی صورت گرفته است، یا خیر گفت: اول بگویم تخلفی صورت نگرفته است، در گذشته هم تخلفی صورت نمی‌گرفت و اگر کار دیگری انجام می‌دادیم برای این بود که تنشی صورت نگیرد.
11	وی ادامه داد: امروز ایران نمی‌خواهد پنهان کند که سوختی انتقال می‌دهد و با پرچم خودش حرکت می‌کند و یک کار طبیعی انجام می‌دهد، لذا آمریکا هم نباید زحمتی برای نفت‌‌کش‌ها ایجاد کند.
