tabnak_data###قبله اشتباهی در مسجدی در ترکیه برای چهل سال###https://www.tabnak.ir/fa/news/954929/قبله-اشتباهی-در-مسجدی-در-ترکیه-برای-چهل-سال###['صفحه نخست', 'اجتماعی']###2020-01-27 14:10:00###۹۵۴۹۲۹###['قبله اشتباهی', 'مسجدی با قبله اشتباه', 'مسجد عجیب در ترکیه', 'تابناک باتو', 'عیسی کایا']
9@@@10
1	هنگام صحبت درمورد نماز اسلامی، بخش بسیار مهمی وجود دارد.
2	علاوه بر وضو گرفتن، حرکات و قرائت‌های نماز، باید به سمت قبله در کعبه نماز خواند.
3	در هر صورت تمام مساجدی که در حال حاضر ساخته شده و یا می‌شوند، بر پایه‌ای روشن ساخته شده اند: محراب در مسجد باید به سمت قبله باشد، به طوری که نمازگزاران هنگام نماز به سمت آن سجده کنند.
4	با وجود اینکه این قانون در ساخت مساجد بسیار مهم است، به معنای این نیست که همیشه به کار گرفته می‌شود.
5	یک امام جماعت ترکیه‌ای که در مسجدی در روستایی در شمال شرقی ترکیه نماز می‌خواند، فهمید که مسجد وی در واقع از خطی که باید باشد، انحراف یافته است.
6	این کشف خیلی دیر صورت گرفت، چون این مسجد از سال ۱۹۸۱ ساخته شده، اما این اشتباه بزرگ در طراحی مسجد تاکنون بدون توجه باقی مانده بود و در صورتی که عیسی‌کایا امام جماعت جدید متوجه این ماجرا نمیشد ممکن بود این خطا برای مدت زمان طولانی تری باقی می ماند.
7	پس از مشورت و تحقیق امام مسجد، معلوم شد که محراب قرار داده شده در مسجد در موقعیت صحیح نیست و به همین دلیل نمازگزاران در حال نماز خواندن به سمت مکانی غیر از کعبه با انحراف ۳۳ درجه‌ای بین خط به سمت کعبه و خط ساخته شده از محراب بودند.
8	در مقابل این اکتشاف، مشخص بود که محراب قدیمی باید با ساخت محراب جدیدی که خط نماز را اصلاح می‌کرد از بین برود؛ اما طبق گفته‌های خبرگزاری‌های ترکیه، این موضوع اکنون به تعویق افتاده است و برای حل مشکل با ساختن پیکانی از نوار چسب در کف مسجد، راه حل موقت برای نمازگزاران پیدا شده تا آن‌ها را به سمت قبله هدایت کند.
9	به هر حال طبق شماری از فتاوای سابق، نمازگزاردن به سمت اشتباه ناغافل و ناخواسته مورد قبول است و مشکلی در آن وجود ندارد.
10	همانطور که نماز باید در جهت کعبه باشد و نمازگزار باید برای رسیدن به جهت، موضوع را جستجو کند.
11	این اشتباه در اصل از ساخت مسجد بوده است و نه از خود نمازگزاران و نماز‌های چهار دهه گذشته نمازگزاران این مسجد از منظر دینی باطل نشده است.
