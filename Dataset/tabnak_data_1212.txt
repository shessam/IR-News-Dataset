tabnak_data###تفلیس از نمای نزدیک###https://www.tabnak.ir/fa/news/964860/تفلیس-از-نمای-نزدیک###[]###2020-03-12 14:00:00###۹۶۴۸۶۰###['تابناک 4k', 'ویدیو 4k', 'فیلم', 'ویدیو', 'تفلیس', 'Tbilisi', 'گرجستان', 'طبیعت و جغرافیا', '4k', '2k', 'uhd']
1@@@2@@@3@@@4@@@5@@@6@@@7@@@8@@@9@@@10@@@11@@@12@@@13@@@14@@@15@@@16@@@17@@@18
1	«تفلیس / Tbilisi / თბილისი» پایتخت و بزرگ‌ترین شهر گرجستان است.
2	این شهر در دو طرف رود متکواری قرار داشته و جمعیتی حدود 1.
3	5 میلیون در آن زندگی می‌کنند.
4	تفلیس در قرن پنجم میلادی و توسط واختانگ یکم پادشاه گرجستان باستان یا همان ایبریا بنیان‌گذاری شده و به سبب چشمه‌های آب گرم آن، «تْبیلیسی» (مشتق از واژه «تْبیلی» به معنای گرم؛ منسوب به چشمه‌های آب گرم تفلیس) نام گرفته‌است.
5	تفلیس در جنوب شرق اروپا قرار گرفته‌است، موقعیت مکانی تفلیس یعنی قرارگیری در مسیر شرق و غرب، این شهر را نقطه اتصال امپراطوری‌های رقیب گوناگون قرار می‌داده‌است و امروزه موقعیت آن را به عنوان یک مسیر مهم برای انرژی جهان و پروژه‌های بازرگانی تضمین می‌کند.
6	تفلیس در هزاره چهارم تا هزاره سوم پیش از میلاد مسکونی شد.
7	برای اولین بار در سال‌نامه‌های قرن چهارم میلادی از تفلیس به عنوان قلعه ـ شهر نام برده شده‌است.
8	تفلیس به علت واقع شدن در محل تلاقی راه‌های مهم همیشه دارای اهمیت منطقه‌ای بوده و همین ویژگی‌ها سبب گسترش و توسعه این شهر از دیرباز تاکنون شده‌است.
9	تاریخ پرفراز و نشیب تفلیس را می‌توان از معماری آن درک کرد که ترکیبی از معماری قرون وسطی، معماری نئوکلاسیک و معماری استالینیست است.
10	تفلیس در طول تاریخ سکونتگاه مردم مختلفی با نژاد، فرهنگ و مذاهب مختلف بوده‌است ولی امروزه از نظر مذهبی در شمار شهرهای مسیحی ارتدوکس شرقی به حساب می‌آید.
11	پنج نهر کوهستانی که از آبراهه‌های زیرزمینی می‌گذرند از دامنه‌های اطراف تفلیس به رود کورا می‌ریزند: دیگمیس تسکالی و تساوکیسیس تسقالی از مغرب گلدانیس تسقالی و لوچینیس تسقالی از مشرق.
12	دو دریاچه کوچک به نام لیسی و کو در دامنه‌های شمالی تفلیس واقع شده‌اند.
13	«دریاچه تفلیس» در پشت رشته کوه ماخات واقع است و پیرامون آن دشت سامگوری قرار دارد.
14	کوه‌های متاتس میندا در مغرب تابوری و تیغه‌های سولولاکی در جنوب و رشته کوه ماخات در مشرق شهر واقع شده‌اند.
15	در دامنه‌های شمال شرقی کوه تابوری چشمه‌های آب گرم جریان دارد که دارای ترکیبات قلیایی و سولفات است.
16	آب و هوای تفلیس اقلیم نیمه‌گرمسیری مرطوب (سامانه طبقه‌بندی اقلیمی کوپن) با تأثیرات غالبِ اقلیم قاره‌ای مرطوب است.
17	تفلیس دارای زمستان‌های نسبتاً سرد و تابستان‌های گرم است.
18	تفلیس را از نمای نزدیک در قاب 4K می‌بینید.
