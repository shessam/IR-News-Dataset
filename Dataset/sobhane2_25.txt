sobhane2###nan###http://sobhanehonline.com/fa/news/203499/سارقان-مسلح-قاتل-۵-شهروند-از-آب-درآمدند###گوناگون###2019-11-05 18:43:00###۲۰۳۴۹۹###['قتل', 'سارقان مسلح', 'طلافروشی']
1
1	دستگیری سارقان سرقت نافرجام از یک طلافروشی در شهرستان نمین راز قتل‌ پنج شهروند اردبیلی توسط ۲ تن از این سارقان را فاش کرد.
2	به گزارش پایگاه اطلاع‌رسانی پلیس اردبیل،سردار هوشنگ حسینی فرمانده انتظامی استان اردبیل روز سه‌شنبه گفت: ۲ تن از ۶ سارق دستگیر شده که پسر عمو هستند در تحقیقات و بازجویی‌ها به قتل سه مرد و ۲ زن جوان اردبیلی اعتراف کردهاند.
3	وی در باره چگونگی دستگیری این سارقان گفت: بدنبال وقوع یک فقره سرقت مسلحانه نافرجام از مغازه طلافروشی در شهرستان نمین در آبان ماه سال جاری و استفاده سارقان از خودروها و پلاک‌های مسروقه، بررسی موضوع با تشکیل چند گروه تخصصی در دستور کار کارآگاهان پلیس آگاهی اردبیل قرار گرفت.
4	وی افزود: در ادامه تحقیقات کارآگاهان پلیس آگاهی و بررسی‌های تخصصی از صحنه جرم مشخص شد در پرونده سرقت مسلحانه نافرجام از طلا فروشی، ۶ سارق مشارکت داشته‌اند که با جمع‌بندی دلایل و مستندات قانونی و استفاده از تجهیزات، سارقان شناسایی و پس از هماهنگی قضایی و با اشرافیت کامل اطلاعاتی در عملیات‌های مقتدرانه و هوشمندانه کارآگاهان پلیس آگاهی دستگیر شدند.
5	فرمانده انتظامی استان اردبیل با اشاره به انتقال سارقان به پلیس آگاهی و انجام بازجویی‌های پلیسی از آنها گفت: سارقان در مواجهه با دلایل و مستندات قانونی لب به سخن گشوده به سرقت مسلحانه از طلافروشی و قتل‌ها اعتراف کردند.
6	منبع:ایرنا
