roozno_data###مجلس یازدهم مانند احمدی‌نژاد باعث تفرقه میان اصول‌گرایان می‌شود/ رسانه‌های داخلی هنوز به دنبال تخریب اصلاح‌طلبان هستند!/ مهار مجلس آینده بسیار سخت است###http://roozno.com//fa/news/420679/مجلس-یازدهم-مانند-احمدی‌نژاد-باعث-تفرقه-میان-اصول‌گرایان-می‌شود-رسانه‌های-داخلی-هنوز-به-دنبال-تخریب-اصلاح‌طلبان-هستند-مهار-مجلس-آینده-بسیار-سخت-است###[]###2020-04-06 10:46:00###۴۲۰۶۷۹###['مجلس یازدهم', 'اصول گرایان']
1
1	یک نماینده ادوار مجلس گفت: از نظر تئوریک در مجلس یازدهم جبهه اصول‌گرایی به شدت ضربه خواهد خورد، کسانی که در تلاشند با تفکر اقتدارگرایی کشور را اداره کنند در معرض چالش جدی قرار خواهند گرفت، همانطور که در دولت اول احمدی‌نژاد هم این اتفاق افتاد و منجر به افزایش دسته‌بندی‌ها و انشقاق‌هایی شد.
2	به گزارش روز نو :«احمد شیرزاد»، نماینده ادوار مجلس و فعال سیاسی اصلاح‌طلب، در رابطه با چالش خالی بودن کرسی‌های مجلس یازدهم از چهره‌های اصلاح‌طلب به خبرنگار سیاسی خبرگزاری برنا گفت: اگر غیبت اصلاح‌طلبان از مجلس یک غیبت طبیعی و به واسطه عدم استقبال رأی دهندگان بود، مشکلی نبود و واقعیتی بود که باید همگان می‌پذیرفتند.
3	در واقع تبلیغات علیه اصلاح‌طلبان به اندازه‌ای بود که حتی رسانه‌های خارج از کشور هم علیه این جریان از رو شمشیر بسته بودند و آنقدری که تبلیغ علیه اصلاح‌طلبان کردند، نسبت به حاکمیت و جناح‌های دیگر از سوی این رسانه‌ها، صورت نگرفت.
4	نماینده مجلس ششم در رابطه با علت ریزش رأی اصلاح‌طلبان در انتخابات مجلس یازدهم افزود: بخش دیگر این تخریب‌ها به رسانه‌های داخلی مربوط می‌شود.
5	به عنوان مثال در حال حاضر لزومی برای ضربه زدن و لگدپرانی‌ها نسبت به اصلاح‌طلبان وجود ندارد، اما رسانه‌های داخلی همچنان این اقدامات را انجام می‌دهند.
6	بخش دیگر هم به دلیل حمایت این جناح از دولت یازدهم و دوازدهم، همه کاستی‌های دولت به حساب اصلاح‌طلبان نوشته شد.
7	در همین زمینه حتی اگر این جناح قسم بخورد که در تصمیمات دولت نقشی نداشته و به این صورت نبود که دولت در تصمیمات خود با احزاب اصلاح‌طلب مشورت کند و یا این احزاب تاثیرگذار باشند و تنها تعدادی از اعضای کابینه آشنایی بیشتری با اصلاح‌طلبان داشتند و تعداد بسیار کمی از اصلاح‌طلبان بودند و این جناح بر تصمیمات دولت غلبه ندارد، بی‌فایده است، به همین دلیل ریزش رأی داشتیم.
8	شیرزاد در ادامه تصریح کرد: اشتباهی که نهادهای موثر در انتخابات انجام می‌دهند این است که فکر می‌کنند حالا که روزگار از اصلاح‌طلبان برگشته و اقبال مردم ضعیف شده است باید تیشه بر ریشه این جناح زد.
9	در گذشته بعد از دولت اصلاحات تصور کردند وقت مناسبی برای ریشه‌کن کردن اصلاح‌طلبان است اما علی‌رغم میل باطنی بخشی از اصول‌گرایان، اصلاح‌طلبان حذف نشدند و حرکت این جناح ادامه پیدا کرد تا جایی که توانست در انتخابات مجلس دهم، شورای شهرها و ریاست جمهوری نقش موثری ایفا کند لذا این تاثیرگذاری ادامه دارد.
10	این فعال سیاسی اصلاح‌طلب با بیان اینکه « کاهش و افزایش حمایت مردم از جناحی نباید دیگران را به اشتباه بیندازد» خاطرنشان کرد: صحنی که در مجلس یازدهم مشاهده می‌شود آن صحنی نیست که به طور طبیعی به اصلاح‌طلبان می‌رسید.
11	در مجموع کمتر از 10درصد از نمایندگان این مجلس از اصلاح‌طلبان و یا نزدیک به آن هستند در حالی که سهم طبیعی اصلاح‌طلبان از کرسی‌های مجلس حدود، 50 درصد ‌بوده است.
12	بیشتر بخوانید:جریان اصولگرا با جوسازی توانست لیست امید را متهم کند/ از اصلاح طلبان فقط پزشکیان به مجلس راه یافترأی اصولگرایان نه تنها افزاش نیافته بلکه کاهش پیدا کرده است/ آنها درباره جذب آرا خاکستری افسانه پردازی می کنند/ لایه خاکستری در این دوره به انتخابات "نه" گفتشیرزاد در بخش دیگری از صحبت‌های خود در پیش‌بینی فضای مجلس یازدهم اظهار کرد: مهار مجلس آینده بسیار سخت است.
13	تصمیمات بسیار افراطی در این مجلس اتخاذ خواهد شد، برخی بر مَرکب غرور و قدرت سوار خواهند شد و تاخت و تاز خواهند کرد.
14	هر روز مقامات عالی نظام مجبور می‌شوند با فرستادن پیام مقداری مجلس را کنترل و مهار کنند و شاهد اقدامات ناپسندی در این مجلس خواهیم بود که با نطق‌های عجیب و غریب، سوژه‌های خوبی برای اصحاب رسانه فراهم می‌کنند.
15	این نماینده ادوار مجلس بیان کرد: از نظر تئوریک در مجلس یازدهم جبهه اصول‌گرایی به شدت ضربه خواهد خورد، کسانی که در تلاشند با تفکر اقتدارگرایی کشور را اداره کنند در معرض چالش جدی قرار خواهند گرفت، همانطور که در دولت اول احمدی‌نژاد هم این اتفاق افتاد و منجر به افزایش دسته‌بندی‌ها و انشقاق‌هایی شد.
