tabnak_data###بیشترین بازدهی در اردیبهشت ماه متعلق به کدام نماد بود؟###https://www.tabnak.ir/fa/news/982533/بیشترین-بازدهی-در-اردیبهشت-ماه-متعلق-به-کدام-نماد-بود###['بورس', 'سازمان بورس و اوراق بهادار']###2020-06-05 10:33:00###۹۸۲۵۳۳###['بورس', 'وبملت', 'وتجارت', 'وبصادر', 'ولیز']
14@@@15@@@16@@@17
1	در اردیبهشت ماه سال جاری، شاخص کل بورس فراز و نشیب های فراوانی داشت.
2	در حالی که شاخص کل در مورخه 31 فروردین ماه بر روی کانال 690 هزار و 36 واحدی قرار داشت، با آغاز اردیبهشت ماه این شاخص توانست کانال های مختلفی را فتح کند و در 22 اردیبهشت ماه سال جاری بر قله یک میلیون و 47 هزار و 763 واحدی بایستد.
3	به گزارش ، با این رشد شاخص کل، بازدهی بورس برای سهامداران در 22 روز اردیبهشت ماه به 52 درصد رسید.
4	از 22 اردیبهشت ماه به بعد، روند اصلاحی شاخص کل آغاز شد و تا 28 اردیبهشت ماه شاخص کل با یک عقبگرد 79 هزار واحدی بر روی کانال 968 هزار و 460 واحدی قرار گرفت.
5	در سه روز باقیمانده از اردیبهشت ماه، دوباره شاخص اندکی بهبود یافت و نهایتا در 31 اردیبهشت ماه 1399 شاخص کل بر روی 986 هزار و 759 واحد آرام گرفت.
6	با تلاطمات و نوسانات شاخص کل، طبیعتاً نمادها هم دستخوش تغییراتی شدند.
7	در ادامه به بررسی ترین های بورسی در اردیبهشت ماه سال جاری خواهیم پرداخت.
8	در اردیبهشت ماه سال جاری بانک ملت با نماد وبملت با ارزش معاملات 91560 میلیارد ریال رتبه نخست بیشترین ارزش معاملات را در بین نمادها به خود اختصاص داد.
9	این میزان از ارزش معاملات معادل 3.
10	9 درصد از کل معاملات انجام شده بود.
11	بعد از بانک ملت، پالایش نفت اصفهان (شپنا) و پالایش نفت بندرعباس (شبندر) به ترتیب با ارزش معاملات 74662 میلیارد ریال (3.
12	2 درصد از کل معاملات) و 73508 میلیارد ریال (3.
13	1 درصد از کل معاملات) در رتبه های دوم و سوم بدین لحاظ قرار گرفتند.
14	بانک تجارت با نماد وتجارت در اردیبهشت ماه توانست بیشترین حجم معاملات را به خود اختصاص دهد.
15	حجم معاملات این نماد در اردیبهشت ماه 27288 میلیون سهم (13.
16	3 درصد از کل معاملات) بود.
17	بعد از بانک تجارت، این بانک صادرات با نماد وبصادر بود که بیشترین حجم معاملات را به خود اختصاص داد و شرکت گسترش سرمایه گذاری ایران خودرو با نماد خگستر در رتبه سوم بدین لحاظ قرار گرفت.
18	قیمت نبورس در اردیبهشت ماه سال جاری از 7951 ریال به 82925 ریال افزایش یافت و با این افزایش قیمت بیشترین بازدهی (943 درصد بازدهی) را در بین همه نمادها به خود اختصاص داد.
19	بعد از آن خگستر با بازدهی 188 درصدی و وپارس با بازدهی 124 درصدی در رتبه های بعدی بیشترین بازدهی در بین همه نمادها قرار گرفتند.
20	در اردیبهشت ماه علیرغم روزهای خوب بورس، قیمت برخی نمادها عقب گرد داشتند و با کاهش همراه شدند.
21	در این بین قیمت ولیز از 29554 ریال به 26216 ریال کاهش یافت و با این کاهش بازدهی منفی 11 درصدی را رقم زد و کمترین میزان بازدهی در بین همه نهادها را به خود اختصاص داد.
22	بعد از ولیز این قیمت سهام غشهد بود که با بازدهی منفی 6 درصد بدین لحاظ در جایگاه دوم قرار گرفت.
23	کساپا سومین نماد بود که با بازدهی منفی 4 درصدی در جایگاه سومین نماد با کمترین بازدهی در اردیبهشت ماه قرار گرفت.
