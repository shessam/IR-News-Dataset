tabnak_data###کاهش سفته بازی و دستکاری قیمتی در بورس با اصلاح حجم مبنا / افزایش تقاضا در نماد‌های دارویی و شوینده / چشم انداز بورس در دو هفته آتی###https://www.tabnak.ir/fa/news/962381/کاهش-سفته-بازی-و-دستکاری-قیمتی-در-بورس-با-اصلاح-حجم-مبنا-افزایش-تقاضا-در-نماد‌های-دارویی-و-شوینده-چشم-انداز-بورس-در-دو-هفته-آتی###['بورس', 'سازمان بورس و اوراق بهادار']###2020-02-28 17:55:00###۹۶۲۳۸۱###['بورس', 'سرمایه گذاری', 'بازار سرمایه', 'ویروس کرونا']
1@@@2
1	نهاد ناظر در بازار سرمایه همواره در پی این است با ایجاد شرایطی برای تعیین مناسب قیمت‌ها در چهارچوب خرید و فروش معامله گران، جلوی مداخلات اشخاص فرصت‌ طلب یا سفته بازان گرفته شود.
2	یکی از ملزومات در این خصوص، تعیین حجم مبناست، حجم مبنا آن تعداد از یک نوع اوراق بهادار که باید در هر روز مورد دادوستد قرار گیرد تا تمام درصد تغییرات مجاز در آن روز در تعیین قیمت روز بعد لحاظ شود.
3	به گزارش «»؛ بورس تهران در اطلاعیه‌ای اعلام کرد، با اشاره به افزایش قابل ملاحظه ارزش معاملات در اکثر نماد‌های بورس اوراق بهادار تهران و به منظور ارتقای سطح اثربخشی و کارآمدی مدل محاسباتی حجم مبنا بر اساس بررسی‌های به عمل آمده و تقاضای بورس اوراق بهادار تهران و همچنین مصوبه‌ی هیأت مدیره محترم سازمان بورس و اوراق بهادار و شورای عالی بورس، شیوه‌ی محاسبه حجم مبنا از تاریخ ۱۳۹۸/۱۲/۱۲ به شرح زیر اعمال خواهد شد.
4	بنابراین، حجم مبنای کلیه‌ی شرکت‌های پذیرفته شده در بورس اوراق بهادار تهران بر اساس فرمول قبلی (ماده واحده مصوب ۲۸ / ۱۱ / ۱۳۹۸ هیات مدیره سازمان بورس و اوراق بهادار) چهار در ده هزار سهام شرکت است، به شرطی که حداقل ارزش مبنا برای تمامی شرکت‌ها برابر با ۵۰ میلیارد ریال و حداکثر ارزش مبنا برای شرکت‌های با سرمایه ۲۰ هزار میلیارد ریال و بالاتر، ۱۲۰ میلیارد ریال و برای شرکت‌های با سرمایه کمتر از ۲۰ هزار میلیارد ریال، ۱۰۰ میلیارد ریال تعیین شود.
5	تعداد حجم مبنای هر سهم بر اساس قیمت پایانی سهم در آخرین روز معاملاتی هر هفته محاسبه و از اولین روز معاملاتی هفته‌ی بعد اعمال می‌شود.
6	کارشناس بازار سرمایه در گفت و گو با در خصوص تاثیر مدل جدید محاسباتی حجم مبنا در بورس و فرابورس، با مثبت خواندن این تغییرات گفت: هدف این اصلاحات به نوعی جلوگیری از دستکاری قیمتی در شرکت‌های کوچک، سفته‌بازی و افزایش قیمت آنها حجم است.
7	نوید خاندوزی با تاکید بر اینکه این موضوع کلیت بازار را تحت تاثیر قرار نمی‌دهد، اظهار کرد: چنانچه میانگین حجم نماد‌ها را طی دو هفته گذشته بررسی کنید، درمی یابید که حجم میانگین اکثر نماد‌ها بیش از سه برابر حجمی است که با توجه به فرمول جدید محاسبه می‌شود؛ بنابراین قانون این بازار در مجموع تاثیر چندانی بر بازار ندارد.
8	وی در خصوص اینکه آیا اصلاحات در شیوه محاسبه حجم مبنا می‌تواند باعث حرکت نقدینگی از نماد‌های کوچک به طرف نماد‌های بزرگ و بنیادی شود، گفت: چنین نتیجه گیری کمی زود نظر می‌رسد، چون با توجه به حجم فعلی بازار اثرات این قانون هنوز مشخص نیست و به نظر آنچنان تاثیر موثر و چکشی در بازار نخواهد داشت که بتواند مسیر نقدینگی را تغییر دهد؛ هرچند فضای روانی حاصل از آن می‌تواند چند روزی معاملات این گونه نماد‌ها را تحت تاثیر قرار دهد.
9	خاندوزی با بیان اینکه این اصلاحات در شیوه محاسبه حجم مبنا، پیامی از سمت نهاد‌های ناظر به فعالان بازار مبنی بر افزایش هزینه بالا بردن افزایش قیمت‌ها در برخی نماد‌های کوچک است، تاکید کرد: وضع این قانون در این شرایط هشدار به سهامداران شرکت‌هایی هست که به اصطلاح پروژه می‌شوند، چون فرآیند بالا بردن قیمت، زین پس در این گونه نماد‌ها سخت‌تر خواهد شد.
10	به گفته این کارشناس، آنچه بازار را طی هفته آینده تحت تاثیر قرار خواهد داد، ریزش بازار‌های جهانی متاثر از گسترش ویروس کرونا در جهان است، لیکن با توجه به اینکه دلار روند صعودی دارد تاثیر افت قیمت در بازار‌های جهانی برای بورس کمتر خواهد بود و همانند دفعات قبل نیست.
11	خاندوزی با بیان اینکه روند صعودی بورس طی دو هفته آتی شیب ملایم تری خواهد داشت، ادامه داد: با توجه به بحث ریزش بازار‌های جهانی هفته آینده عرضه‌ها بیشتر خواهد شد و البته ویروس کرونا تبعاتی نیز برای اقتصاد داخلی کشور خواهد داشت که باید به آن توجه کنیم.
12	وی با بیان اینکه چنانچه این هفته بازار‌های جهانی رونق نداشته باشند و دلار نیز نزولی باشد، نماد‌های مرتبط با بازار‌های جهانی با افزایش عرضه مواجه می‌شوند، خاطرنشان کرد: پیش‌بینی می‌شود، به طور کلی روند صعودی بازار و رشد شاخص کل طی دو هفته آتی ملایم‌تر شود.
13	خاندوزی در خصوص افزایش تقاضا در نماد‌های دارویی و شوینده به دلیل ویروس کرونا نیز گفت: این تقاضا موقتی است و نمی‌تواند ادامه دار باشد؛ هرچند رشد قیمتی در نماد‌های دارویی متاثر از افزایش تقاضا برای محصولات دارویی افزایش می‌یابد لیکن بازار به فروش یک ماهه این شرکت‌ها نگاه نمی‌کند و فروش سالانه را در نظر می‌گیرد.
14	وی در پایان با اشاره به تاکید دولت بر اختصاص ارز ۴۲۰۰ تومانی به شرکت‌های دارویی گفت: به نظر می‌رسد باقی ماندن ارز ۴۲۰۰ تومانی در این شرایط به نفع آن‌ها خواهد بود.
15	در هفته ای که گذشت، نماد حق تقدم گروه دارویی برکت (برکتح) بیشترین بازدهی را نصیب سهامداران خود کرد، پس از آن نماد سیمان لار سبزوا (سبزوا) و ایران ارقام (مرقام) بیشترین عایدی برای سهامداران خود به ارمغان داشتند.
16	به گزارش ، در لیست پربازده ترین نمادهای هفته گذشته بازار سرمایه داروسازي آوه سينا (داوه)، بورس اوراق بهادار تهران (بورس)، بورس كالاي ايران (كالا)، ذوب روي اصفهان (فروي)، توليدكنندگان بورس كالاي ايران (تكالا)، گروه توسعه مالي مهر آيندگان (ومهان)، كاشي‌ وسراميك‌ حافظ‌ (كحافظ)، کویر تایر(پکویر)، ریل پرداز سیر(حریل)، صنایع لاستیکی سهند(پسهند)، عمران و توسعه شاهد (ثعمرا)، خق تقدم بیسکویت گرجی (غگرجیح)، عمران و توسعه فارس (ثفارس)، پدیده شیمی قرن(قرن)، سرمایه گذاری مسکن تهران (ثتران)، معادن بافق (کبافق) و سیمان شاهرود (سرود) با بیشترین بازدهی مواجه شدند.
17	در مقابل نماد معاملاتی گسترش‌ صنایع‌ و خدمات‌ کشاورزی (تکشا) با ۱۱.
18	۷ درصد، مجتمع تولیدی نیلی صنعت کرمان (غنیلی) با ۹.
19	۵ درصد و مجتمع‌ صنعتی‌ آرتاویل‌تایر (پارتا) با ۷.
20	۴ درصد بیشترین زیاندهی را ثبت کردند.
21	نماد شرکت های پتروشیمی امیرکبیر(شکبیر)، مهندسي ساختمان تاسيسات راه آهن (بالاس)، سیمان قائن(سقاین)، صنايع توليدي اشتاد ايران‌(تشتاد)، سيمان ممتازان كرمان (سمتاز)، افرانت(افرا)، كشت و دامداري فكا(زفكا)، سيمان‌ بهبهان‌(سبهان)، گروه صنايع معادن فلات ايرانيان(فلات)، شركت سيمان لارستان(سلار)، توليد برق ماهتاب كهنوج (بكهنوج)، سرمایه گذاری سپه(وسپه)، گروه صنايع كاغذ پارس (چكاپا)، گروه صنعتی بوتان(لبوتان)، گروه توسعه هنر ایران(وهنر)، حمل و نقل پتروشیمی(حپترو)، توليد مواداوليه الياف مصنوعی (شمواد) بیشترین زیان را به سهامداران خود تحمیل کردند.
22	شاخص محصولات چوبی با ۲۲.
23	۱۸ درصد، محصولات فلزی ۱۶.
24	۳۸ درصد، زراعت ۱۳.
25	۲۴ درصد، ماشین آلات ۱۳.
26	۱۲ درصد، سیمان ۱۲.
27	۶۰ درصد، فنی و مهندسی با ۱۰.
28	۴۰ درصد پربازده‌ترین صنایع بازار سرمایه طی هفته گذشته منتهی به هفت اسفندماه بودند.
29	سه شاخص کانه‌های فلزی با ۰.
30	۸۴ درصد، رادیویی با ۰.
31	۳۶ درصد و منسوجات با ۰.
32	۱۹ درصد صنایع زیانده بازار سرمایه بودند.
33	افزایش ارزش معاملات خردارزش معاملات خرد بورس تهران در هفته‌ای که گذشت با رشد قابل توجهی همراه بود و از ۱۷۶ هزار و ۶۹۸ میلیارد ریال به بیش از ۲۰۸ هزار و ۲۰۸ میلیارد ریال افزایش داشت.
34	ارزش کل معاملات بورس تهران در هفته‌ای که گذشت با رشد ۲۰.
35	۵۶ درصدی رقم ۲۴۷۰۵۳ میلیارد ریال بوده حال آنکه این رقم در هفته گذشته ۲۰۴۹۲۸ میلیارد ریال گزارش شده بود.
36	همچنین حجم معاملات نیز با رشد ۱۰.
37	۷۶ درصدی از ۳۲۳۶۵ میلیون سهم به بیش از ۳۵۸۴۶ میلیون سهم رسیده، در مقابل دفعات معاملات با کاهش ۲۱.
38	۸۳ درصدی مواجه شده است.
39	شاخص کل بورس با افزایش ۴۵۶۳۸ واحدی معادل ۹.
40	۵۳ درصد در ارتفاع ۵۲۴ هزار و ۳۹۴ واحدی قرار گرفت، شاخص قیمت وزنی ارزشی با رشد ۱۲۰۸۶ واحدی معادل ۹.
41	۴۶ درصد به سطح ۱۳۹ هزار و ۸۰۱ واحدی صعود کرد، شاخص کل هم وزن نیز با افزایش ۱۸۲۵۹ واحدی معادل ۱۱.
42	۷۳ درصد رقم ۱۷۳ هزار و ۹۴۵ واحدی را به نمایش گذاشت، شاخص قیمت هم وزن با تقویت ۱۲۰۹۴ واحدی معادل ۱۱.
43	۶۶ درصد به کانال ۱۱۵ هزار و ۸۰۱ واحدی صعود کرد.
44	شاخص شناور آزاد با رشد ۶۳۷۱۳ واحدی معادل ۱۰.
45	۷۷ درصد در ارتفاع ۶۵۵ هزار و ۳۴۴ واحدی قرار گرفت، شاخص بازر اول با افزایش ۳۰۷۰۷ واحدی معادل ۹.
46	۰۵ درصد به کانال ۳۶۹ هزار و ۸۷۲ واحدی صعود کرد و شاخص بازار دوم با جهش ۱۰۳۸۳۰ واحدی معادل ۱۰.
47	۲۵ درصد در ارتفاع یک میلیون و ۱۱۶ هزار و ۹۰۹ واحدی ایستاد.
