roozno_data###استقبال علی مطهری از آزادی زندانی‌ها پس از شیوع کرونا###http://roozno.com//fa/news/420546/استقبال-علی-مطهری-از-آزادی-زندانی‌ها-پس-از-شیوع-کرونا###[]###2020-04-05 11:05:00###۴۲۰۵۴۶###['علی مطهری', 'آزادی زندانی ها']
1@@@2
1	نماینده تهران در مجلس گفت: باید از مسئولان قضایی تشکر کنیم که این تصمیم را برای حفظ سلامت زندانیان گرفتند.
2	مخصوصا که این آزادی‌ها شامل زندانیان سیاسی هم شده که تاکنون سابقه نداشته؛ این هم قابل تقدیر است.
3	به گزارش روز نو؛ علی مطهری ضمن مثبت دانستن آزادی زندانیان پس از شیوع کرونا درباره‌ی انتقاداتی که نهادهایی چون نیروی انتظامی به این موضوع وارد کردند می‌گوید که ممکن است دلایلی داشته باشند اما حفظ جان انسان‌ها حتی از آسیب‌های احتمالی این اقدام هم مهم‌تر است.
4	حدود ۷۰ درصد زندانیان سیاسی – امنیتی اوین در چند وقت اخیر یعنی پس از شیوع کرونا در کشور به مرخصی آمده‌اند و از بند نسوان اوین نیز تاکنون ۲۴ نفر از ۴۲ زندانی این بند به مرخصی اعزام شده‌اند.
5	تا پیش از شیوع کرونا در کشور، در بند ۸ اوین حدود ۷۰ زندانی سیاسیامنیتی مرد حضور داشتند که حدود ۵۰ نفر از آنها به مرخصی یا مرخصی متصل به آزادی آمده‌اند.
6	علی مطهری، نماینده‌ی مردم تهران در مجلس شورای اسلامی، درباره‌ی آزادی‌ها، مرخصی‌ها و عفوهای اخیر که بخاطر شیوع ویروس کرونا از سوی قوه قضاییه به زندانیان داده شد، گفت: این یک اصل کلی است که باتوجه به شیوع ویروس کرونا، هرمقدار بتوانیم از تجمع‌ها و ازدحام‌ها بکاهیم زودتر می‌توانیم بر این ویروس پیروز شویم و در مجموع خوب است.
7	باید از مسئولان قضایی تشکر کنیم که این تصمیم را برای حفظ سلامت زندانیان گرفتند.
8	مخصوصا که این آزادی‌ها شامل زندانیان سیاسی هم شده که تاکنون سابقه نداشته؛ این هم قابل تقدیر است.
9	مسئله‌ی آزادی زندانیان دوتابعیتی که مرتبط با روابط خارجی و دیپلماسی ما می‌شود هم اقدامی قابل تحسین بود.
10	چه اینها واقعا جاسوس بوده باشند و چه بعنوان مقابله به‌مثل با کشور دیگری بازداشت شده باشند، بنظرم فرصت خوبی بود که ما برای بهبود روابط خارجی‌مان این کار را انجام دهیم.
11	مرخصی دادن به خانم نازنین زاغری هم بنظرم اقدامی خوب و قابل تقدیر بود؛ انشاالله که مشکل ایشان هم حل شود و بتواند در سیاست خارجی‌مان موثر باشد.
12	مطهری راجع به انتقادات ناجا به این آزادی‌ها گفت: تمامی انتقادات را درست ندیدم، اما اینطور که شنیدم نیروی انتظامی انتقاداتی به این موضوع داشته است.
13	آنها هم از دید امنیتی و از نظر نوع برخورد با تبهکاران به این مسئله نگاه می‌کنند و ممکن است دلایلی برای خود داشته باشند؛ شاید نگران باشند که برخی مجرمان و تبهکاران مشکلاتی برای جامعه بوجود آورند.
14	باید حرف‌شان را دقیق بشنویم و ببینیم چه دلایلی دارند.
15	ولی به هرحال برای جلوگیری از تجمع در زندان‌ها احتمالا کار لازمی بوده که انجام شده است.
16	این موضوع تخصصی است؛ ممکن است نیروی انتظامی برداشتش این باشد که «ما با زحمت مجرمی را بازداشت می‌کنیم و بعد از چند روز آزاد می‌شود» شاید نگران چنین مسائلی باشند و بعید می‌دانم دلیل دیگری داشته باشد.
17	این موضوعی است که باید بین نیروی انتظامی و قوه قضاییه حل و فصل شود.
18	مطهری در پاسخ به اینکه «آیا ممکن است این انتقادات سدی برای آزادی دیگر زندانیان سیاسی و غیر سیاسی باشد که در زندان‌ها بسر می‌برند و خطر ابتلا به این ویروس تهدیدشان می‌کند؟» گفت: بعید است؛ چون فلسفه‌ی آزاد شدن این افراد حفظ سلامت و جان‌شان بوده است.
19	حفظ جان زندانی‌ها هرچند مجرم هم باشند واجب است؛ بنابراین ما باید اهم و مهم کنیم و کاری که مهم‌تر است را انجام دهیم.
20	ممکن است این آزادی‌ها آسیب‌هایی هم بدنبال داشته باشند، اما حفظ جان انسان‌ها مهم‌تر از هرچیز دیگری است.
21	بنظرم این رویه، رویه‌ی خوبی بوده و تا زمانی که ویروس کرونا هست باید ادامه داشته باشد؛ مخصوصا راجع به زندانیان سیاسی هم توجه کافی را داشته باشند.
