roozno_data###اظهارات مهم روحانی درباره کسب‌وکارها، اجتماعات در ماه رمضان و ...###http://roozno.com//fa/news/421652/اظهارات-مهم-روحانی-درباره-کسب‌وکارها-اجتماعات-در-ماه-رمضان-و-###[]###2020-04-12 12:28:00###۴۲۱۶۵۲###['روحانی', 'ماه رمضان']
1
1	رییس‌جمهور گفت: در مورد تهران از شنبه کسب و کارهای کم ریسک کار خود را آغاز خواهند کرد و پر ریسک ها هم بعد از مطالعه و برنامه‌ریزی کار خود را شروع می‌کنند.
2	به گزارش روز نو ، حجت‌الاسلام و المسلمین حسن روحانی رئیس‌جمهوری صبح امروز در ستاد ملی مدیریت مبارزه با کرونا گفت: یکی از برنامه‌های فاصله گذاری هوشمند شروع کسب و کار هوشمند در تهران است، هر کسب و کار کم ریسکی که قرار است کار خود را شروع کند باید کدی را از سامانه مورد نظر وزارت بهداشت دریافت کند و امروز هم می گوییم آنانی که هنوز فرصت نکردند به این سامانه متصل شوند در همین یکی دو روز آینده این کار را انجام دهند.
3	اهم اظهارات رئیس جمهور را به نقل از ایرنا و فارس بخوانید؛*در این راستا وزارت بهداشت و درمان با اصناف هماهنگ کردند که هر صنفی که می‌خواهد شروع کند و فعال شود وارد سامانه شود و در آن ثبت نام کرده و کد مربوطه دریافت کند و همیشه وزارت بهداشت و درمان از طریق این سامانه با آنها مرتبط باشد.
4	*اکثریت افراد این کد را دریافت کردند اما ممکن است افرادی جا مانده باشند یا هنوز ارتباط با این سامانه برقرار نشده باشد.
5	از همه کسبه و فعالین اقتصادی که از دیروز کار را شروع کردند آنهایی که به سامانه متصل نشدند در همین هفته جاری و تا پایان هفته به این سامانه متصل شوند و کاری است که برای آینده کشور و برای خود کسبه مفید است.
6	*قرار شد در پایان این دوره افراد و بنگاه‌هایی که در این زمینه خوب فعالیت کردند دارای امتیاز باشند و امتیاز آنها هم به صورت خاصی مشخص شود و تابلویی به آنها ارائه شود که مردم بدانند که کدام یک از مغازه ها و بنگاه ها و کسب و کارها بیشتر برای سلامت مردم و جامعه تلاش کردند و این مسیر ادامه پیدا می کند.
7	*دیروز در جلسه ای که با روسای کمیته ها داشتیم این بود که برای کسب و کارهای پرریسک هم با وزارت بهداشت، صمت و کشور برنامه ریزی کنند و هر زمان که این طرح آماده شد بتوانیم در زمان آینده راجع کسب و کارهای پرریسک با پروتکل‌ها و دستورالعمل هایی که تصمیم گیری می شود اجرایی شود.
8	*نسبت به تهران هم همانطور که مردم می دانند از شنبه ۳۰ فروردین کسب و کارهای کم ریسک با پروتکل‌های بهداشتی و اتصال به سامانه و دریافت کد آغاز می شود برای کسب و کارهای پرریسک هم دارد مطالعه می شودو در اطلاع ثانوی به مردم اطلاع داده می شود.
9	*جلساتی در کمیته امنیت اجتماعی وزارت کشور با محوریت حمل و نقل برگزار شد و در نهایت با هماهنگی وزارت بهداشت، درمان و آموزش پزشکی قرار شد هر وسیله نقلیه عمومی که می‌خواهد فعالیت کند، باید در آغاز و پایان کار ضدعفونی شود.
10	* رانندگان باید از ماسک و دستکش استفاده کنند.
11	مسافران این وسایل عمومی هم حق دارند که بخواهند، آن وسیله نقلیه به تعداد صندلی، مسافر سوار کند نه بیش از آن.
12	* بنابراین مصوبه‌ای که در کمیته اجتماعی امنیتی تصویب شد و اینجا هم مورد تایید است و همه موارد برهمین مبنا اجرا خواهد شد.
13	*در تهران و شهرهای بزرگ به خاطر کم بودن وسایل نقلیه، توصیه این است مردم از وسیله شخصی خود، تاکسی و اسنپ استفاده کنند که بهتر از وسایل حمل و نقل عمومی است.
14	* در مرحله اول قرار شد وزارت راه اتوبوس‌های بین شهری را در اختیار تهران و کلان شهرها بگذارد.
15	در مرحله دوم اگر اتوبوس‌هایی که مثلا در تهران ۵۰۰ مورد و استان‌ها دیگر هم مجموعا ۱۵۰۰ مورد نیاز است، اگر بتوانند اتوبوس داخلی و خارجی را تا پایان ماه اردیبهشت به خدمت بگیرند و تحویل داده شود، دولت حاضر است در این زمینه کمک کند.
16	مخصوصا در قسط اول که با پرداخت آن، اتوبوس آماده می‌شود، دولت کمک می‌کند؛ قرار شد وزارت کشور این موارد را بررسی کند و بگوید تا اقدامات را انجام دهیم.
17	* موضوع دیگر مطرح شده در نشست امروز هیات دولت مساله اجتماعات در ماه رمضان بود.
18	تصمیم گیری در این خصوص برای جلسه آینده خواهد بود؛ مردم در مساجد و اماکنی مانند مسجد و حسینیه، مراسم تبلیغی، عبادی، دعا و قرآن‌خوانی داشتند.
19	* اگرچه تصمیم نهایی آن را برای جلسه آینده گذاشتیم اما اگر شرایط به همین صورت که امروز مشاهده می‌کنیم باشد، قاعدتا اجتماع حضوری نخواهیم داشت و این زحمت را باید صدا و سیما و شبکه‌های اجتماعی مجازی برعهده بگیرند و مردم از این‌ها استفاده کنند.
20	اگر هم تحولی رخ بدهد در جلسه آینده تصمیم نهایی را اتخاذ می‌کنیم.
21	* اصول وزارت بهداشت مهم و بر مبنای آن اصول است که کسب و کاری راه می‌افتد یا نمی‌افتد.
22	یکی از اصول، ظرفیت خود وزارت بهداشت از حیث تخت بیمارستانی، نیروی انسانی، پزشک، پرستار، تنخواه ویژه و دستگاه تنفس مصنوعی است.
23	* این امکانات محدود است و این در همه تصمیم گیری‌ها این مبنای کار ما است.
24	مبنای دیگر، توانمندی وزارت بهداشت از حیث آزمایشگاه‌ها و قدرت و توانایی انجام تست است.
25	وزارت بهداشت باید بتواند تست‌های مورد نیاز را انجام دهد و امکان تست باید در وزارت بهداشت وجود داشته باشد.
26	*اگر فردی به کرونا مبتلا بود باید نزدیکان وی شناسایی شود، آنهایی که در روزهای قبل با بیمار در تماس نزدیک بودند و احتمالا آنها نیز آلوده شده‌اند شناسایی شوند و باید این توانمندی وجود داشته باشد.
27	*{ با اشاره به بررسی شیوع کرونا در استان زنجان}: در این استان ۱۸ درصد مبتلا بوده‌اند و با بررسی افراد در تماس با بیمار مشخص شده است که ۲۱ درصد افراد در تماس هم مبتلا شده‌اند که این توانمندی شناسایی برای ما مهم است.
28	*آمار وزارت بهداشت باید نشان دهد که روند بیماری نزولی است اگر روند در حال صعودی است جای نگرانی است و این نگرانی هم بحق است.
29	این چهار اصل را وزرات بهداشت و درمان را مد نظر قرار می دهد و بر اساس همین مبانی اقدام می‌کند .
30	*اگر برای کسب و کار شرایط سخت در نظر گرفته شده است و تاکید داریم که این اصول باید رعایت شود همه این‌ها بر اساس آن است که با چهار اصل بهداشت و درمان در مسیر صحیح حرکت کنیم و به نقاط قابل تحمل و قابل قبول در نهایت به نقطه مطلوب برسیم.
31	*{ با اشاره به آمارهای ارائه شده از سوی وزارت راه و شهرسازی}: آمار وزارت راه و شهرسازی از اواخر اسفند تا هفته دوم فروردین ۹۹ نشان می‌دهد در زمانی که هیچ الزام و فشار و سخت‌گیری در ترددها نداشتیم با زمانی که سخت گیری‌ها بیشتر شد در عمل مردم فاصله چندانی مشاهده نمی‌شود.
32	*وقتی حقایق و موارد با زبان ساده برای مردم بیان می شود و آنها متوجه می‌شوند برای سلامت و جامعه اموری لازم است عمل می‌کنند نیاز به سخت گیری ندارد و به بگیر و ببند ندارد.
33	این آمار نشان می‌دهد ما مردمی با فرهنگ بالا داریم.
34	*از مردم تقاضا می‌کنم در این مرحله (فاصله‌گذاری هوشمند اجتماعی) هم که در شهرستان‌ها و استان‌ها به جز استان تهران اجرایی شده است و کسب و کارهای کم ریسک فعالیت خود را آغاز کرده‌اند، اصول بهداشتی را رعایت کنند.
35	*رفت و آمد مردم در جامعه در شرایط جدید همچنان در حد ضرورت باشد و مراجعه آنها به فروشگاه‌ها و مغازه‌ها و محل کسب.
36	کار در حد ضرورت باشد تجار و فعالان اقتصادی و کاسبان نیز هم مراقبت کنند و اصول بهداشتی را مد نظر قرار دهند.
37	*ما با کمک و همراهی یکدیگر می‌توانیم به موفقیت برسیم و تا امروز هر چه موفقیت داشته باشیم به خاطر همراهی و از خودگذشتگی‌ها بوده است.
38	* در خانه ماندن و تعطیل بودن کسب و کار و ماندان دانش آموزان در منزل سخت است اما چاره‌ای نیست باید تحمل کرد تا بتوانیم با کمک یکدیگر از این ویروس خطرناک به خوبی عبور کنیم.
39	*همانطور که پرستار، پزشک و تمام کادردرمانی ما شبانه روز به مردم رسیدگی و فداکاری کردند، دیگران هم در حد خود فداکاری کردند البته آنجا بیمارستان است و خطر جانی است و آنها فداکاری بزرگ تری کردند اما افراد دیگری هم بودند که فداکاری زیادی کردند.
40	*رانندگان آنچه مورد نیاز از لحاظ مواد غذایی بوده است را از بندر یا بنادر به مقصد رساندند و این آمار جالبی بود که امسال نسبت به سال گذشته از لحاظ تناژ ۱۶ درصد این ایام بار بیشتر آمده است و تردد کامیون‌ها نسبت به سال گذشته ۹ درصد اضافه شده است.
41	علیرغم همه این سختی‌ها بارها به مقصد رسیده و فعالیت در حمل و نقل، بانک‌ها، بیمه، نفت، گاز و آب و همه خدمات به خوبی انجام گرفته است.
42	*این روزها برخی کشورها در صادرات مواد غذایی مثل گندم دارند خست به خرج می‌دهند که آن هم می تواند به ۲ دلیل باشد؛ یا این که از سختی برای کشور خود می‌ترسد یا این که بخواهد گرانتر بفروشد.
43	اما شرایط ما به گونه‌ای است که ذخایر کشور از همیشه بیشتر و بهتر است و کشاورزان هم کار بزرگی انجام دادند که دست همه آنها را می بوسیم که ان‌شاء الله تولید گندم امسال بیشتر از سال قبل است.
44	تولید محصولات دیگر هم از سال قبل بهتر است و این به معنای تلاش و کوشش همگانی است.
45	*در بخش صنعت هم شرایط ما خوب است.
46	آخرین آماری که بانک مرکزی اعلام کرده در سه ماهه آخر سال ۹۸ بخش صنعت بیش از ۶ درصد به سه ماهه آخر ۹۷ رشد داشته است که این رشد به معنای این است که کار و تلاش ادامه داشته است البته شاید این روزها به دلیل ویروس کرونا دچارمشکل شده است اما از این روزهای سخت عبور می‌کنیم و امیدواریم شرایط آینده شرایط بهتری باشد که مشکلات جبران شود.
47	*کار بزرگی در کشور دارد انجام می‌گیرد.
48	آقای اعرافی گزارشی از حوزه علمیه قم، طلاب دادند که ۶ هزار نفر از طلاب و اساتید در مسیر مقابله با کرونا و خدمات به مردم مشغول فعالیت و کمک هستند.
49	نیکوکاران ما در همه جا فعال هستند و این کارشان بسیار ارزشمند است.
50	*در مساله مراکز نگهداری سالمندان و معلولین گزارشی وزیر رفاه دادند که این گزارش نشان می‌دهد ما در همه جا قدم‌های خوبی برداشتیم.
51	۸۷۵ مرکز نگهداری سالمندان و معلولین داریم که از این تعداد ۲۳ مرکز کرونا مشاهده شده است و بقیه پاک هستند.
52	* از کل معلولین و سالمندان، ۳۵ نفر به دلیل کرونا از دنیا رفتند که اکثر آنها بالای ۸۰ سال سن دارند.
53	کل فوتی‌ها در بخش سالمندان و معلولین در اسفند سال ۹۸ با اسفند ۹۷ یکی است یعنی اضافه نشده است.
54	در فروردین امسال از این جمعیت ۴۹ هزارنفری در این ماه که ماه سختی هم بود کل فوتی‌ها ۵۲ نفر بوده است و سال ۹۸ مشابه همین ایام ۱۶۵ نفر فوتی داشته است علیرغم مشکلات تعداد فوتی بسیار کاهش داشته است که معنای آن رسیدگی است.
55	*{ با اشاره به گزارش مقایسه‌ای انجام شده بین ایران و برخی کشورهای اروپایی}: فاصله بسیار زیادی در این گزارش‌ها نسبت به وضع ایران با اروپا وجود دارد.
56	مثلا تعداد افراد فوتی‌مان بسیار کم و ۷ درصد بوده و در برخی کشورهای اروپایی این میزان، ۲۲ درصد بود.
57	برخی از این مقایسه خوششان نمی‌آید که بگوییم وضع ما از اروپا بهتر است.
58	*دلیل این فاصله، مردم، مجاهدت کادر پزشکی، صدا و سیما، نیروهای مسلح، فضای مجازی، هنرمندان بود.
59	دلیل این امر این است که همه در کنار هم هستیم و دست به دست هم دادیم اما شما ندادید.
60	* تحریم ویروسی است که چندین سال کشورمان را تحت فشار قرار داده است.
61	خطاب به اروپایی‌ها می گویم ما ویروس کرونا داریم شما هم دارید، ما ویروس بدتر از کرونا داشتیم و داریم که شما ندارید و آن تحریم است.
62	ما ویروس تحریم داشتیم و کرونا هم به آن اضافه شد.
63	اما مردم ما همدیگر را کمک کردند و دست هم را گرفتند و این برای همه ما جای افتخار دارد.
64	*وضع ما در مقابله با این بیماری نسبتا خوب و در مقایسه با برخی کشورها بهتر است و اگر بخواهید ناراحت شوید بشوید چاره ای نیست.
65	خودتان با مردم ایران تماس بگیرید و بفهمید در شرایط ما با شرایط شما چقدر فاصله وجود دارد.
66	*{ با برشماری موفقیت‌های این روزهای جمهوری اسلامی}: موفقیت خوب این روزها آنجایی است حقوق‌دانان، وزارت خارجه و بانک مرکزی توانستند پول بلوکه شده ما در لوکزامبورگ را پس بگیرند.
67	آمریکایی‌ها ظلم عظیمی به ما می‌کنند وام می خواهیم بگیریم کارشکنی می‌کنند؛ با اینکه خودشان گرفتار این ویروس هستند و از مشکلات ما به خوبی خبر دارند اما هر روز بر فشارهای خود می‌افزایند و این کار غیرانسانی و ضد بشری در تاریخ آنان برای همیشه ثبت شده است و می‌ماند.
68	*در همین سختی‌ها حقوق دانان، بانک مرکزی و وزارت خارجه در یک مبارزه حقوقی موفقیت خوبی به دست آوردند و یک میلیارد و ۶۰۰ میلیون دلار در لوکزامبورگ که آمریکایی‌ها آ ن را توقیف کرده بودند و روی آن دست گذاشته بودند را چند روز قبل آزاد کردند.
69	این کار حقوق‌دانان ما در این شرایط سخت برای آزاد کردن پولی که حق ملت و مردم ایران و متعلق بانک مرکزی است، انجام شد.
70	*در رفت و آمد بین شهرستان‌ها و استان‌ها، اگر استانی استاندار یا شورای تامین یا هر کس دیگری تصمیمی گرفت و در روزهای اخیر تردد برخی شهرستان‌ها را ممنوع کرده است، از امروز همه ممنوعیت‌ها در تردد بین شهرستان‌ها و استان ها برداشته می‌شود.
71	*هیچ استانداری، هیچ شهرستانی حق ندارد در تردد بین شهرستان مانع ایجاد کند.
72	پلیس و نیروهای بسیج هم در نظر داشته باشند که تردد بین شهرستان‌ها از امروز آزاد است و تردد بین استان‌ها هم از روز نخست اردیبهشت آزاد می‌شود.
