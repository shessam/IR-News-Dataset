roozno_data###دولت فرانسه: متخلفان قرنطینه 150 دلار جریمه می‌شوند###http://roozno.com//fa/news/419000/دولت-فرانسه-متخلفان-قرنطینه-150-دلار-جریمه-می‌شوند###[]###2020-03-18 12:39:00###۴۱۹۰۰۰###['دولت فرانسه', 'قرنطینه']
1@@@2
1	این اقدامات زمانی صورت گرفت که مردم تقاضای دولت برای ماندن در خانه را نادیده گرفتند.
2	در راستای گسترش مبارزه با ویروس کرونا، فرانسه مردم را ملزم به پر کردن فرم‌ و ارائه دلایل خروج از خانه می‌کند.
3	به گزارش روز نو :این اقدام از اواسط نیمه شب سه شنبه آغاز شده و تا 15 روز ادامه می‌یابد.
4	مردم می‌توانند برای اقدامات ضروری مانند مراجعه به پزشک یا ورزش انفرادی خانه خود را ترک کنند.
5	دولت فرانسه برای عملی کردن این اقدام بیش از 100 هزار پلیس را در سطح شهر مستقر کرده است و متخلفین این قانون 135 یورو (150 دلار) جریمه خواهند شد.
6	توضیحات بیشتر را در زیر بخوانید:فرانسه اقدامات مقابله با ویروس کرونا را افزایش داده است و اینک مردم برای خروج از خانه نیازمند سندی هستند که دلیل و میزان خروجشان را حتی برای یک پیاده‌روی یا خرید ساده نشان دهد.
7	این اقدامات زمانی صورت گرفت که مردم تقاضای دولت برای ماندن در خانه را نادیده گرفتند.
8	به گزارش عصر ایران به نقل از بیزینس اینسایدر، "امانوئل مکرون" رئیس‌جمهور فرانسه در روز دوشنبه از قرنطینه 15 روزه خبر داد.
9	این قرنطینه از اوایل نیمه شب سه‌شنبه آغاز شد و پیش‌بینی می‌شود بیرون رفتن مردم را به شکلی چشم‌گیر کاهش دهد.
10	او گفت: مردم باید تنها برای موارد ضروری مانند رفتن به سر کار، مراجعه به مراکز پزشکی، خرید خواروبار یا مراجعه فروشگاه‌های تخصصی خانه خود را ترک کنند.
11	با این وجود مردم فرانسه برای انجام هر یک از این کارها مجبور به پر کردن فرم‌های ویژه هستند.
12	پلیس تمامی شرایط را بررسی خواهد کرد.
13	متخلفان این قانون بین 38 تا 138 یورو (40 تا 150 دلار) جریمه خواهند شد.
14	در این اسناد مردم نام و نام خانوادگی، سال تولد و دلیل خروج خود از خانه را اعلام می‌کنند.
15	مردم قرنطینه فرانسه در 15 روز آینده برای هر بار خروج از خانه مجبور به پر کردن فرم بالا هستند/ عکس: بیزینس اینسایدرفرم فرانسه برای خروج از خانه در دوره قرنطینهمکرون در طول سخنرانی خود در روز دوشنبه بارها تکرار کرد: ما در جنگ هستیم.
16	به گزارش رویترز، "کریستوف کاستانر" وزیر کشور فرانسه در روز دوشنبه اعلام کرد برای عملیاتی کردن این قانون 100 هزار افسر پلیس را به شهرها اعزام خواهد کرد.
17	کاستانر نیز تاکید کرد: "در خانه بمانید".
18	تصویر تلویزیونی "امانوئل مکرون" رئیس جمهور فرانسه در سخنرانی روز دوشنبه در مورد اقدامات مقابله با ویروس کرونا / عکس: Getty Imagesسخنان مکزون در اقدامات شدید قرنطینه کرونابیزینس اینسایدر در ادامه نوشت: مکرون همچنین از محدودیت 30 روزه پروازها بین فرانسه و دیگر کشورهای اروپایی خبر داد.
19	فرانسه همچنین سینما، تئاتر، کلوپ‌های شبانه و رستوران‌ها را بسته است.
20	به گزارش مرکز تحقیقاتی دانشگاه "جانز هاپکیینز" فرانسه، بیش از 6600 کیس مبتلا به کرونا در این کشور شناسایی شده و بیش از 148 نفر به دلیل ابتلا به ویروس جان باخته‌اند.
21	این ویروس باعث آلوده شدن بیش از 180 هزار انسان و مرگ بیش از 7 هزار نفر در سراسر جهان شده است.
22	بیشتر کشورها جهان نیز اقدامات گسترده‌ مقابله با ویروس را اتخاذ کرده و مرزهای خود را بسته‌اند.
23	اقدامات جدید و پر کردن فرم‌ها زمانی رخ داد که مردم خواست مقامات برای ماندن در خانه را ندید گرفتند.
24	پیک‌نیک و قدم زدن مردم در ساحل رود سن در پاریس/ عکس: APساحل رود سن در پاریس در قرنطینه کرونافرانسه در مقابله با کرونا الگوی بسیاری از کشورها را دنبال کرد.
25	دولت ابتدا از مردم خواست تا در خانه بمانند اما هنگامی که درخواستش نادیده گرفت شد به اقدامات کنترلی بیشتر روی آورد.
26	"هرب برفیل" سیاست‌مدار و متحد مکرون به نیویورک تایمز گفت: با دیدن اجتماعات گسترده مردم در پارک‌ها و فروشگاه‌ها ناامید می‌شوند.
27	وی افزود: مردم به اقدامات امنیتی ما احترام نمی‌گذارند.
28	آنها انزوا از اجتماع را دوست ندارند.
29	"نادیده گرفتن بالاترین توصیه‌ها دولتی" شوک‌آور است.
