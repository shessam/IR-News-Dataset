asriran_1_data###«کرونا» صنعت فیلمسازی چین را مختل کرد/ ضررهای میلیون دلاری###https://www.asriran.com/fa/news/711220/کرونا-صنعت-فیلمسازی-چین-را-مختل-کرد-ضررهای-میلیون-دلاری###['فرهنگی/هنری']###2020-01-29 11:05:00###۷۱۱۲۲۰###['کرونا', 'چین']
7
1	بزرگ‌ترین استودیوی فیلمسازی جهان، یعنی «هنگدیان ورلد استودیوز» چین اعلام کرد برای توقف انتشار ویروس کرونا، هر نوع فیلمبرداری این کمپانی تا اطلاع ثانوی متوقف می‌شود.
2	به گزارش مهر، استودیوی مشهور چینی اعلام کرده است به طور نامحدود هر نوع فیلمبرداری را به حالت تعلیق درمی‌آورد.
3	در حالی که دوشنبه کمیته مدیریت دولت محلی استان ژیجیانگ اعلام کرد اداره‌های مختلف دولتی فعالیت‌هایی را که به تجمع منجر شود، متوقف می‌کنند، اعلام شد فیلمبرداری نیز که با حضور عوامل متعددی سر صحنه صورت می‌گیرد، برای اطمینان از امنیت گروه و اعضای سازنده متوقف می‌شود و چه در لوکیشن‌های خارجی و چه در استودیوها و لوکیشن‌های داخلی کار ساخت فیلم متوقف می‌شود.
4	از روز شنبه همه سایت‌های توریستی نیز تعطیل شده بودند.
5	این در حالی است که در دوره تعطیلات و جشن‌های سال نو، حداقل ۱۰ سریال تلویزیونی در هنگدیان در حال ساخت بودند.
6	ساخت ادامه فیلم «وقت کوتاه» ساخته گائو جینگمینگ که اقتباسی از رمان علمی تخیلی ژاپنی است، هم از جمله فیلم‌هایی است که تولیدش متوقف شده است.
7	دست‌اندرکاران ساخت فیلم در نقاط دیگر چون نینگبو، هانگژو، شانگهای و چونگ‌کنیگ نیز اعلام کردند کار متوقف شده است.
8	فیلمی با بازی دانی ین با عنوان «جستجوی قطبی و نجات» نیز که فیلمبرداری‌اش در کوه‌های چانگبی در دسامبر شروع شده بود، اعلام کرده کار را متوقف کرده است.
9	این کار به معنی ضرر یک میلیون دلاری برای سرمایه‌گذار فیلم است زیرا آن‌ها محبورند کار را تا نوامبر آینده که مناظر برفی کوهستانی دوباره در دسترس خواهد بود، به تعویق بیندازند.
