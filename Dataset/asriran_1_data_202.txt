asriran_1_data###تلفات کرونا درچین به ۱۷۰ نفر رسید###https://www.asriran.com/fa/news/711312/تلفات-کرونا-درچین-به-۱۷۰-نفر-رسید###['بین الملل']###2020-01-30 08:10:00###۷۱۱۳۱۲###['کرونا', 'چین', 'ویروس']
4
1	منابع چینی اعلام کردند، شمار افرادی که تاکنون در چین بر اثر ابتلا به ویروس کرونا جان خود را از دست داده اند، به ۱۷۰ تن رسیده است.
2	به گزارش ایرنا، شبکه خبری اسکای نیوز بامداد پنجشنبه به نقل از این منابع افزود که با این لحظه هفت هزار و ۷۱۱ تن نیز به این ویروس مبتلا شده‌اند.
3	بیشتر مبتلایان به کرونا در شهر ووهان و استان هوبی کانون شیوع این ویروس هستند.
4	ویروس کرونا اکنون علاوه بر ۳۰ استان و منطقه چین به ۱۴ کشور دیگر از جمله ایالات متحده آمریکا، استرالیا، تایلند، کره جنوبی، ژاپن، کانادا و فرانسه هم گسترش یافته است.
5	این ویروس که از خانواده «ویروس کرونا» شناخته شده است دوره نهفته نسبتا طولانی از چند روز تا دو هفته دارد و همین باعث شده است تا زمانی که علایمی چون تب و تنگی نفس در مبتلایان بروز نکند، آنان از آن آگاهی ندارند و ضرورتی برای رفتن به بیمارستان نمی بینند.
6	تاکنون ۶ نمونه از ویروس کرونا در جهان کشف شده است و با این مورد تعداد آن به هفت مورد رسیده است این ویروس جزو خانواده بزرگی از ویروس‌ها است که از ویروس سرماخوردگی معمولی تا عامل بیماری سارس را شامل می‌شود و در معمولی‌ترین حالت این ویروس باعث سرماخوردگی می‌شود اما در مواردی باعث سندروم حاد تنفسی یا همان "سارس" می‌شود.
7	نشانه‌های ابتلا به این ویروس در انسان تب، سرفه و تنگی نفس است.
8	کمیسیون بهداشت ملی و وزارت مالی چین ۶۰ میلیارد یوان (۸.
9	۷۴ میلیارد دلار) برای مقابله با ویروس کرونا اختصاص داده‌اند.
