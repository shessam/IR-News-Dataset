roozno_data###تعداد کشته‌های آبان همین روز‌ها اعلام می‌شود/ ۴۰ یا ۴۵ نفر با سلاح سازمانی کشته نشدند/ باید اینترنت قطع می‌شد###http://roozno.com//fa/news/429190/تعداد-کشته‌های-آبان-همین-روز‌ها-اعلام-می‌شود-۴۰-یا-۴۵-نفر-با-سلاح-سازمانی-کشته-نشدند-باید-اینترنت-قطع-می‌شد###[]###2020-05-31 09:48:00###۴۲۹۱۹۰###['وزیر کشور', 'حوادث آبانماه', 'تعدا کشته ها']
1@@@2@@@3
1	همین روز‌ها تعداد کشته‌های آبان اعلام می‌شود.
2	حوادث غمباری رخ داد و حدود ۴۰ یا ۴۵ نفر یعنی حدود ۲۰ درصد کشته‌شدگان، افرادی بودند که با سلاح‌هایی کشته شدند که سلاح سازمانی نبود و آن‌ها شهید شدند.
3	الان ترامپ می‌گوید با سگ شکاری به مقابله با معترضان می‌رود، ولی می‌گویند، چون رحمانی دستور قطع اینترنت را داده است، تحریم می‌شود.
4	به گزارش روز نو :وزیر کشور با بیان اینکه دشمن دنبال ایجاد جنگ داخلی و سپری سازی ایران را داشت، گفت: همین روز‌ها تعداد کشته‌های آبان اعلام می‌شود.
5	عبدالرضا رحمانی فضلی امشب در برنامه نگاه یک درباره زمان اعلام شدن ویروس کرونا، اظهار کرد: وزیر بهداشت در روز ۳۰ بهمن در دولت گزارش داد که دو مورد کرونا در قم گزارش شده است و ما هم در روز جمعه انتخابات را در پیش‌رو داشتیم.
6	همان روز جلسه‌ای با وزارت بهداشت برگزار کردیم و آن‌ها توصیه‌های از جمله حذف استامپ را مطرح کردند که ما هم آن توصیه‌ها در اجرای انتخابات را رعایت کردیم.
7	وی با اشاره به حوادثی مثل اعتراضات آبان، تحریم‌ها، شهادت سردار سلیمانی و مشکلات اقتصادی پیش از انتخابات، افزود: انتخابات را در بیش از ۵۰ هزار شعبه برگزار کردیم و هیچ‌گونه مشکل امنیتی نداشتیم و براساس اطلس امنیتی که تهیه کرده بودیم، عمل کردیم.
8	در اجرای انتخابات یک میلیون نفر شرکت داشتند.
9	وزیر کشور ادامه داد: بعد از برگزاری انتخابات، ۲۷۹ نفر به مجلس راه یافتند و ۱۱ نماینده باقی مانده در دور دوم که در شهریور برگزار می‌شود، انتخاب می‌شوند.
10	تکلیف جایگزین منتخب تهران و آستانه اشرفیه که فوت کرده‌اند، در انتخابات میاندوره‌ای مجلس در سال ۱۴۰۰ مشخص می‌شود.
11	رحمانی فضلی همچنین با انتقاد از نواقص قانون انتخابات، خاطرنشان کرد: در هر دوره مجلس به قانون انتخابات اصلاحیه خورده است، ولی نگاه ما در وزارت کشور این است که باید برای همه انتخابات قانون جامعی داشته باشیم.
12	در سال ۱۴۰۰ باید چهار انتخابات ریاست جمهوری، شورا‌های شهر و روستا و میاندوره‌ای مجلس شورای اسلامی و خبرگان رهبری را با چهار قانون برگزار کنیم که کار مشکلی است.
13	وی در ادامه تصریح کرد: دولت به موقع لایحه جامع انتخابات را به مجلس دهم داد، ولی مجلس فرصت نکرد آن را بررسی کند، زیرا طرح اصلاح قانون در مجلس بر این لایحه اولویت یافت، ولی جز چند بند، سایر بند‌های این طرح تصویب نشد.
14	با این حال ما در وزارت کشور بر لایحه جامع مصر هستیم و از مجلس خواستیم آن را در دستور کار قرار دهد.
15	قانون فعلی اشکالاتی دارد و باید این نواقص برطرف شود.
16	باید در مسیر اجرای انتخابات به احزاب نقش بدهیم.
17	وزیر کشور درباره لزوم اجرای انتخابات الکترونیکی گفت: انتخابات ۲۵ فرایند دارد که ۲۳ مورد الکترونیکی است و فقط اخذ و شمارش آرا الکترونیکی نیست.
18	در این انتخابات، احراز هویت کاملا الکترونیکی برگزار شد بنابراین تکرار در رای‌گیری یا استفاده از شناسنامه افراد فوت شده نداریم.
19	وی با اشاره به اینکه در اخذ و شمارش آرا شورای نگهبان دغدغه امنیت دارد، افزود: ما شمارش الکترونیکی به صورت محدود در انتخابات‌های گذشته اجرا کرده ایم و حتی پیشنهاد ما این است که شورای نگهبان نرم افزار را بسازد و ما نظارت کنیم یا نرم افزار را با هم بسازیم.
20	ما کاملا آماده اجرای انتخابات تمام الکترونیکی هستیم.
21	وزیر کشور درباره دلیل تحریم خود به وسیله آمریکا خاطرنشان کرد: آمریکا دشمن ما است و دخالت‌هایش از روز اول انقلاب اسلامی شروع شده و آخرین مورد هم خروج از برجام بود.
22	ما از دشمن نباید توقع حمایت داشته باشیم.
23	رحمانی فضلی با بیان اینکه آن‌ها طرح سوری‌سازی ایران داشتند، تصریح کرد: در آبان ۹۸ تمام رسانه‌های آمریکا و مخالف ایران از جمله سلطنت‌طلبان، مناققین و داعش آموزش مسلحانه می‌دادند.
24	می‌گویند رحمانی اینترنت را در اعتراض‌ها قطع کرد.
25	وقتی از طریق اینترنت آموزش نظامی می‌دهند، باید اینترنت قطع شود.
26	آن‌ها می‌خواستند در ایران جنگ داخلی راه بیندازند.
27	از چند ماه قبل آبان، آموزش نظامی را آغاز کرده بودند و حتی ورود سلاح قاچاق در مرز‌ها بیشتر شده بود، ولی ما این اقدامات را رصد کرده بودیم.
28	گران شدن بنزین بهانه برای ایجاد آشوب در ایران شد.
29	اگر بنزین دلیل ناآرامی‌ها بود، سطح نا آرامی‌ها خیلی گسترده‌تر می‌شد.
30	وی ادامه داد: در اعتراضات آبان هیچ مقابله مسلحانه‌ای با مردم نشد و به خویشتن داری و مراعات توصیه می‌شد و اسناد آن هم موجود است.
31	ولی وقتی به پاسگاه حمله می‌کنند، باید با آن‌ها مقابله شود، زیرا اگر نیروی انتظامی دفاع نکند، مردم قربانی می‌شوند.
32	امنیت کشور برای ما ارزش دارد و در چارچوب قانون باید از امنیت کشور دفاع شود.
33	اگر تخلفی هم در این زمینه شده، رسیدگی شده است.
34	رهبری هم به دبیرخانه شورای امنیت ملی دستور بررسی حوادث آبان را داده‌اند.
35	نیرو‌های مسلح هم گزارش‌های مختلفی در این زمینه ارائه کرده‌اند.
36	من هم چندین گزارش ارایه کرده‌ام.
37	رحمانی فضلی گفت: همین روز‌ها تعداد کشته‌های آبان اعلام می‌شود.
38	حوادث غمباری رخ داد و حدود ۴۰ یا ۴۵ نفر یعنی حدود ۲۰ درصد کشته‌شدگان، افرادی بودند که با سلاح‌هایی کشته شدند که سلاح سازمانی نبود و آن‌ها شهید شدند.
39	الان ترامپ می‌گوید با سگ شکاری به مقابله با معترضان می‌رود، ولی می‌گویند، چون رحمانی دستور قطع اینترنت را داده است، تحریم می‌شود.
