roozno_data###قرنطینه یک ماهه کشور منتفی شد /نماینده موافق: یک ماه است در درون خود گریه می‌کنیم /نماینده مخالف: قرنطینه یعنی خودکشی بخاطر ترس از مرگ###http://roozno.com//fa/news/420944/قرنطینه-یک-ماهه-کشور-منتفی-شد-نماینده-موافق-یک-ماه-است-در-درون-خود-گریه-می‌کنیم-نماینده-مخالف-قرنطینه-یعنی-خودکشی-بخاطر-ترس-از-مرگ###[]###2020-04-07 13:51:00###۴۲۰۹۴۴###['قرنطینه', 'منتفی']
1
1	طرح سه فوریتی نمایندگان برای قرنطینه یک ماهه کشور با اخطار نماینده مردم قائمشهر از دستور کار مجلس خارج شد.
2	به گزارش روز نو، حرف و حدیث ها درباره طرح سه فوریتی برای قرنطینه یک ماهه کشور از چندی قبل رسانه ای شد.
3	طرحی که از سوی نمایندگانی از جمله عبدالکریم حسین‌زاده، طیبه سیاوشی، پروانه سلحشوری، بهرام پارسایی و غیره مطرح شد.
4	هرچند تعطیلی جلسات مجلس تا امروز طرح آن را در صحن علنی به تعویق انداخت اما امروز یعنی در اولین جلسه علنی این موضوع مطرح شد که موافقان و مخالفان درباره آن صحبت کردند اما در نهایت با اخطار علی ادیانی از دستور کار خارج شد.
5	ننگ عدم تصمیم گیری را به جان نخریمعبدالکریم حسین زاده از طراحان این طرح سه فوریتی اولین فردی بود که در مقام موافق درباره این طرح صحبت کرد.
6	او گفت: شما یک ماه است که درون خود گریه می‌کنید و احساس می‌کنید که باید کاری انجام دهید ولی ما امکان و اختیار مداخله در تصمیمات کشور را نداریم.
7	بارها درخواست قرنطینه کردیم در گزارش مرکز پژوهش‌ها هم آمده بود که در قم و گیلان غفلت چند هفته‌ای کردیم.
8	او با بیان اینکه سوال این است که چرا سه فوریت، گفت: سازمان جهانی بهداشت اعلام کرده است که کشورهایی که قرنطینه را جدی نگیرند باید منتظر یک موج دوم از شیوع این بیماری داشته باشند.
9	حسین‌زاده همچنین گفت: هربار با واژه قرنطینه، قرنطینه هراسی کردیم و گفتیم قرنطینه یعنی تاثیر پذیری از این وضعیت.
10	من می‌گویم چرا از آنطرف فکر نمی‌کنید و نمی‌گویید کشورها بگویند ما با وجود تحریم‌ها اما جان مردم را ارجح قرار دادیم و قرنطینه کردیم.
11	او گفت: از مجلس فعلی ۴۰ روز مانده هرچند این عدد زمان زیادی نیست اما برای حفظ جان کادر درمانی یک عمر است ما می خواهیم برای کشور چه کنیم؟ یک بار می گوییم از شنبه عادی است یک بار می‌گوییم تا ۲۰ فروردین تعطیل و بار دیگر می‌گوییم تا ۲۳ فروردین این بی اعتمادی مردم را افزایش می‌دهد.
12	این نماینده گفت: ما بین دوگانه تست گسترده در کره جنوبی و قرنطینه در چین هیچ‌ کدام را انتخاب نکردیم و در مواجهه با این موضوع سردرگم بودیم اما باید تصمیم عاجلی بگیریم تاریخ ما را قضاوت خواهد کرد.
13	رئیس فراکسیون حقوق شهروندی گفت: امروز باید ننگ عدم تصمیم گیری قاطع را به جان نخریم و یک تصمیم مهم بگیریم.
14	قرنطینه یعنی خودکشی از ترس مرگشادمهر کاظم‌زاده نماینده مردم دهلران اما در مخالفت با طرح سه‌فوریتی تعطیلی یک ماهه کشور، گفت: این طرح خودکشی از ترس مرگ است و اینکه کل کشور را یک ماه تعطیل کنیم مخالف مصالح مختلف است.
15	او افزود: طبق گزارش مرکز پژوهش‌های مجلس به صورت مستقیم و غیرمستقیم فقط ۱۸.
16	۵ درصد مشاغل از ویروس کرونا متأثر هستند و دلیلی ندارد که ۸۰ درصد بخش‌های دیگر کشور را هم تعطیل کنیم.
17	کاظم‌زاده گفت: طرح تعطیلی یک ماهه کشور مخالف تأکیدات مقام معظم رهبری مبنی بر جهش تولید در بخش‌های مختلف کشورمان است و نباید تلاش‌های همه بخش‌های کشور را نادیده بگیریم که به دنبال جهش تولید هستند.
18	نماینده مردم دهلران در مجلس گفت: لغو آزمون‌ها و انتقال آن به شهریورماه در حالی که ۸۰ تا ۹۰ درصد مسیر طی شده ضرورتی ندارد من هم به شیوه‌ی اجرا نقد دارم ولی باید مسیر را اصلاح کنیم تعطیلی یک ماهه ضرر و زیان جبران‌ناپذیری به ما وارد می‌کند.
19	ما باید به پساکرونا، مسائل و مشکلات اقتصادی و رکود تورمی مضاعف فکر کنیم.
20	هزینه‌های تعطیلی یک ماهه کشور باید از کجا تأمین شود؟اخطاری به معنای تیر آخربعد از صحبت کردن یک موافق و یک مخالف صدای اخطار اخطار برخی نمایندگان بلند شد در این زمان علی ادیانی نماینده قائم شهر در اخطاری گفت : این طرح با ۴ ماده قانون اساسی در تغایر است و اولین آن اصل ۷۹ است.
21	دوستانی که این پیشنهاد را مطرح کرده‌اند یک بار آن را به دقت بخوانند چرا که در این موضوع دولت باید لایحه بدهد و اساسا این موضوع نمی‌تواند به صورت طرح مطرح شود.
22	وی گفت: طبق اصل ۷۹ قانون اساسی، دولت حق دارد با تصویب مجلس، به طور موقتی محدودیت‌های ضروری برای مقابله با بیماری کرونا برقرار کند، اما این در صورتی است که ضرورت آن واقعا احساس شود، از طرف دیگر دولت موظف است مجدداً از مجلس کسب مجوز کند، بنابراین دولت باید در این زمینه لایحه ارائه دهد.
23	وی همچنین گفت: تعطیلی و محدود کردن حقوق شهروندی جزو اختیارات شورای عالی امنیت ملی است و از این منظر طرح تعطیلی یک ماهه کشور مغایر اصل ۱۷۶ قانون اساسی است.
24	ادیانی با اشاره به اینکه این طرح سه فوریتی با اصل ۷۵ قانون اساسی نیز مغایرت دارد، گفت: زیرا این طرح موجب افزایش یا کاهش هزینه دولت می‌شود، با توجه به تأکیدات مقام معظم رهبری درباره بنزین، هر نوع اظهارنظری باید برای اختصاص منابع حاصل از افزایش قیمت بنزین و موارد دیگر با هماهنگی شورای عالی اقتصادی انجام شود که از این منظر نیز طرح سه فوریتی پیشنهادی مغایر با اصل ۱۱۰ قانون اساسی نیز هست.
25	طبق قانون مدیریت بحران که در شهریور سال گذشته تصویب شد،‌ مشکل این قانون مرتفع شده، بنابراین نیازی به ارائه طرح سه فوریتی برای عبور از این بحران نیست.
26	پزشکیان که ریاست مجلس را در غیاب لاریجانی به عهده داشت در پاسخ به این اخطار گفت: مشخص است که این طرح ایراد دارد و ما نباید از ابتدا آن را می‌پذیرفتیم و حال این اخطار را به رای می‌گذاریم.
27	از آنجا که دستگاه رای گیری در مجلس ایراد داشت برای رای گیری پزشکیان از نمایندگانی که این اخطار را وارد می‌دانند خواست تا قیام کنند و به این ترتیب بود که طرح سه فوریتی از دستور کار خارج شد.
