roozno_data###موسوی خطاب به آمریکا: بگذارید مردم نفس بکشند/ واکنش به اظهارات قالیباف درباره مذاکره با آمریکا###http://roozno.com//fa/news/429462/موسوی-خطاب-به-آمریکا-بگذارید-مردم-نفس-بکشند-واکنش-به-اظهارات-قالیباف-درباره-مذاکره-با-آمریکا###[]###2020-06-01 12:17:00###۴۲۹۴۶۲###['موسوی', 'آمریکا', 'مذاکره']
1
1	سخنگوی وزارت خارجه در ابتدای نشست خبری خود پیامی را به زبان انگلیسی خطاب به مردم، دولت و پلیس آمریکا اعلام کرد.
2	به گزارش روز نو ، «سید عباس موسوی» صبح امروز دوشنبه در نشست خبری با اصحاب رسانه، در پیامی به زبان انگلیسی خطاب به مردم‌آمریکا اظهار داشت: رژیم آمریکا خشونت و قلدری را همزمان در داخل و خارج از ایلالات متحده دنبال می‌کند.
3	وی یادآورشد: از صحنه‌های خشونت باری که این روز‌ها پلیس آمریکا در پیش انظار مردم جهان خلق می‌کند و بی محابا و با حداکثر خشونت مردمی را که بصورت مسالمت آمیز خواستار احترام و توقف خشونت هستند سرکوب می‌کند، بسیار متاسفیم.
4	سخنگوی وزارت امور خارجه همچنین به دولت و پلیس آمریکا گفت: خشونت‌ها علیه مردم خود را متوقف کنید و بگذارید آن‌ها نفس بکشند.
5	اقدام قوه قضاییه درباره خدمات کنسولی نوید بخش استسخنگوی دستگاه دیپلماسی با گرامی‌داشت یاد و خاطره امام خمینی و قیام ۱۵ خرداد گفت: ما شاهد آغاز به کار مجلس شورای اسلامی در روز‌های قبل بودیم که به منتخبان مجلس یازدهم و ریاست جدید مجلس تبریک گفته و به نمایندگان و رئیس پیشین مجلس خسته نباشید می‌گوییم که تلاش‌های آن‌ها در دیپلماسی اثرگذار بوده است.
6	وی با اشاره به تحولات کنسولی اظهار داشت: بخشنامه عدم ممنوعیت کنسولی (عدم صدور دستور محرومیت از خدمات کنسولی) اقدام بزرگی در تکریم ایرانیان است که نشان می‌دهد بدون توجه به هر سلیقه و گرایشی، جمهوری اسلامی به شهروندان خود برای خدمت و تکریم آن‌ها توجه دارد و اقدام قوه قضاییه نویدبخش این سیاست جدید و تاکید بر سیاست قبلی مبنی بر تکریم ایرانیان است.
7	سخنگوی وزارت امور خارجه ادامه داد: آیین‌نامه صدور شناسنامه و دادن تبعیت از طریق مادر، نهایی شد و امیدوارم مادران ایرانی هر کجا هستند، سالم باشند و فرزندان آن‌ها در زیر سایه پرچم وطن مادری‌شان قرار می‌گیرند.
8	موسوی با اشاره به سفر معاون حقوقی وزارت امور خارجه به کابل تصریح کرد: روابط ایران و افغانستان اهمیت زیادی دارد و جا داشت هیاتی عالی‌رتبه به افغانستان سفر کند.
9	این هیات به کابل رفت و با گروه‌های سیاسی و غیرسیاسی دیدار کرد، به توافقاتی هم دست یافتند و قرار شد اگر مدارکی وجود دارد، به تهران بفرستند و جمهوری اسلامی آن را بررسی کند.
10	تاکید شد این اتفاق در خاک ایران رخ نداده و نیرو‌های ایرانی هم در این زمینه دخالتی نداشتند.
11	ایران از حقوق خود حتی در دوردست‌ها دفاع می‌کندوی درباره رسیدن نفتکش‌های ایرانی به ونزوئلا تصریح کرد: آنچه از دید جمهوری اسلامی رخ داده، یک تجارت مشروع است که دو کشور حق دارند از آزادی تجارت برخوردار باشند اما از آنجایی که آمریکایی‌ها به قلدری و یکجانبه‌گرایی عادت کرده‌اند، این مسئله را قبول نکردند.
12	ایران و ونزوئلا تحریم نیستند بلکه مورد تحریم یکجانبه و ظالمانه از سوی آمریکا هستند که هیچ کشوری ملزم به رعایت آن نیست.
13	سخنگوی وزارت امورخارجه ادامه داد: این تجارت نشان داد ایران باید از حقوق خود حتی در دوردست‌ها دفاع می‌کند.
14	واکنش به سخنان روز گذشته رییس مجلس؛ تابع قانون هستیمموسوی در پاسخ به سوال ایرنا مبنی بر اظهارات دیروز رئیس جدید مجلس درباره خسران دانستن مذاکره خاطرنشان کرد: روابط ما با مجلس شورای اسلامی در روابط بین قوا در جمهوری اسلامی تعریف می‌شود.
15	قوای سه گانه، قوای مستقلی هستند اما در این استقلال، از تعامل بالایی برخوردارند.
16	آنچه برای دولت مهم است، هم‌افزایی همه قوا و نهادها برای پیشبرد منافع است.
17	وی با بیان اینکه هم قوه مقننه و هم وزارت امور خارجه وظایف و تکالیفی دارد که در چارچوب قانون اساسی برعهده دارند، ابراز داشت: نقطه نظرات مجلس به عنوان نمایندگان مردم را شنیده و اگر تبدیل به قانون شود، به عنوان وظیفه به آن عمل می‌کنیم.
18	آنچه اجرا می‌شود سیاست‌های کلی نظام است که در نهادهایی بررسی و تدوین می‌شود که در صورت تایید در شورای عالی امنیت ملی تا رهبری اجرا می‌شود.
19	رییس مرکز دیپلماسی عمومی و دیپلماسی رسانه‌ای وزارت امور خارجه افزود: ما تابع قانون و مقررات هستیم و امیدواریم با همکاری همدیگر این همکاری و تعامل ادامه یابد که برای پیشبرد اهداف و منافع ملی است.
20	در حال ارزیابی آثار فنی تحریم‌های آمریکا هستیمموسوی درباره تحریم‌ جدید آمریکا علیه همکاری‌های هسته‌ای با ایران بیان کرد: تحریم‌های آمریکا همیشه بوده است.
21	برنامه هسته‌ای چه قبل از برجام و چه پس از خروج آمریکا و گام‌هایی که برداشتیم، با قوت ادامه یافته و خللی در آن احساس نمی‌کنیم اما در حال ارزیابی آثار فنی این موضوع هستیم.
22	وی با بیان اینکه اگر این تحریم‌ها بر برنامه صلح‌آمیز هسته‌ای ایران بگذارد، واکنش جدی‌تر خواهیم داشت، یادآور شد: این تحریم‌ها علیه کشورهایی است که با ما همکاری داشتند و امیدواریم آنها در برابر این قلدری واکنش جدی‌تری داشته باشند.
23	خطاب به اوبرایان: کافر همه را به کیش خود پنداردسخنگوی دستگاه دیپلماسی درباره اظهارات مشاور امنیت ملی ترامپ درباره نقش ایران در ناآرامی‌های اخیر آمریکا عنوان کرد: کافر همه را به کیش خود پندارد.
24	کشوری که در امور داخلی کشورهای دیگر دخالت کرده و از بیان این دخالت ابایی ندارد، آمریکا است.
25	این نوع اظهارات از شخصی مانند ترامپ بعید نیست.
26	او در اداره آمریکا، اقتصاد این کشور و مقابله با کرونا شکست خورده و دولتی را به جا گذاشته که به شدت اهل تبعیض نژادی است.
27	موسوی اضافه کرد: اتفاقی هم که در این کشور رخ داده، نتیجه سال‌ها سرکوب و خفه کردن صدای مردم و اتباع آمریکایی بوده است.
28	طبیعی است مردم آمریکا جان‌شان به لب آمده و اعتراض کنند.
29	در این وضعیت مقامات آمریکایی چاره‌ای جز فرافکنی ندارند.
30	وی با بیان اینکه هر گونه دخالت در امور داخلی آمریکا را رد و محکوم کرده اما از وضعیت داخلی این کشور ابراز نگرانی ‌می‌کنیم، گفت: آمریکایی که مدعی حقوق بشر است و برخی مسائل را به رخ دیگر کشورها می‌کشد، وحشیانه‌ترین سرکوب‌ها را علیه شهروندان خود به‌ویژه رنگین‌پوستان انجام می‌دهد که موجب تاسف و ناراحتی همه است.
31	انتظاری فراتر از قانون از مجلس نداریماین دیپلمات عالیرتبه درباره انتظارات وزارت امور خارجه از مجلس جدید هم اظهار داشت: انتظاری فراتر از انجام وظایف‌شان براساس قانون اساسی نداریم.
32	امیدواریم با توجه به شروع خوبی که مجلس داشته و اظهارات خوبی که از نمایندگان و ریاست جدید مجلس شاهد بودیم، روند همکاری‌ها ادامه یابد.
33	همکاری‌ها با مجلس چه از طریق وزیر و چه از طریق معاونان ادامه می‌یابد و در تعامل و مشورت نزدیک با مجلس خواهیم بود تا همه در خدمت منافع ملی کشور باشیم.
34	سیروس عسکری ظرف دو سه روز آینده به کشور برمی‌گرددخبرنگاری پرسید آیا ایران قصد ارسال محموله‌های جدید به ونزوئلا دارد که موسوی پاسخ داد: اگر دولت ونزوئلا تقاضای محموله جدیدی را بکند، بر اساس تهمیدات اندیشیده شده، آن را به این کشور یا کشورهای دیگر ارسال خواهیم کرد.
35	وی درباره آخرین وضعیت تبادل زندانیان با آمریکا تصریح کرد: موضوع آقای عسگری تمام شده است و احتمال می‌دهم اگر مشکلی رخ ندهد و موانع جدیدی ایجاد نکنند، ظرف دو، سه روز آینده ایشان به کشور برگردد.
36	امنیت زندانیان ایرانی در آمریکا و اروپا که آنها را گروگان تلقی می‌کنیم، برای ما مهم است.
37	هفت میلیارد دلار پول ایران در کره جنوبی باید عودت شودموسوی درباره ارسال محوله جدید پزشکی از کره جنوبی به ایران به ارزش ۵۰۰ هزار دلار عنوان کرد: خیلی زحمت کشیدند!
38	ما حدود دو سال با کره‌ای‌ها مذاکره کردیم.
39	اما از آنجایی که آنها به حرف آمریکایی‌ها گوش می‌دهند، منتظر پاسخ آمریکا بودند.
40	هفت میلیارد دلار پول ایران در کره است که باید به کشور ما عودت داده می‌شد اما آنها در این زمینه هم غفلت و هم تعلل داشتند.
41	سخنگوی وزارت امور خارجه افزود: ما تاکید می‌کردیم استناد به تحریم‌ها توسط کره جنوبی نادرست است زیرا ایران تحت هیچ تحریمی نیست و تحریم‌های آمریکا نمی‌تواند مورد استناد آنها باشد.
42	اقدام جدید کره، گام کوچک اما با تاخیر فراوان است و لازم است آنها فکر بیشتری کنند تا روابط دیرینه دو کشور که در مقاطعی زبانزد بوده است را بیش از این مخدوش نکنند.
43	وی درباره تشکیل سفارت مجازی فلسطین توسط وزارت امور خارجه گفت: این قانون جدیدی است که تصویب شده که حتما اجرایی خواهیم کرد.
44	هفته پیش اولین جلسه در این باره برگزار شد و ابعاد سیاسی و حقوقی این مسئله بررسی شد.
45	موسوی اضافه کرد: این کار حتما ادامه می‌یابد و مخاطب ما مردم فلسطین با همه گرایش‌ها هستند.
46	ما ارتباطات خوبی با مردم و گروه‌های فلسطینی داشتیم و از این طریق هم ارتباطات ما با مردم فلسطین در همه زمینه‌ها ادامه یافته و تقویت خواهد شد.
47	اسناد طرف افغانستانی را بررسی خواهیم کردوی درخصوص جزییات سفر معاون حقوقی وزارت امور خارجه به کابل اظهار داشت: هیاتی بلندپایه از ایران شامل معاون حقوقی و دستیار وزیر خارجه به کابل رفته بودند.
48	طیف مختلفی از موضوعات در دیدارها مطرح شد هرچند موضوع مرزی، بحث اصلی این سفر و گفت‌وگوها بود اما درخصوص دولت جدید افغانستان، روابط تجاری و اقتصادی دو کشور، روند صلح در افغانستان که استارت آن در دولت جدید کلید خواهد خورد، بحث شد.
49	این دیپلمات با تاکید بر اینکه برای ایران، یک صلح عادلانه و فراگیر در افغانستان مهم است، تصریح کرد: کمیسیون مشترک دو کشور که در سال‌های اخیر مسکوت مانده بود، در دولت جدید مجددا فعال خواهد شد.
50	موسوی درباره گفت‌وگوها درخصوص مسئله مرزی هم خاطرنشان کرد: طرف افغانستانی اسنادی در مورد مسئله مرزی ارائه داد که گفته‌ایم آن را بررسی خواهیم کرد که نتیجه را هم به طرف افغانستانی و هم مردم دو کشور ارائه خواهیم داد.
51	با رفع تضییقات درباره تحریم تسلیحاتی بر اساس هنجارهای بازار عمل خواهیم کردوی اظهارات سفیر ایران در روسیه درباره گفت‌وگوهای تهران با مسکو برای خرید تسلیحات ابراز داشت: ایران به عنوان کشور مستقل حق هر گونه معامله از جمله معاملات تسلیحاتی چه در خرید و چه در فروش را دارد.
52	البته ایران از جمله کشورهای تولیدکننده جنگ‌افرازهای مختلف است.
53	تضییقاتی در گذشته ایجاد کرده بودند که امیدواریم آنها برداشته شود و ما در چهارچوب تجارت آزاد با کشورهایی که تشخیص دهیم این تجارت برای خرید و فروش خواهیم داشت.
54	فرق نمی‌کند روسیه و چین یا کشورهای همسایه و دوردست باشند بلکه براساس هنجارهای بازار عمل می‌کنیم و هیچ محدودیتی نخواهیم داشت.
55	سخنگوی دستگاه دیپلماسی درباره ادعای کشته شدن دو کشاورز اشنویه‌ای به خاطر تجاوز دو هوایپمایی ترکیه‌ای به مرز ایران بیان کرد: ادعایی شده بود که دو شهروند ایرانی در خاک عراق توسط پهپاد ترکیه‌ای جان‌شان را از دست داده‌اند.
56	ما گزارش‌های غیررسمی در این رابطه دریافت کردیم و بررسی‌ها در مورد نحوه جان‌باختگان این افراد ادامه دارد.
57	موسوی اضافه کرد: این افراد ایرانی بودند، در کشور دیگری کشته شدند و ادعا شده توسط کشور ثالثی کشته شدند.
58	این مسئله به پیچیدگی موضوع می‌افزاید ولی در عین حال، پیگیری‌های وزارت امور خارجه هم از طریق دولت عراق و هم دولت ترکیه ادامه یافته است.
59	پس از جمع‌بندی این مسئله، گزارش نهایی را اعلام خواهیم کرد.
60	وی در پاسخ به سوالی در مورد فعالیت‌های بیولوژیکی آمریکا در گرجستان یادآور شد: ایران نسبت به هر اقدامی که سلامت بشر را به خطر بیندازد و برخی ممکن است منجر به سلاح‌های بیولوژیکی شود محکوم کرده است به ویژه در کشورهایی که اجازه دادند این آزمایشگاه‌ها در آن کشور ایجاد شود.
61	سخنگوی وزارت امور خارجه ادامه داد: از موضوع گرجستان اطلاع ندارم، ولی این موارد باید تحت نظارت و بازرسی سازمان‌های بهداشتی جهانی باشد اما رها کردن آمریکایی‌ها در سرزمین‌ها و کشورهای مختلف دنیا و اجازه دادن برای اینکه از خاک آنها برای اقدامات آزمایشگاهی خاص استفاده کنند و ممکن است منجر به اتفاقات تروریستی و بیولوژیکی باشد، مخل نظم و امنیت بین‌المللی بوده و از سوی ایران محکوم است.
62	موسوی درباره دعوت از روحانی برای سفر به بوسنی عنوان کرد: مطمئن نیستم با توجه به کرونا این سفر انجام شود ولی اگر شرایط مناسب باشد ایران در عالی‌ترین سطح شرکت خواهد کرد.
