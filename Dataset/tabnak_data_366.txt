tabnak_data###قصد گاو سفید توقیف می‌شود؟ / روز متوسط‌ها با عامه پسند و سه کام حبس###https://www.tabnak.ir/fa/news/955771/قصد-گاو-سفید-توقیف-می‌شود-روز-متوسط‌ها-با-عامه-پسند-و-سه-کام-حبس###['فرهنگی', 'سینما']###2020-02-01 11:17:00###۹۵۵۷۷۱###['سه کام حبس', 'قصیده گاو سفید', 'عامه پسند', 'مهدی عراقی را بکش', 'دم اژدها', 'سی و هشتمین جشنواره فیلم فجر', 'فیلم سینمایی', 'جشنواره فیلم فجر', 'فیلم سه کام حبس']
11
1	نخستین روز سی و هشتمین جشنواره فیلم فجر در کاخ جشنواره با رونمایی از فیلم‌های «سه کام حبس»، «قصیده گاو سفید»، «عامه پسند»، مستند «مهدی عراقی را بکش» و فیلم کوتاه «دم اژدها» همراه بود؛ آثاری متوسط که در میان آنها «قصیده گاو سفید» جنجال برانگیز بود و بعید نیست جزو فیلم‌های توقیفی تازه سینمای ایران باشد.
2	به گزارش «تابناک»؛ جشنواره فجر سی و هشتم از شنبه دوازده تا بیست و دوم بهمن با نمایش و داوری 28 فیلم بلند داستانی در دو بخش اصلی و نگاه نو، ده فیلم کوتاه داستانی و ده مستند همراه خواهد بود.
3	همچون چند دوره پیشین، سینمای خبرنگاران سینمایی و منتقدین فیلم، سینماملت تعیین شده است.
4	در این دوره با کاهش خبرنگاران غیرفعال یا غیرمرتبط، عوامل فیلم ها در کنار اهالی رسانه در پردیس سینمایی ملت حضور دارند و میهمانان و هنرمندان در پردیس سینمایی چارسو به دیدن فیلم‌ها خواهند نشست.
5	اگر جزو تماشاگران جشنواره در سینماهای مردمی هستید، راهنمای کامل فیلم‌ها جشنواره را مشتمل بر مشخصات تمامی فیلم‌ها می‌توانید ببینید.
6	جشنواره فیلم فجر سی و هشتم در سینمای خبرنگاران سینمایی و منتقدان فیلم با نمایش «سه کام حبس» به کارگردانی سامان سالور افتتاح شد و روز نخست آن با فیلم‌های بلند «قصیده گاو سفید» به کارگردانی بهتاش صناعی‌ها و «عامه پسند» به کارگردانی سهیل بیرقی تداوم یافت.
7	در نهایت در سانس آخر، مستند «مهدی عراقی را بکش» به کارگردانی عبدالرضا نعمت‌اللهی و فیلم کوتاه «دم اژدها» به کارگردانی سعید کشاورز نمایش داده شد.
8	بی‌گمان روز نخست برای خبرنگاران سینمایی و منتقدین فیلم روز متوسط ها بود.
9	حتی «عامه پسند» که انتظار می‌رفت با آن ترکیب بازیگران و ترکیب پشت دوربین اثری قابل توجه باشد، نتوانست رضایت عمومی را جلب کند.
10	تمهیداتی نظیر تکرار پلان‌ها در فلش فرواردها نمی‌توانست فیلم که پایان جدی نداشت را نجات دهد.
11	سوای مباحث فنی «قصیده گاو سفید» به واسطه همهمه‌هایی و حواشی که پس از نمایشش به وجود آمد، ظرفیت توقیف را دارد و با توجه به شغل یکی از سوژه‌ها و چند تابوشکنی و همچنین نقد یکی از خطوط قرمز که در گذشته برای برخی فیلم‌ها مسئله ساز شده بود، احتمال توقیف این فیلم عجیب نیست.
12	سامان سالور ساسان سالور ساسان سالور محسن تنابنده و پری ناز ایزدیار، سمیرا حسن پور، متین ستوده، امین میری، مریم بوبانی، محمود نظرعلیان، یدالله شادمانی، محمد اشکان فر، محمد رشنو، مرضیه بدرقه و علیرضا مهران مسعود سلامی زنی که ناگهان در وسط معرکه‌ای دشوار قرار می گیرد.
13	نقش این زن را پرینازایزدیار بازی می کند و قرار است از یک زن ساده خانه دار تبدیل به زنی می شود که برای نجات زندگی خودش و شوهرش یک و نیم کیلو شیشه را بردارد و مثل یک خورده فروش حرفه ای بفروشد.
14	بهتاش صناعی‌ها سیدغلامرضا موسوینویسنده: بهتاش صناعی‌ها لیلی فرهادپور، فرید قبادی، سوده ازقندی، امیر شریعت، ماهور احمدی، محمد حیدری، زهرا پرهون، ابراهیم گله دارزاده، سمیه برجی، مهدی پیله‌وری، ماندانا معزی‌پور، سمکو روشنی، ساچلی تاجبخش و آوین پوررئوفی امین جعفری بهتاش صناعی و عطا مهراد زنی همسرش را به خاطر یک حکم اعدام اشتباه از دست داده اما بدون آنکه بداند وارد ماجرای عاشقانه ای با کسی می شود که حکم اعدام اشتباه شوهرش را داده است.
15	سهیل بیرقی سهیل بیرقی سهیل بیرقی فاطمه معتمد آریا، هوتن شکیبا و باران کوثری حسین جعفریان هایده صفی یاری زنی بعد از 28 سال زندگی سنتی و پس از آنکه شوهرش به صراحت به او می‌گوید معشوقه‌هایی دارد، تصمیم می‌گیرد که مستقل و در شهرستانی کوچک با بافتی مذهبی زندگی کند اما حتی نزدیک‌ترین اقوامش نیز او را در این مسیر همراهی نمی‌کنند.
16	کارگردان: عبدالرضا نعمت‌اللهیتهیه‌کننده: عبدالرضا نعمت‌اللهیداستان: مستندی درباره‌ی مهدی عراقی؛ مردی که فعاليت سياسی‌اش را با فدائيان اسلام شروع کرد، به امام خمينی‌(ره) پیوست و در شهریور ۵۸ توسط گروهک فرقان ترور شد.
17	کارگردان: سعید کشاورزتهیه‌کننده: مهدی صفی‌یاریامسال برای اولین بار قرار است، در سینمای اهالی رسانه برای فیلم‌ها تکرار داشته باشیم.
18	زمانی که فیلم‌ها در سینمای اهالی رسانه پخش می‌شد برخی از دوستان به علت پوشش نشست‌ها و فعالیت‌های رسانه‌ای، نمی‌توانستند فیلم‌ها را ببینند، امسال همکارانی که دیدن فیلم‌ها را از دست می‌دهند می‌توانند در روز بعد، در سالن‌های جدید پردیس ملت فیلم‌های روز قبل را به صورت بازپخش ببینند که این فیلم‌ها، به ترتیب پخش شده از سانس آخر به اول روز قبل، روی پرده خواهد رفت.
19	امسال قرار است در سینمای ایران‌مال برای نابینایان، ناشنوایان و معلولین فیلم‌های منتخب را در سه سانس جداگانه به نمایش بگذاریم.
20	جلسه جمع‌بندی هیات انتخاب و داوری سی‌و هشتمین جشنواره فیلم فجر برای گزینش نامزدهای اقلام تبلیغاتی شامل عکس (23 عنوان)، پوستر (81 عنوان)، تیزر و آنونس (104 عنوان) با حضور امیرشیبان خاقانی، محمد روح‌الامین و حبیب مجیدی در دبیرخانه جشنواره فیلم فجر برگزار شد.
21	نامزدهای بخش مسابقه تبلیغات سینمای ایران ترتیب حروف الفبا به شرح زیر است: فتاح ذی‌نوری (شکستن همزمان بیست استخوان) مجید طالبی (ماجرای نیمروز 2: ردخون) مریم تخت‌کشیان (غلامرضا تختی) مسعود اشتری (مسخره باز) امیرحسین شجاعی (متری شیش و نیم) علی باقری (زنانی با گوشواره‌های باروتی) محمدحسین هوشمندی (خانه پدری) محمد شکیبا (قسم) محمد تقی‌پور (مهین) محمد تقی‌پور (بیست و سه نفر) امید میرزایی (شاه‌کش) زینب‌السادات بدری (بهشت گمشده) محمدمهدی محمدی (قسم) مرتضی موحدی (غلامرضا تختی) مسعود رفیع‌زاده (جهان با من برقص)در اولین نشست شنبه 12 بهمن پس از نمایش فیلم «سه کام حبس» ساخته سامان سالور در سانس اول، «مازیار فکری‌ارشاد» به عنوان منتقد حاضر خواهد بود.
22	در نشست دوم، پس از نمایش فیلم «قصیده گاو سفید» ساخته بهتاش صناعی‌ها در سانس دوم، «رضا درستکار» در جلسه به عنوان منتقد حاضر خواهد شد.
23	همچنین در آخرین نشست پرسش و پاسخ، بعد از نمایش فیلم «عامه پسند» ساخته سهیل بیرقی، آنتونیا شرکا منتقد جلسه خواهد بود.
24	نشست خبری فیلم «سه کام حبس» به کارگردانی و نویسندگی سامان سالور با حضور کارگردان، ساسان سالور (تهیه‌کننده)، مسعود سلامی (مدیر فیلمبرداری)، مهدی ابراهیم‌زاده (صدابردار)، غزاله معتمد (طراح لباس) سحر شهامت(طراح صحنه)، محسن تنابنده، پریناز ایزدیار، متین ستوده و سمیرا حسین‌پور بازیگران فیلم و با اجرای محمود گبرلو امروز شنبه دوازدهم بهمن ماه در پردیس سینمایی ملت برگزار شد.
25	در ابتدای نشست ساسان سالور از حضار درخواست کرد که به احترام جانباختگان حادثه سقوط هواپیمای اوکراینی یک دقیقه سکوت کنند و بایستند.
26	در ادامه سامان سالور درباره قصه فیلم گفت: بسیاری فیلم‌ها با موضوعات اجتماعی ساخته می‌شوند و ساخت این فیلم سه سال زمان برد.
27	تلاش ما بر این بود که جنبه دیگری از اعتیاد و ضربه‌ای که به خانواده می‌زند را به تصویر بکشیم.
28	از نظر من فراگیری اعتیاد در جامعه موضوع مهمی است و امیدوارم این فیلم تلنگری برای این افراد باشد که زندگی خانوادگی‌شان را تباه نکنند.
29	او همچنین درباره بازی تنابنده در این فیلم گفت: بازی تنابنده یکی از ویژگی‌های بارز فیلم بود و با ایده‌هایی که می‌داد باعث شد قصه سر و شکل بهتری بگیرد.
30	او بازی خودش در «لامپ100» را تکرار نکرد.
31	سالور در توضیح چرایی کمرنگ بودن نقش پلیس در فیلم توضیح داد: قصه «سه کام حبس» قصه پلیس نبود و بیشتر می‌خواستیم در تار و پود فیلمنامه پلیس نقش پررنگ‌تری داشته باشد.
32	سالور در پاسخ به این سوال که چرا شما که به عنوان کارگردانی نو گرا شناخته می‌شوید در این فیلم روال دیگری را طی کردید، گفت: فکر نمی‌کنم استفاده از بازیگر یا قصه‌ای که جذاب باشد منافاتی با نوگرایی داشته باشد.
33	صحنه‌های ابتدایی فیلم فرمی‌است که من دوست دارم.
34	شرایطی برای زن قصه پیش می‌آید، زندگی‌اش به قهقهرا می‌رود و ناچار به خرده‌فروشی مواد می‌شود.
35	سلامی (مدیر فیلمبرداری) درباره رنگ فیلم توضیح داد: کارگردان فیلم به فراخور فیلمنامه تاکید داشت که فیلم رنگ خاصی داشته باشد.
36	سعی کردم رنگ این فیلم شبیه فیلم‌های دیگر نشود و رنگ جدیدی را ببینیم.
37	ما لوک‌رنگی داشتیم که همیشه روی دوربین سوار بود و بر همین اساس همه چیز انجام گرفت.
38	این رنگی که ما می‌بینیم رنگ جامعه امروز است و اگر از پنجره نگاه کنیم رنگ شهر سیاه، سفید و خاکستری است.
39	سالور درباره انتخاب بیمارستانی که در فیلم دیدیم گفت: ما بیمارستانی می‌خواستیم که با فرم فیلم همگن باشد من چند عکس از بیمارستانی دیدم که در حال بازسازی و نزدیک به فضای فیلم بود.
40	این را هم باید بگویم ما فضای خیلی چرک و بهم‌ریخته‌ای نسبت به واقعیت نشان ندادیم و اغراق نکردیم.
41	سالور در پاسخ به این انتقاد که چرا هیچ امیدی در فیلم وجود ندارد، گفت: ما متهم شدیم که چرا هیچ کورسوی امیدی در فیلم نگذاشتید اما زن قصه همه تلاش خود را برای حفظ زندگی‌اش انجام داد.
42	وقتی در پلان آخر تصویر پاک شدن خالکوبی روی دست نسیم را می‌بینیم به معنای شروع یک زندگی جدید است.
43	سینما در تلخ‌ترین لحظات نباید کور سو را ببینید.
44	کارگردان «سه کام حبس»، در پاسخ به این سوال که چرا برخی از صحنه‌های فیلم تکراری بود گفت: در قصه و فیلمنامه هیچ جای تعجب نیست ما به نحوی در فیلمنامه نشان دادیم آدمی مثل خانم اردهالی که زندگی نرمال دارد به واسطه فرزندش می‌تواند درگیر ماجرای اعتیاد شود.
45	او همچنین توضیح داد: چون تهیه‌کننده و سرمایه‌گذار فیلم مستقل بود، هیچ سازمان مرتبط با این فیلم دخالتی در ساخت نداشت.
46	سالور در پاسخ به این سوال که سهم همکاری تنابنده و مشارکتش در نوشتن فیلمنامه چه میزان بود بیان داشت: تنابنده با خودش ایده‌های جذابی داشت که البته در تولید سخت بود.
47	ما در عنوان‌بندی هم از ایشان تشکر کردیم زیرا او هم فیلمنامه را می‌شناسد و هم در گپ و گفت با بازیگر، صاحب ایده است.
48	ساسان سالور تهیه کننده فیلم در پاسخ به این سوال که با توجه به این که ممکن است فیلم توجیه مالی نداشته باشد چرا سرمایه‌گذار حاضر به همکاری با شما شد؟ عنوان کرد: آقای امین پور سرمایه گذار فیلم دغدغه مالی نداشت و از ابتدا برای ساخت فیلم بحث سودآوری نشد.
49	از سویی به نظرم در سالهای اخیر اتفاق های خوبی در اکران فیلم‌های اجتماعی رقم خورده است.
50	وی ادامه داد: اگر فضا و امکانات لازم در اختیار این نوع فیلم‌ها باشد می توانند به فروش خوبی در گیشه برسند.
51	در ادامه محسن تنابنده در پاسخ به این سوال که چه نقشی در نگارش فیلمنامه داشته است و تجربه بازی با پریناز ایزدیار را چگونه توصیف می‌کند؟ گفت: راجع به فیلمنامه من به همان اندازه در کنار کار بودم که خانم ایزدیار و دیگران.
52	نه تنها قبل از تولید اثر که در هنگام کار هم همه با هم و در کنار هم بودیم و تمرین‌های قبل از فیلم کمک کرد تا به خانم ایزدیار نزدیک شویم و فکر می‌کنم کمک کرده تا ایفای این نقش درست از کار در بیاید و بازی با خانم ایزدیار برای من تجربه خوبی بود.
53	پریناز ایزدیار هم در پاسخ به پرسش خبرنگاری مبنی بر چگونگی تجربه همکاری با محسن تنابنده گفت: تجربه با آقای تنابنده یکی از بهترین اتفاق‌ها و تجربیات دوران بازیگری من بود .
54	چرا که او حواسش به بازیگر رو به روی خودش هست و این باعث می‌شود که بازیگر با خیال راحت تری با نقش ارتباط برقرار کند.
55	ایزدیار در پاسخ به این سوال که آیا شما تلاش کردید که از نقش‌های گذشته تان دور شوید؟ گفت: یک چیزهایی هستند که به شخصیت واقعی من مربوط می‌‌شوند و حذف کردن یا تکرار کردنش می‌تواند خوب نباشد.
56	من سعی می‌کنم در نحوه بازی کردنم اغراق وجود نداشته باشد و سعی کردم کاراکتر متفاوتی را بازی کنم که باور پذیر باشد.
57	در ادامه این نشست سامان سالور در پاسخ به این سوال که مخاطب این فیلم چه کسانی هستند؟ گفت: اگر فیلم موفق شده باشد آینه‌ای در برابر جامعه گرفته باشد مخاطبش همه کسانی هستند که با قصه ارتباط برقرار می‌کنند.
58	به خصوص نوجوان‌های یازده دوازده ساله‌ای که اعتیاد در پیرامونشان و در هر فضایی که به آنها ربط دارد وجود دارد.
59	جدای از مردم امیدوارم کسانی که می‌توانند قدمی برای رفع مشکلات مردم بردارند هم باید این فیلم را ببینند.
60	افرادی که می‌توانند کاری کنند که ما به هم عشق بدهیم.
61	سالور در پایان نشست گفت: همه ما می‌دانیم جشنواره امسال ، جشنواره سختی بود، اما تصمیم گرفتیم به احترام شما اینجا حضور داشته باشیم و من از همه عوامل فیلمم به شکل جداگانه سپاسگزاری می‌کنم.
62	نشست خبری فیلم سینمایی «قصیده گاو سفید»، به کارگردانی بهتاش صناعی‌ها با حضور این کارگردان‌، غلامرضا موسوی (تهیه‌کننده)، آروین پور رئوفی (بازیگر)، پوریا رحیمی سام (بازیگر)، علیرضا ثانی‌فر (بازیگر)، مریم مقدم (نویسنده و بازیگر)، امین جعفری (مدیر فیلمبرداری)، عبدالرضا حیدری (صدابردار)، حسین قورچیان (صداگذار)، کامران خلج (طراح چهره‌پردازی)، عطا مهرداد (تدوینگر) و با اجرای محمود گبرلو و رضا درستکار(منتقد) برگزار شد.
63	غلامرضا موسوی تهیه کننده در ابتدای این نشست گفت: در تولید این فیلم گروه‌های مختلف گاهی تا 14 الی 48 ساعت کار مدام سر فیلمبرداری حاضر بودند که لازم می‌دانم از آنها و تک تک کسانی که اینجا حضور دارند تشکر ‌کنم.
64	وی ادامه داد: این فیلم ، یکی از آرام‌ترین تولیدات من در 40 سال سابقه کاری‌ام بود.
65	رضا درستکار، منتقد این فیلم گفت: ما در جامعه خاصی زندگی می‌کنیم و بابت اتفاقاتی که می‌افتد ناراحت هستیم.
66	هیچ‌کس از یک امر اثباتی حرف نمی‌زند.
67	در رسانه‌ها به بقیه عادت داده‌ایم که فقط فیلم‌ها را له کنند ولی به نظر من باید از فیلم‌های خوب تشکر کرد.
68	خیلی سخت است فیلمی را دوست داشته باشی و درباره آن حرف بزنی آن هم فیلمی که دما و شرایط امروز جامعه در آن هست.
69	درستکار ادامه داد: فیلم را دو بار دیدم و هر دو بار آن را دوست داشتم.
70	زنی که در چنین فشاری هست را باید درست ببینیم این فیلم تلاش می‌کند دمای جامعه را همانطور که هست ببیند و به کسی نیز باج نمی‌دهد.
71	بهتاش صناعی‌ها، نویسنده وکارگردان «قصیده گاو سفید»، نیز گفت: زمانی که فیلمساز می‌خواهد فیلم بسازد نمی‌تواند دقیقا درباره سمبل‌ها بگوید.
72	گاوی که در فیلم بود به عنوان سمبل استفاده شده بود.
73	صناعی‌ها ادامه داد: قصه‌ای نوشتیم که شرایط پیرامون قانون را بنویسیم، هر قانون نقطه ضعف‌هایی دارد که می توان درباره آن نوشت و ما نیز سعی کردیم بر این موضوع تکیه کنیم.
74	پرونده‌های زیادی از قبل یا بعد از انقلاب در کشور رخ داده، مشخصا نمی‌توان گفت یک پرونده مطرح است بلکه این فیلم از چندین پرونده الهام گرفته است.
75	نویسنده و کارگردان «قصیده گاو سفید»، افزود: من و خانم مقدم معمولا زمانی که به سراغ یک قصه می‌رویم سعی می‌کنیم از کسانی که از آنها الهام گرفته‌ایم بنویسم.
76	این فیلم همینطور است و براساس تجربیات ما است و خیلی درگیر موج و این داستان‌ها نبودیم.
77	مریم مقدم نویسنده و بازیگر در بخش دیگری از این نشست با اشاره به نقش خود گفت: کاراکترها کمی پیچیده بودند و روند شخصیتی دارند که بازیگر باید آن‌ها را در بازی‌اش لحاظ کند.
78	مینا زنی است که سختی‌های زیادی می‌کشد اما در عین حال پرقدرت است و امیدش را از دست نمی‌دهد، عاشق می‌شود و به پایانی که دیدید می‌رسد.
79	وی افزود: هر بازیگری روندی در بازی‌اش دارد که اصلا پیچیده نیست.
80	مقدم در جواب به این سوال که چرا کاراکترها و موضوع فیلم ایرانی نبوده عنوان کرد: کاراکتر زن ما ایرانی بود، در واقع درباره یک آدم صحبت می‌کنیم که به فردی که به محبت کرده احساس دارد.
81	صناعی‌ها ادامه داد: این نقش را شهاب حسینی قرار بود بازی کند اما به دلایل مختلفی این اتفاق نیفتاد، اتفاقی که برای این فیلم افتاد به نظرم درست‌تر بود.
82	وی همچنین با اشاره به اکران این فیلم گفت: فکر نمی‌کنم این فیلم مشکلی در اکران داشته باشد.
83	این اتفاق در هر دوره و زمانی ممکن بود بیفتد، در هر کشوری که چنین قانونی دارد ممکن است پیش بیاید و مشکلی در آن نمی‌بینم.
84	صناعی‌ها درباره قانون قصاص که در این فیلم به چالش کشیده شود، خاطرنشان کرد: قصد ما لزوما زیر سوال بردن یک قانون نیست، هر قانونی نقاط ضعفی دارد و به صورت کامل درست نیست.
85	ما تصمیم گرفتیم باگ های یک قانون را به تصویر بکشیم.
86	در جایگاهی نیستم که به عنوان یک کارگردان سینما بگویم این قانون خوب است یا بد اما فقط می‌گویم به این قانون می‌توان کمی بیشتر فکر کرد.
87	در ادامه این نشست درستکار، گفت: همین که فیلم به اندازه است و حس نمی‌کنیم بازیگران دارند بازی می‌کنند و صدابرداری وجود دارد حس متعادلی به وجود می‌آورد.
88	درستکار افزود: در سینمایی که دائما به سمت عقب می‌رود تماشای چنین فیلمی مایه مباهات است.
89	این فیلم محترم است.
90	موسوی در بخش دیگری از این نشست با اشاره به قصه این فیلم گفت: قصه این داستان اصلا چیز عجیب غریبی نیست، این اتفاق در ایران نیز افتاده است.
91	اتفاقی افتاده که اشتباه است و در فیلم نیز توضیحات داده شده است.
92	علیرضا ثانی فر بازیگر با اشاره به بازی در فیلم «قصیده گاو سفید» تصریح کرد: این نقش اولین تجربه‌ای بود که همراه کارگردان برای انتخاب لوکیشن رفتم.
93	آقای صناعی‌ها به من می گفت اینجا خانه و محل کار توست.
94	من هر روز پیش تولید کنار کارگردان بودم.
95	حالا که این فیلم را دوباره نگاه می‌کنم به این نتیجه می‌رسم که حتی بازیگران فرعی نیز درست ایفای نقش کرده‌اند.
96	از تک تک عوامل تشکر می‌کنم و دستشان را می‌بوسم.
97	پوریا رحیمی سام بازیگر این فیلم با اشاره به همکاری با بهتاش صناعی‌ها گفت: بعد از تماشای این فیلم از دیدگاه شخصی‌ام می‌‌گویم که عمیقا معتقدم بازی کردن در فیلم بهتاش صناعی ‌ها شانس است.
98	هر فیلم دیگری که این کارگردان بسازد دوست دارم در آن هرچند کوچک بازی کنم.
99	نشست خبری فیلم «عامه‌پسند» به کارگردانی، تهیه‌کنندگی و نویسندگی سهیل بیرقی با حضور عوامل فیلم، سهیل بیرقی(کارگردان، تهیه‌کننده و نویسنده)، حسین جعفریان(مدیرفیلم‌برداری)، کریستف رضاعی(آهنگساز)، مجید کریمی (مجری‌طرح)، هوتن شکیبا و باران کوثری بازیگران فیلم و با اجرای محمود گبرلو و آنتونیاشرکا(منتقد) شنبه دوازدهم بهمن ماه در پردیس سینمایی ملت برگزار شد.
100	در ابتدای نشست آنتونیا شرکا درخصوص‌ فیلم گفت: بعد از دو فیلم «من» و «عرق سرد» که با دو‌ قهرمان سرکار داشتیم در فیلم سوم آقای بیرقی موضوع قهرمان به آن صورت مطرح نیست.
101	در این فیلم با زن میانسالی سرو کار داریم که در زندگی شخصی خودش شکست خورده و خصلت مبارزه در او وجود ندارد.
102	این زن می‌توانست در شهر خود بماند و به زندگی‌اش ادامه دهد اما مهاجرت می‌کند و برای تغییر شرایط زندگی‌اش تلاش مضاعف می‌کند.
103	وی در ادامه توضیح داد: در فیلم، فهمیه با مردهای زیادی سرکار دارد و واکنش‌های مختلفی از او نسبت به آن‌ها می‌بینم.
104	کارگردان ما را در جایگاهی می‌نشاند‌ و وادارمان می‌کند که ببینیم سهم ما در مواجه با سیل زنانی که در این شرایط زندگی می‌کنند چگونه است؟شرکا با توضیح اینکه ما در فیلم به جز میلاد مرد دیگری را در قاب نمی‌بینیم افزود: میلاد در «عامه‌پسند» همانقدر تنهاست که فهمیه تنهاست.
105	او به دلیل تنها زندگی کردنش چوب جامعه را می‌خورد و فهمیه نیز به گونه‌ای دیگر تنهاست.
106	این منتقد با تاکید بر اینکه بیرقی در جاری کردن نگاه زنانه موفق بوده، ادامه داد: فلش‌های‌ مختلفی‌‌‌ از نگاه و ساختار ‌زنانه در این فیلم دیده می‌شود که‌ بیرقی‌ این ریسک را در نمایش عمومی این فلش‌ها به جان خرید.
107	در ادامه نشست، باران کوثری در خصوص همکاری با سهیل بیرقی گفت: به گفته بسیاری از بازیگران آقای بیرقی شیوه‌ای را پیش پای شما می‌گذارد که می‌توانید متفاوت کار کنید.
108	ما تمرین‌های طولانی در این فیلم با یکدیگر داشتیم و بودن هوتن شکیبا تجربه همکاری بسیار خوبی برایم بود.
109	هوتن شکیبا نیز در ادامه گفت: در تولید این فیلم به قدری همه چیز به جا و سر جایش بود که نگرانی به جز ایفای درست نقش و شخصیت نداشتم.
110	همچنین با حضور پارتنرهایم تجربه خوبی در این فیلم داشتم.
111	بیرقی نیز از حضور هر دو بازیگر فیلم (هوتن شکیبا و باران کوثری) تشکر کرد و گفت: بسیار ممنونم که فراتر از بازیگر برای من یار بودند.
112	تاثیر تک تک عوامل فیلم در جریان آن بسیار مشهود است.
113	بیرقی در ادامه درباره ایستایی فیلمبرداری تصریح کرد: اوج فیلمسازی و کارگردانی برای من در سادگی است و سخت‌ترین نوع ساخت فیلم نیز در سادگی است.
114	همچنین باران کوثری در پاسخ به سوالی درباره لهجه‌اش در فیلم بیان کرد: سه نفر از دوستان در روند فیلمسازی دیالوگ‌ها و لهجه را با من تمرین کردند و سهیل بیرقی خیلی روی درست تلفظ شدن و لحجه این کارکتر حساس بود.
115	بیرقی نیز در این ارتباط تصریح کرد: من زادگاهم شهرضاست و تلاش کردیم در این کارکتر گویش میانه‌ای را انتخاب کنیم.
116	نویسنده این فیلم خاطرنشان کرد: ویژگی روایت غیر خطی که در فیلم شاهد هستید مبتنی بر بازیگوشی در صحنه بود که تدوین آن نیز بسیار در این روند موثر بود.
117	تهیه‌کننده این فیلم در ارتباط با انتخاب این رده سنی برای کارکتر فهمیه گفت: کمترین توجه موجود، متوجه مادران ماست و ما در حق آنها ظلم می‌کنیم.
118	هیچ‌ گاه به آنها در قالب انسان آزاد بودن حق نمی‌دهیم.
119	فیلم به همین علت احساس مرثیه را روایت می‌کند.
120	این زن به این دلیل که عامه‌پسند نیست حذف خواهد شد.
121	کریستف رضاعی، آهنگساز این فیلم نیزدر خصوص موسیقی «عامه‌پسند» عنوان کرد: همکاری با بیرقی و نظم و تفکر او کاملا در کار مشهود است و کارگردان این فیلم دقیق می‌دانست‌ که چه آهنگی در بخش‌های‌مختلف می‌خواهد.
122	او در ادامه گفت: من ایده‌های دیگری برای این فیلم داشتم و اتودهای مختلفی برای بیرقی فرستادم که او هنگام سناریو نوشتن به این نوع موسیقی که همسو با دهه پرسوناژ فهمیه است، رسیده بود.
123	شکیبا درباره حضور در این فیلم با وجود کمرنگ بودن نقش توضیح داد: من پس از دریافت سیمرغ پیشنهاد کم نداشتم.
124	با وجود استرس در انتخاب فیلم، دغدغه فیلم «عامه‌پسند» و همچنین نقشم را دوست داشتم.
125	میلاد نقش سختی بود و سعی کردم با نقش رفاقت کنم.
126	بیرقی همچنین درباره انتقادات در مورد لحجه این فیلم گفت: لحجه شهرضایی تفاوت زیادی با شهر اصفهان دارد و هیچ هویت و اشتراکی با هیچ شهری ندارد.
127	کاش ابتدا شهرضا و لهجه آن را بشناسیم و بعد در این خصوص نظر بدیم.
128	شرکا در خصوص کارکتر زن این فیلم گفت: در پایان فیلم در سالن زیبایی فهمیه را می‌بینیم که با امید به زندگی خود ادامه می‌دهد و دیگر اجازه ‌نمی‌دهد زیبایی روی صورت او اعمال شود.
129	بیرقی درباره انتخاب سن کارکتر زن قهرمان فیلم گفت: انتخاب سن برای کارکتر منطق عجیبی نمی‌خواهد و می‌توان با نگاه به شرایط اطراف شخصیت فیلم را انتخاب کرد.
130	فیلم در مورد زن معمولی بود که تصمیم می‌گیرد دیگر معمولی نباشد.
131	بیرقی در ادامه تصریح کرد: در جهان‌بینی من زن معترض وجودش احساس می‌شود و زنان همزمان دچار طغیان دسته جمعی هستند.
132	بیرقی در پاسخ به این سوال که چرا در فیلم تصویر هیچ مردی دیده نمی‌شود و چرا شخصیت میلاد به عنوان تنها مرد نشان داده شد؟ اضافه کرد: به دلیل علاقه من به سادگی و‌ مینیمالیسیم، فیلم این پیشنهاد را می‌دهد که بدون دیدگاه‌های عامه پسند بودن شخصیت افراد را تعریف کنیم.
133	بیرقی از تاثیر مجری طرح در روند این فیلم گفت: اگر مجید کریمی نبود تهیه کنندگی و مستقل بودن اتفاق نمی‌افتاد.
134	هوتن شکیبا هم با تاکید بر اینکه به دنبال جایزه نیستم گفت: از اینکه این کارکتر را بازی کردم خوشحالم و خیلی سال است که تئاتر بازی می‌کنم و علاقه‌مندم در این حوزه جایزه دریافت کنم اما در‌فبازی نقش هیچ‌موقع به دنبال جایزه نبودم.
135	مجموعه ای از عکس های مربوط به ۱۰۰ سال گذشته عمارت باغ فردوس که به دستور محمد شاه قاجار ساخته شده است همزمان با سی و هشتمین جشنواره فیلم فجر در سالن فردوس موزه سینما به نمایش گذاشته می شود.
136	این مجموعه شامل ۱۶ عکس مربوط به دوستمحمدخان معیرالممالک، دوستعلیخان معیرالممالک، عصمت الدوله دختر ناصرالدین شاه (مالکین عمارت باغ فردوس) است.
137	عمارت باغ فردوس از پدربزرگ دوستمحمدخان معیرالممالک به او به ارث رسید و مراسم عروسی وی با عصمت الدوله که به عنوان پر هزینه ترین عروسی تاریخ ایران لقب گرفته است در این عمارت برگزار شده است.
138	این ‌مجموعه بعد از پیروزی انقلاب از سال ۱۳۶۱تا سال ۱۳۷۵ به عنوان مرکز اسلامی آموزش فیلم سازی‌فعال بود و درسال ۱۳۸۱ موزه سینمای ایران در آن مستقر شد.
139	این نمایشگاه از امروز ۱۲ بهمن تا ۲۲ بهمن در سالن انتظار سینما فردوس موزه سینما برپا خواهد بود.
140	تصاویر این آثار از محل منابع و آرشیو موزه کاخ گلستان تامین شده است.
