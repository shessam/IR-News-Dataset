tabnak_data###نبض بازار طلا از دست همه پرید###https://www.tabnak.ir/fa/news/965862/نبض-بازار-طلا-از-دست-همه-پرید###['اقتصادی', 'خارجی']###2020-03-14 20:00:00###۹۶۵۸۶۲###['بازار طلا', 'نوسان', 'قیمت طلا']
1
1	قیمت طلا اخیرا به حدی غیرقابل پیش بینی شده که در نظرسنجی هفتگی کیتکونیوز نیز انعکاس پیدا کرده است و کارشناسان وال استریت ژورنال درباره روند قیمت طلا در هفته جاری دو دسته شده اند و در مقابل سرمایه گذاران همچنان خوش بین ماندند.
2	به گزارش ایسنا، از وقتی که ویروس کرونا به عنوان بیماری که به سرعت در سراسر جهان سرایت پیدا کرده است، در سال ۲۰۲۰ به یک واژه پرتکرار تبدیل شده است، بازارهای سهام به دلیل نگرانی سرمایه گذاران از تبعات اقتصادی این اپیدمی ریزش سنگینی پیدا کرده اند.
3	در ابتدا طلا از این وضعیت بازارهای سهام سود برد و با افزایش تقاضای خرید به عنوان یک دارایی مطمئن، قیمتش صعود کرد اما هنگامی که ریزش بازارهای سهام شدت گرفت و برخی از معامله گران برای جبران ضرر و تهیه نقدینگی به فروش قراردادهای طلا پرداختند، طلا هم کاهش قیمت چشمگیری را تجربه کرد.
4	جیم ویکاف، تحلیلگر فنی ارشد کیتکو در این باره گفت: معامله گران طلا از نوسان شدید قیمت این فلز ارزشمند در هفته گذشته سردرگم شده اند.
5	وی پیش بینی کرد بازار در هفته جاری نوسانی مانده و جهت حرکت مشخصی نداشته باشد.
6	در نظرسنجی کیتکونیوز از کارشناسان وال استریت، ۱۵ نفر شرکت کردند که از میان آنها شش نفر معادل ۴۰ درصد به افزایش قیمت و به همین تعداد به کاهش قیمت طلا رای دادند.
7	سه نفر معادل ۲۰ درصد نظری نداشتند.
8	در این بین، ۱۴۳۴ نفر در نظرسنجی آنلاین کیتکونیوز شرکت کردند که از میان آنها، ۸۷۳ نفر معادل ۶۱ درصد افزایش قیمت طلا و ۳۶۳ نفر معادل ۲۵ درصد کاهش قیمت طلا در هفته جاری را پیش بینی کردند و ۱۹۸ نفر معادل ۱۴ درصد نظری نداشتند.
9	در نظرسنجی کیتکونیوز برای هفته گذشته کارشناسان وال استریت و سرمایه گذاران به افزایش قیمت طلا به شدت خوش بین بودند.
10	با این حال این بار اشتباه کردند و هر اونس طلا در معاملات روز جمعه بازار آتی آمریکا ۷۳ دلار و ۶۰ سنت معادل ۴.
11	۶ درصد کاهش پیدا کرد و در ۱۵۱۶ دلار و ۷۰ سنت بسته شد و برای کل هفته ۹.
12	۳ درصد کاهش ثبت کرد.
13	البته هر دو گروه کارشناسان و سرمایه گذاران به جز این بار در اکثر موارد در سال میلادی جاری پیش بینی درستی داشتند و میزان درستی پیش بینی آنها ۶۷ درصد بوده است.
14	آدریان دی، مدیرعامل شرکت مدیریت دارایی آدریان دی پیش بینی کرد قیمت طلا در هفته جاری بهبود پیدا می کند.
15	وی به کیتکونیوز گفت: طلا از افت سایر بازارها لطمه دید.
16	با وحشتی که در این بازارها وجود دارد، طلا منبع نقدینگی است اما به محض این که این وحشت فروکش کند حتی اگر بازارهای مالی احیا نشوند، طلا نقش خود به عنوان پناهگاه مطمئن دارایی را ازسرگرفته و قیمتش بالا می رود.
17	ریچارد بیکر، دبیر نشریه "اورکا ماینر ریپورت" هم پیش بینی کرد طلا در هفته جاری پس از فروکش کردن موج فروش به محدوده ۱۶۲۰ دلار بازخواهد گشت.
18	پیتر هاگ، مدیر جهانی معاملات فلزات در کیتکو اظهار کرد: قیمت طلا هفته جاری پس از دیدار کمیته بازار آزاد بانک مرکزی آمریکا بالاتر خواهد رفت.
19	انتظار می رود علاوه بر کاهش ۵۰ واحدی اخیر نرخهای بهره، سیاستگذاران آمریکایی در این نشست مجددا نرخهای بهره را کاهش دهند.
20	اما دانیل پاویلونیس، کارگزار کالا در شرکت آر جی فیوچرز با اشاره به رشد ارزش دلار، کاهش بیشتر قیمت طلا در کوتاه مدت را پیش بینی کرد.
21	وی گفت: بازارهای سهام ممکن است هفته جاری بهبود پیدا کنند زیرا بانک مرکزی آمریکا تلاش خواهد کرد تاثیرات اقتصادی ویروس کرونا را کنترل کند و در نتیجه طلا کاهش قیمت پیدا می کند.
22	فیلیپ فلاین، تحلیلگر بازار با اشاره به احتمال نقدینگی بیشتر و احتمال اقدام بانکهای مرکزی جهان برای فروش ذخایر طلا به منظور تهیه اعتبار لازم برای مقابله با اثرات اقتصادی اپیدمی کرونا، گفت: فکر کنم این هفته از بازار کنار می کشیم.
