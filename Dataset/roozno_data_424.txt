roozno_data###آمار جدید مبتلایان به کرونا در کشور ۵۹۳ نفر / فوتی‌ها ۴۳ نفر / ۱۲۳ نفر ترخیص شده اند###http://roozno.com//fa/news/416046/آمار-جدید-مبتلایان-به-کرونا-در-کشور-۵۹۳-نفر-فوتی‌ها-۴۳-نفر-۱۲۳-نفر-ترخیص-شده-اند###[]###2020-02-29 14:12:00###۴۱۶۰۴۶###['کرونا', 'مبتلایان']
1@@@2
1	سخنگوی وزارت بهداشت با اعلام شناسایی ۲۰۵ مورد جدید ابتلا به کرونا در ۲۴ ساعت گذشته، آمار کل مبتلایان تا ظهر امروز را ۵۹۳ نفر و شمار فوتی ها را ۴۳ نفر اعلام کرد.
2	او همچنین گفت که ۱۲۳ نفر از بیماران کرونایی هم در روزهای اخیر از بیمارستان ترخیص شده اند.
3	سخنگوی وزارت بهداشت آمار جدید ابتلا به کرونا در کشور را اعلام کرد.
4	به گزارش روز نو، کیانوش جهانپور با اعلام شناسایی ۲۰۵ مورد جدید ابتلا به کرونا در ۲۴ ساعت گذشته، آمار کل مبتلایان تا ظهر امروز را ۵۹۳ نفر و شمار فوتی ها را ۴۳ نفر اعلام کرد.
5	او همچنین گفت که ۱۲۳ نفر از بیماران کرونایی هم در روزهای اخیر از بیمارستان ترخیص شده اند.
6	او افزود: ۲۰۵ مورد جدید ابتلای قطعی به بیماری کووید ۱۹ ظرف ۲۴ ساعت گذشته داشتیم که ۵۲ نفر در تهران، ۲۱ نفر در قم، ۱۷ نفر در گیلان، ۲۲ نفر در گلستان، ۱۲ نفر در اصفهان، ۱۸ نفر در مرکزی (اراک و ساوه)، ۱۲ نفر در مازندران، یک نفر در خراسان جنوبی (اولین مورد تشخیصی)، یک نفر در ایلام (اولین مورد تشخیصی)، ۸ نفر در فارس، ۶ مورد در آذربایجان شرقی، ۳ نفر در اردبیل، ۸ نفر در البرز، ۴ نفر در سمنان، ۵ نفر در کردستان، ۶ نفر در قزوین، ۴ نفر در خوزستان، یک نفر در سیستان و بلوچستان و ۴ مورد در یزد هستند و از این جمع، ۹ نفر فوت کرده‌اند.
7	او با بیان اینکه آنچه به عنوان آمار قطعی اعلام می شود بر اساس یافته های آزمایشگاهی است، گفت: تعداد موارد مشکوک بیشتر از آن چیزی است که نتایج آزمایشگاهی نشان می دهد.
8	جهانپور گفت که در بسیاری از موارد افراد با سندرم های حاد تنفسی بستری و تحت درمان قرار می گیرند و افزود: این افراد با علائم شبه آنفولانزا به مراکز درمانی مراجعه می کنند.
9	او همچنین با اشاره به اینکه کرونا در ادامه شیوع در نوار شمالی کشور به گلستا رسیده، گفت: احتمالا استان گلستان با توجه به میزان شیوع به مرکز شیوع کرونا تبدیل می شود.
10	او گفت: عاجزانه از مردم می خواهیم در خصوص خود مراقبتی، کاهش مراودات، کاهش سفرهای برون شهری و درون شهری و رعایت نکات بهداشتی با ما همکاری کنند.
11	او با بیان اینکه امن ترین مکان در برابر کرونا، ماندن در خانه و شهر خودمان است، گفت: تا می توانید در مجالس ترحیم شرکت نکنید.
12	جهانپور بیان کرد: شایعه پردازی‌ها در رسانه‌های خارجی منتشر می‌شود و آنچه وزارت بهداشت به عنوان آمار قطعی ارائه می‌کند بر اساس آخرین یافته‌های آزمایشگاهی است.
13	تنها تفاوت آن با آزمایش‌های اولیه این است که در مواردی آزمایش اولیه شاید به همراه علائم برای شروع بیماری کافی است و اقدامات لازم در بیمارستان‌ها آغاز می‌شود، اما از نظر اپیدمیولوژیک این آمار وقتی با آزمایش‌های نهایی قطعی نشود، به عنوان کیس قابل ارائه در آمارهای رسمی نخواهد بود.
14	وی ادامه داد: تعداد موارد مشکوک خیلی بیشتر از آن چیزی است که نتایج آزمایشگاهی به عنوان مبتلا به کووید ۱۹ نشان می‌دهد.
15	۱۰ تا ۱۵ درصد افراد به عنوان ابتلای قطعی به این بیماری محسوب می‌شوند و در بسیاری از موارد افراد به عفونت‌های حاد تنفسی دیگری مبتلا هستند و با تابلوی مشکوک تحت مراقبت قرار می‌گیرند.
16	اینکه می‌گویند در یک بیمارستان ۵۰ یا ۱۰۰ نفر مشکوک بستری هستند، برخی از این افراد علائم شبه آنفلوآنزا دارند و خروجی یافته‌های آزمایشگاهی ۱۰ درصد موارد را تایید می‌کند.
