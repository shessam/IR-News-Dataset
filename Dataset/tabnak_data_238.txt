tabnak_data###از «آتش زدن مغازه های شهرهای ایران توسط قزاق ها» تا «قاچاق نان در برخی شهرهای مرزی»###https://www.tabnak.ir/fa/news/954764/از-آتش-زدن-مغازه-های-شهرهای-ایران-توسط-قزاق-ها-تا-قاچاق-نان-در-برخی-شهرهای-مرزی###['اقتصادی', 'داخلی']###2020-01-27 07:00:00###۹۵۴۷۶۴###['اقتصاد در گذر زمان', 'تاریخ اقتصاد', 'اقتصاد ایران', 'قاچاق', 'گوشت قرمز', 'نان', 'تحریم']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی هفتمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	7 بهمن 1296، قوای قزاق روس شهرهای همدان، سنندج و بعضی از شهرهای آذربایجان را آتش زده و مغازه‌ها را غارت کردند.
4	7 بهمن 1310، کارخانه قندسازی کهریزک تعمیر و آماده بهره‌ برداری شد.
5	7 بهمن 1319، سازمان اسناد ملی، سندی در این تاریخ منتشر کرده که شامل گزارشی است از نتیجه جلسه تشکیل شده در خزانه ‌داری کل، برای انتخاب عکس ساختمان ‌های اداری کشور و چاپ آنها روی تمبرهای پستی.
6	علاوه بر توضیح بالا اضافه کرده که در این جلسه مقرر شد عکس‌ های منتخب، برای تهیه نمونه چاپی به چاپخانه مجلس فرستاده شود تا نمونه ‌های چاپی تهیه شده، برای تصویب به وزارت دارایی ارسال شود.
7	7 بهمن 1324، احمد قوام نخست ‌وزیری را پذیرفت و فرمان وی صادر شد.
8	7 بهمن 1327، "تقي ‌زاده" عامل انعقاد قرارداد نفتي 1933 در برابر اعتراض نمايندگان مجلس خود را بي ‌تقصير و "آلت ‌فعل" معرفي كرد و رضاشاه را مسئول اين قرارداد دانست.
9	اين اعتراف اعتبار قرارداد را به شدت متزلزل ساخت.
10	7 بهمن 1337، چاه شماره ۱۹ منطقه گچساران به نفت رسید و ظرفیت تولید روزانه آن بیست و شش هزار بشکه اعلام شد.
11	7 بهمن 1366، مجمع تشخيص مصلحت نظام جمهوري اسلامي ايران با حكم امام خميني تأسيس شد.
12	7 بهمن 1389، کمیته ویژه تحقیق در خصوص علل بحران مالی آمریکا که باعث بحران فراگیر اقتصادی در سراسر جهان شد با انتشار نتایج تحقیقات خود اعلام کرد که آلن‌ گرین ‌اسپن رییس سابق فدرال رزرو (بانک مرکزی آمریکا) از متهمان اصلی این بحران مالی است.
13	7 بهمن 1391، بانک مرکزی فهرست جدید کالاهایی را منتشر کرد که بر اساس تصمیم‌ های تازه، واردکنندگان می ‌توانند از ارز با نرخ مرکز مبادلات ارزی، برای واردات آن استفاده کنند.
14	این فهرست جدید، در قالب اولویت ۹ گروه ‌ کالایی ارائه شده و در میان آنها دو کالای پر مصرف خودرو و گوشی تلفن همراه نیز دیده می ‌شود.
15	طلا از فهرست ارز مبادله ای خارج شده است.
16	7 بهمن 1393، سازمان مدیریت و برنامه ‌ریزی پس از احیا و تشکیل مجدد پیشنهاد کرد صندوق توسعه ملی و سازمان هدفمندسازی یارانه‌ ها به ‌عنوان زیرمجموعه این سازمان به فعالیت خود ادامه دهند.
17	سازمان مدیریت و برنامه ‌ریزی کشور که به تازگی با حکمی از سوی رئیس ‌جمهور مجددا احیا و تشکیل شد «تحول بنیادین در راهبری توسعه کشور»، «طراحی زیرساخت‌ های توسعه پایدار» و «متوازن و رصد فرآیند توسعه» را سه ماموریت اصلی خود اعلام کرد و مقرر شد فعالیت این سازمان در چهار سطر مطالعه و پژوهش، برنامه‌ ریزی، سازماندهی اجرایی و تحول اداری و همچنین نظارت و ارزیابی عملکردها طبقه ‌بندی شود.
18	7 بهمن 1394، کانادا برای اولین بار از لغو تحریم ‌های خود علیه ایران خبر داد.
19	7 بهمن 1396، سیدامیر منصور برقعی قائم‌مقام کمیته امداد با اشاره به اینکه مردم سالانه حدود ۳۰۰میلیارد تومان صدقه به کمیته امداد پرداخت می‌کنند، گفت: با توجه به حمایت کمیته امداد از یک میلیون و ۶۰۰ هزار خانوار، سهم هر خانوار از این رقم ماهانه هشت هزار تومان است.
20	7 بهمن 1397، احمد علی کیخا، رئیس کمیسیون کشاورزی با اشاره به قاچاق سوخت و گوشت به خارج گفت: متاسفانه ما علاوه‌ بر قاچاق سوخت و گوشت در کشور، شاهد قاچاق نان نیز هستیم.
21	منابع: موسسه مطالعات و پژوهش های سیاسی و روزنامه دنیای اقتصاد
