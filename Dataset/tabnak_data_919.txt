tabnak_data###سفر هیات روسیه به ترکیه برای بررسی بحران ادلب###https://www.tabnak.ir/fa/news/961974/سفر-هیات-روسیه-به-ترکیه-برای-بررسی-بحران-ادلب###[]###2020-02-26 16:45:00###۹۶۱۹۷۴###['روسیه', 'ترکیه', 'ادلب']
1
1	برخی منابع خبری از سفر امروز هیاتی از روسیه به ترکیه جهت بررسی بحران ادلب خبر دادند.
2	به گزارش ایسنا، شبکه خبری اسکای نیوز عربی گزارش داد: امروز (چهارشنبه) یک هیات روسی برای بررسی بحران استان ادلب، آخرین پایگاه بزرگ تحت کنترل مخالفان سوری در این کشور به ترکیه سفر خواهد کرد.
3	به گزارش این شبکه خبری، هیات روسی بعد از ظهر امروز وارد آنکارا پایتخت ترکیه خواهد شد و قرار است با مسئولان وزارتخانه‌های خارجه و دفاع ترکیه و نیز مرکز اطلاعات ملی این کشور راس ساعت ۱۸ در ساختمان وزارت خارجه دیدار و درباره بحران ادلب گفت‌وگو کند.
4	این سومین مذاکرات دو طرف پس از شکست دو دوره قبلی در شهرهای آنکارا و مسکو برای امضای توافق‌نامه‌ای درباره بحران ادلب محسوب می‌شود.
5	ارتش سوریه با حمایت روسیه در ادلب با گروه‌های شبه نظامی سوری تحت حمایت ترکیه درگیر است.
6	این ارتش روز سه‌شنبه موفق شد، کنترل شهرک کفر نبل در حومه ادلب را پس بگیرد، همچنین گروه‌های مخالف سوری توانستند کنترل کامل شهرک استراتژیک النیرب را در همان روز به دست بگیرند.
7	کمیته بین‌المللی صلیب سرخ در ژنو از طرف‌های درگیر در ادلب خواست به غیرنظامیان اجازه دهند از مناطق درگیری خارج شوند.
8	همچنین این کمیته به طرف‌های یاد شده تذکر داد بیمارستان‌ها، مدارس و بازارها براساس قوانین بین‌المللی تحت حمایت هستند.
