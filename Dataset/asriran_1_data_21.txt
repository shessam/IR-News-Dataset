asriran_1_data###بندی که تارتار را سرمربی پرسپولیس می‌کند###https://www.asriran.com/fa/news/707794/بندی-که-تارتار-را-سرمربی-پرسپولیس-می‌کند###['ورزشی']###2020-01-08 13:38:00###۷۰۷۷۹۴###['تار تار', 'پرسپولیس']
10@@@11
1	سرمربی تیم فوتبال نفت مسجدسلیمان بندی در قراردادش دارد که می‌تواند وی را سرمربی پرسپولیس کند.
2	به گزارش میزان، از شواهد و شنیده‌ها پیداست که بازگشت گابریل کالدرون به پرسپولیس تا حد زیادی منتفی شده و باید حضور کالدرون روی نیمکت سرخپوشان را تقریبا منتفی دانست.
3	با این شرایط از حالا گمانه‌زنی‌ها برای انتخاب جانشین کالدرون در پرسپولیس آغاز شده است.
4	طبق معمول در چنین شرایطی نام یحیی گل‌محمدی به عنوان اولین گزینه برای هدایت پرسپولیس مطرح می‌شود.
5	با این حال، اما این بار باید حضور یحیی در پرسپولیس را منتفی دانست چراکه وی با شهرخودرو قرارداد دارد و از طرفی او اعلام کرده اگر بخواهد روزی به پرسپولیس بیاید باید خودش از ابتدای فصل تیم را ببندد.
6	در این میان از علی کریمی، علی دایی و مهدی تارتار هم به عنوان گزینه‌ها نامبرده می‌شود.
7	علی دایی، اما برای حضور در پرسپولیس چند مانع پیش روی خود دارد.
8	ابتدا اینکه در حال حاضر دایی به عنوان جدی‌ترین گزینه هدایت تیم ملی مطرح است و خودش هم چندان بی‌میل به هدایت تیم ملی نیست.
9	از طرفی به نظر می‌رسد دایی بین هواداران پرسپولیس مخالفانی دارد که همین موضوع باعث شده شانس وی برای حضور روی نیمکت پرسپولیس منتفی شود.
10	یکی از نکات جالب توجه در خصوص مهدی تارتار و احتمال حضورش در پرسپولیس بندی در قرارداد وی است که او را به راحتی سرمربی پرسپولیس می‌کند.
11	شنیده می‌شود تارتار در قراردادش با نفت مسجدسلیمان این بند را عنوان کرده؛ در صورتی که پیشنهادی از پرسپولیس برای او بیاید بدون مشکل می‌تواند جدا شود و پرسپولیس بپیوندد.
12	تارتار که با نفت مسجدسلیمان جزو شگفتی‌ساز‌های این فصل لیگ برتر بوده این روز‌ها با مدیران این باشگاه هم بر سر دریافت مطالباتش کش‌وقوس زیادی داشت و عجیب نیست اگر او را سرمربی بعدی پرسپولیس بدانیم.
