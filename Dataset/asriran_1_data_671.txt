asriran_1_data###طراحی دانشگاهی به شکل جنگل (+عکس)###https://www.asriran.com/fa/news/718232/طراحی-دانشگاهی-به-شکل-جنگل-عکس###['خواندنی ها و دیدنی ها']###2020-03-11 12:37:00###۷۱۸۲۳۲###['دانشگاهی به شکل جنگل', 'دانشگاه جنگلی']
11@@@12
1	FTP نام یک مجموعه‌ی دانشگاهی در جنوب ویتنام است که به شکل یک جنگل طراحی شده است.
2	طراحی دانشگاه سبز FTP توسط گروه معماری Vo Trong Nghia انجام شده است.
3	این دانشگاه در زمینی به مساحت ۲۲۵۰۰ متر مربع در بین آسمان خراش های شهر Ho Chi Minh در جنوب ویتنام طراحی شده است.
4	گروه معماری Vo Trong Nghia که سابقه‌ی طراحی پروژه هایی مانند هتل و مهد کودک سبز را دارد، برای دومین بار یک مجموعه‌ی دانشگاهی طراحی می‌کند.
5	طبقات ساختمان دانشگاه و حیاط بزرگ مرکزی آن به صورت کاملا سبز ساخته خواهند شد و مجموعه دانشگاهی FTP مانند کوهی سبز در میان ساختمان های بلند آجری و بتنی رشد خواهد کرد.
6	فضای سبز حیاط مرکزی و محیط پیرامون دانشکده تا روی دیوار ها و سپس بالکن ها و حتی روی سقف ساختمان دانشگاه کشیده خواهد شد.
7	فضا های نیمه باز این مجموعه‌ی دانشگاهی می‌توانند برای برگزاری رویداد ها نیز مورد استفاده قرار گیرند.
8	به گزارش سایت آبگینه، سرعت رشد کشور های در حال توسعه مانند ویتنام در این سال ها بیشتر شده است و همگام نبودن زیر ساخت ها با توسعه مشکلات زیادی را مانند و افزایش آلودگی و دما و کاهش فضای سبز آفریده است به طوری که تنها بیست و پنج درصد از شهر Ho Chi Minh از پوشش گیاهی بهره مند است.
9	ایجاد باغ های عمودی یک راهکار مناسب برای کاهش مصرف انرژی و افزایش فضای سبز در این شهر ها است.
10	طراحی دانشگاه سبز ویتنام به صورتی انجام گرفته است که در کنار ایجاد سایه و بهبود شرایط هوا، نیاز به تهویه‌ی هوا را کاهش داده است.
11	طراحی دانشگاه سبز ویتنام تلاشی در جهت برقراری هماهنگی میان انسان و طبیعت است و استفاده از فضای سبز احساس نزدیکی با طبیعت را در کاربران پروژه ایجاد خواهد کرد.
12	این پروژه به احیای فضای سبز منطقه نیز کمک خواهد کرد.
