asriran_1_data###مادرید، شهر اشباح شد / تعطیلی رستوران‌ها و صف‌های طولانی###https://www.asriran.com/fa/news/718875/مادرید-شهر-اشباح-شد-تعطیلی-رستوران‌ها-و-صف‌های-طولانی###['بین الملل']###2020-03-15 18:46:00###۷۱۸۸۷۵###['اسپانیا', 'کرونا']
27
1	کرونا، پایتخت اسپانیا را به شهر اشباح تبدیل کرده است.
2	به گزارش ، اسپانیا یکی از کشورهای درگیر با کروناست و به همین دلیل، "وضعیت فوق العاده" اعلام شده است.
3	تاکنون 5700 نفر در به کرونا مبتلا شده است و تنها در 24 ساعت منتهی به یکشنبه 100 نفر به دلیل کرونا، فوت کرده اند که در کل به 288 نفر می رسد.
4	با فروشگاه های بسته و خیابان ها و میدان های خلوت، به شهر اشباح تبدیل شده است.
5	این وضعیت در چارچوب اقدامات برای جلوگیری از شیوع سریع کروناست.
6	در نزدیکی میدان مشهور "بویرتا دی سول"، آقای "باکو هیگیراس" صورتش را با ماسک پوشانده و دستکش در دست دارد.
7	او که در رستوران کار می کند می گوید: "این اتفاق تاسف برانگیزی است.
8	ما عادت کرده ایم که همه را ببینیم".
9	فعالیت ها در رستورانی که او در آن کار می کند به میزان 80 درصد کاهش یافت تا جایی که این هفته رستوران تعطیل شد.
10	همه فروشگاه ها در مادرید به استثنای مکان های فروش کالاهای اساسی، تعطیل شده اند.
11	اسپانیا بعد از ایتالیا، شاهد بیشترین شیوع کرونا و تحمل ضرر از تاثیرات این بیماری است.
12	در مرکز پایتخت اسپانیا که همیشه میزبان پیاده روی افراد و میخانه های زیادی بود می توان اثر کرونا را دید.
13	همه رستوران ها در میدان "پلازا مایو" و خیابان های اطراف آن، تعطیل هستند.
14	همان رستوران هایی که قبلا پر از مشتری بودند.
15	به استثنای خودروهای پلیس و برخی کارکنان خدمات شهرداری که خیابان ها را تمیز می کنند چند گردشگر در حال حرکت دیده می شوند.
16	در قهوه خانه ها و رستوران های بسته، تابلوهایی نصب شده و بر روی آنها نوشته شده: "بسته شده به دلیل مسوولیت اجتماعی".
17	وضعیت داروخانه ها که درهای خود را باز گذاشته اند مثل سوپرمارکت های بزرگ است.
18	مشتریان در صف قرار دارند البته فاصله را با یکدیگر رعایت می کنند.
19	خانم "ایلینا گارسیا مانییس"، ترس را به چالش کشید و خون اهدا کرده است.
20	در وضعیت فعلی، اهدای خون کاهش یافته و حجم ذخایر خونی کم شده است.
21	این باعث شد مسوولان از مردم بخواهند خون اهدا کنند.
22	این کارمند 25 ساله می گوید: ما چهار نفر هستیم که در یک آپارتمان زندگی می کنیم.
23	وقتی این فراخوان را شنیدیم برنامه ریزی کردیم که بیاییم و خون هدیه دهیم.
24	در فضای شهر اشباح یعنی مادرید، همچنان سوپرمارکت ها میزبان ساکنان شهر هستند که برای انبار کردن کالاهای مختلف، تلاش می کنند.
25	توزیع کنندگان کالا تاکید می کنند هیچ مشکلی در تهیه و توزیع کالاهای اساسی وجود ندارد.
26	بعضی وقت ها می توان قفسه خالی کنسرو، ماکارونی و دستمال توالت را در برخی فروشگاه ها دید.
27	گردشگران در مادرید اسپانیا نیز خود را در حالت معلق می بینند چرا که مهمترین موزه ها از جمله برادو و ملکه صوفیا بسته شده اند.
28	خانم "زینیا دامیاناکی" گردشگر یونانی روز پنجشنبه به همراه همسر و دخترش به مادرید اسپانیا رسیدند.
29	او گفت: " پیش بینی نمی کردیم یک شبه همه چیز تعطیل شود".
30	او نگران است مرزها نیز بسته شوند به همین دلیل تلاش می کند به سرعت به کشورش برگردد.
31	در میلان پایتخت اقتصادی ایتالیا هم سکوت برقرار است و تنها نیروهای پلیس هستند که در خیابان ها گشت می زنند تا میزان پایبندی ساکنان شهر به کاهش جابجایی و رفت و آمدها را بسنجند.
32	قرار است شهروندان در میلان رفت و آمدها را تنها برای رفتن به سرکار یا به شرایط اضطراری کاهش دهند.
33	در شهر دوبلین پایتخت ایرلند نیز که تعداد مبتلایان به کرونا در مقایسه با ایتالیا و اسپانیا بسیار اندک است اما ساکنان آن هشدارها درباره کرونا را بسیار جدی گرفته اند و خیابان ها، قطارهای مترو و اتوبوس را خلوت کرده اند.
34	معدود افراد حاضر در خیابان ها نیز ماسک زده اند.
