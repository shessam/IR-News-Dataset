asriran_1_data###جمهوری آذربایجان منع رفت و آمد عمومی اعلام کرد###https://www.asriran.com/fa/news/721737/جمهوری-آذربایجان-منع-رفت-و-آمد-عمومی-اعلام-کرد###['بین الملل']###2020-04-03 13:16:00###۷۲۱۷۳۷###['جمهوری آذربایجان', 'باکو', 'کرونا']
3
1	ستاد عملیاتی ویژه هیات دولت جمهوری آذربایجان برای مقابله با کرونا ویروس اعلام کرد ، رفت و آمد در سراسر این کشور از ۵ آوریل ( برابر ۱۷ فروردین ماه ) جاری منع می شود .
2	به گزارش شب گذشته ستاد عملیاتی ویژه هیات دولت باکو، این اقدام در قالب تدابیر پیشگیرانه شیوع کرونا ویروس به مدت ۱۵ روز یعنی تا ۲۰ آوریل ( برابر اول اردیبهشت ) به کار گرفته می شود .
3	بر این اساس هرگونه تردد شهروندان جمهوری آذربایجان در این مدت ذکر شده فقط با دریافت مجوز از طریق سیستم الکترونیکی ویژه راه اندازی شده توسط وزارت کشور، امکان پذیر خواهد بود .
4	شهروندان جمهوری آذربایجان برای دریافت مجوز رفتن به بیمارستان باید با پیامک شماره شناسنامه خود و نیز عدد ۱ را به سیتسم الکترونیکی ویژه وزارت کشور ارسال کنند و تنها پس از دریافت این مجوز الکترونیکی دو ساعته می توانند از منزل خود خارج شوند .
5	همچنین برای رفتن به فروشگاه های مواد غذایی و داروخانه نیز باید شماره شناسنامه و عدد۲ را به سیستم الکترونیک ارسال و مجوز لازم دریافت کنند .
6	نظارت بر اجرای این مقررات هم بر عهده پلیس و نیروی های ژاندارمری خواهد بود .
7	این محدودیت های جدید شامل پرسنل نهاد ریاست جمهوری، مجلس ملی، وزارت خارجه، وزارت کشاورزی، نهادهای اجرایی محلی، قضایی، نمایندگان رسانه ای و نیز پرسنل نمایندگی های دیپلماتیک کشورهای خارجی فعال در جمهوری آذربایجان نمی شود .
8	به گزارش منابع رسمی جمهوری آذربایجان تا به حال ۴۰۰ نفر در این کشور به کرونا ویروس مبتلا شدند که ۲۶ نفر از آنها درمان شده و ۵ نفر نیز جان خود را از دست داده است .
9	در حال حاضر در قالب اقدامات مقابله با ویروس کرونا، تردد بین شهری در جمهوری آذربایجان ممنوع شده و تمامی مدارس، دانشگاه ها، مراکز علمی و فرهنگی و تعدادی از ادارات دولتی و نیز متروی باکو پایتخت این کشور نیز تعطیل شده اند .
