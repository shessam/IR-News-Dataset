asriran_1_data###نفس راحت پی اس جی؛ تست کرونای امباپه منفی شد###https://www.asriran.com/fa/news/718206/نفس-راحت-پی-اس-جی-تست-کرونای-امباپه-منفی-شد###['ورزشی']###2020-03-11 10:26:00###۷۱۸۲۰۶###['کرونا', 'امباپه']
8
1	کیلیان امباپه، ستاره فرانسوی پاری‌سن ژرمن، که چند روزی با سرماخوردگی دست و پنجه نرم می‌کند تست کرونا داده است.
2	به گزارش "ورزش سه"، پاری‌سن‌ژرمن فردا در چهارچوب مرحله یک هشتم نهایی لیگ قهرمانان اروپا به مصاف دورتموند خواهد رفت.
3	دیداری که در بازی رفت با نتیجه ۲۱ به سود دورتموند خاتمه یافته بود؛ موضوعی که باعث شده پاریسی ها برای صعود به مرحله بعد نیاز مبرمی به کسب پیروزی و البته ثبت کلین شیت در پارک دو پرنس داشته باشند.
4	یکی از نگرانی های توماس توخل و پاری‌سن ژرمن برای بازی فردا احتمال غیبت ستاره فرانسوی این تیم یعنی کیلیان امباپه است.
5	این بازیکن ۲۱ ساله از ابتدای هفته با سرماخوردگی روبه‌رو شده و در شرایط خوبی به سر نمی‌برد.
6	همچنین توماس توخل نیز در مصاحبه پیش از بازی فردا از گلودرد شدید امباپه و احتمال غیبت او برابر دورتموند پرده برداشته بود.
7	در همین رابطه دقایقی پیش نشریه اکیپ در گزارش مدعی شد آزمایشات مربوط به ویروس کرونا روی امباپه انجام شده است و نتایج فردا مشخص خواهد شد.
8	با این وجود اکیپ مدعی شده که علائم اولیه نشان می دهد ستاره جوان پی اس جی کرونا ندارد اما با این حال جهت کسب اطمینان آزمایش ها روی او انجام شده است.
9	با این حال دقایقی پیش یکی از شبکه های تلویزیونی فرانسه مدعی شد که جواب تست کرونای امباپه اعلام و مشخص شده که ستاره فرانسوی به این ویروس مبتلا نیست.
