tabnak_data###کرونا ملکه انگلیس را از کاخ باکینگهام فراری داد###https://www.tabnak.ir/fa/news/966083/کرونا-ملکه-انگلیس-را-از-کاخ-باکینگهام-فراری-داد###[]###2020-03-15 19:14:00###۹۶۶۰۸۳###['انگلیس', 'کرونا', 'ملکه انگلیس']
1
1	نشریه سان انگلیس گزارش کرد، ملکه این کشور با وخیمتر شدن شیوع ویروس کرونای جدید در این کشور کاخ باکینگهام را ترک کرده است.
2	به گزارش ایسنا، نشریه سان انگلیس گزارش کرد، ملکه الیزابت دوم و همسرش شاهزاده فیلیپ که به ترتیب ۹۳ و ۹۸ سال سن دارند، بعد از برپایی یک نشست موسوم به "کُبرا" از سوی دولت به منظور بررسی بحران شیوع ویروس کووید ۱۹ در این کشور، کاخ باکینگهام را ترک کرده و به قلعه ویندسور رفته‌اند.
3	یک منبع وابسته به دربار سلطنتی انگلیس به نشریه سان عنوان کرد: ملکه الیزابت دوم تا همین چند وقت اخیر با افراد زیادی دیدار داشته است اما چند هفته تا فرارسیدن نودوچهارمین سالگرد تولد او باقی مانده و مشاوران معتقدند بهتر است او از آسیب دور بماند.
4	این منبع خاطر نشان کرد: در حال حاضر او وضعیت سلامت مساعدی دارد اما صلاح دیده شد که او نقل مکان کند.
5	بسیاری از کارمندان او کمی از بابت شیوع ویروس کرونای جدید وحشت زده هستند.
6	کاخ باکینگهام همواره میزبان یک جریان مداوم از مهمانان شامل سیاستمداران و چهره‌های مشهور سراسر جهان است.
7	به نوشته روزنامه سان، مقامهای انگلیس برنامه‌ریزی کرده‌اند تا با بدتر شدن وضعیت شیوع کروناویروس در این کشور ملکه و همسرش را در "سندرینگهام" در قرنطینه قرار دهند.
8	آمارهای جدید نشان‌ دادند که موارد تایید شده ابتلا به ویروس کرونای جدید در انگلیس به ۱۱۴۰ تن رسیده اما برخی گمانه‌زنی کرده‌اند که رقم واقعی مبتلایان بیش از ۱۰ هزار تن است.
9	آمار مرگ در اثر ابتلا به این ویروس در انگلیس نیز به ۲۱ نفر رسیده است.
10	از سوی دیگر به گزارش خبرگزاری اسپوتنیک، در جدیدترین تحولات مربوط به بحران شیوع ویروس کرونای جدید در جهان، قاسم جومارت توقایف، رئیس جمهور قزاقستان با امضای فرمانی از روز دوشنبه وضعیت اضطراری سراسری در کشورش از بابت شیوع ویروس کرونای جدید اعلام کرد.
11	دفتر ریاست جمهوری قزاقستان در بیانیه‌ای اعلام کرد:با توجه به اینکه سازمان بهداشت جهانی وضعیت همه گیری را برای ویروس کووید ۱۹ اعلام کرد، رئیس جمهور قزاقستان به هدف حفظ جان و سلامت شهروندان کشور دستور به اعلام وضعیت اضطراری در کلیت خاک قزاقستان مطابق با قوانین این کشور از ۱۶ مارس ۲۰۲۰ تا ۱۵ آوریل ۲۰۲۰ می‌دهد.
12	وزارت بهداشت قزاقستان ابتلای هشت تن به ویروس کرونای جدید در این کشور را تایید کرده است.
