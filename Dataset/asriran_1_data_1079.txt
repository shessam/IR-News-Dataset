asriran_1_data###نخست وزیر ارمنستان و خانواده اش به کرونا مبتلا شدند###https://www.asriran.com/fa/news/731299/نخست-وزیر-ارمنستان-و-خانواده-اش-به-کرونا-مبتلا-شدند###['بین الملل']###2020-06-01 13:22:00###۷۳۱۲۹۹###['ارمنستان', 'کرونا']
3@@@4@@@5
1	«نیکول پاشینیان» نخست‌وزیر ارمنستان اعلام کرد، نتیجه تست کرونای او و همه خانواده‌اش مثبت اعلام شده است.
2	به گزارش فارس، بنا بر گزارش پایگاه «نیوز ای زی»، «نیکول پاشینیان» نخست‌وزیر ارمنستان با انتشار یک ویدئو در صفحه فیسبوک خود اعلام کرد که او و خانواده‌اش به کرونا مبتلا شدند.
3	پاشینیان 44 ساله که سه فرزند دارد، در این ویدئو گفت: «من در حال حاضر به یک دلیل ساده سر کارم نیستم.
4	دیروز تست کرونای من مثبت شد.
5	راستی می‌خواهم این را بگویم که من هیچ عوارضی نداشتم».
6	نخست‌وزیر ارمنستان افزود: «چون می‌خواستم در جبهه مقدم (مقابله با ویروس کرونا) باشم، تصمیم گرفتم که تست بدهم و نتیجه تست مثبت از آب درآمد.
7	سپس کل خانواده‌ام هم تست دادند و همه اعضای خانواده ما تستشان مثبت شد».
8	بنا بر آخرین آمار و ارقام، ویروس کرونا در ارمنستان تا به امروز ۹۲۸۲ نفر را مبتلا کرده و جان ۱۳۱ تن را گرفته است.
