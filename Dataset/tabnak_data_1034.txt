tabnak_data###توسعه فضای سبز اولویت اصلی مدیریت شهری و روستایی###https://www.tabnak.ir/fa/news/963977/توسعه-فضای-سبز-اولویت-اصلی-مدیریت-شهری-و-روستایی###['صفحه نخست', 'اجتماعی']###2020-03-06 01:56:00###۹۶۳۹۷۷###['توسعه فضای سبز', 'روز درختکاری', 'مهدی جمالی نژاد']
1
1	معاون عمران و توسعه امور شهری و روستایی وزیر کشور و رییس سازمان شهرداری ها و دهیاری های کشور در پیامی به مناسبت « ۱۵ اسفند روز درختکاری »، از مجموعه مدیریت شهری و روستایی کشور خواست تا ضمن برنامه ریزی و انجام اقدامات لازم برای توسعه فضای سبز شهری و روستایی و گسترش کمربند سبز حاشیه شهرها؛ اجرای موثر مفاد قانون هوای پاک و آیین نامه اجرایی آن را در اولویت کاری خود قرار دهند.
2	به گزارش تابناک به نقل از : متن پیام دکتر مهدی جمالی نژاد به مناسبت « 15 اسفند روز درختکاری » بدین شرح است:بسم‌الله الرحمن الرحیم"فرارسیدن 15 اسفند روز درختکاری و آغاز هفته منابع طبیعی را گرامی داشته و زحمات و خدمات فعالان و دست اندرکاران این عرصه بویژه در مجموعه مدیریت شهری و روستایی کشور را ارج می‌نهم.
3	در جهان امروز، حفظ و گسترش فضای سبز به عنوان یکی از شاخص‌های توسعه پایدار و ارکان مهم برنامه‌ریزی در مدیریت شهری و روستایی، اثر قابل توجهی در کنترل، تعدیل و بهبود هوای شهرها و روستاها، افزایش رطوبت نسبی و کاهش آثار پدیده گردوغبار، توسعه فضاهای فراغتی و کمک به ایجاد روحیه نشاط و سرزندگی شهروندان دارد که این مهم با ترویج فرهنگ درختکاری و تقویت روحیه مشارکت تمامی اقشار جامعه در کاشت و نگهداری از درختان و فضای سبز در سراسر کشور امکان پذیر است.
4	با عنایت به قانون هوای پاک و تکلیف وزارت کشور بر تدوین آیین نامه اجرای ماده 22 قانون هوای پاک، ضمن تشکر از همکاری وزارتخانه های نیرو، جهادکشاورزی، راه و شهرسازی و سازمان حفاظت محیط زیست در تهیه و تصویب آن درهیأت محترم وزیران، انتظار می‌رود با تعامل و همکاری دستگاه‌ها با شهرداری‌ها شاهد تحقق اهداف پیش‌بینی شده در قانون و آیین‌نامه اجرایی آن از جمله کاشت درختان با نیاز آبی کم، مقاوم، بومی و سازگار با محیط زیست با تاکید بر استفاده از پساب تصفیه شده، باشیم.
5	در این راستا شایسته خواهد بود برنامه‌ریزی لازم در جهت گسترش و توسعه فضای سبز بیش از پیش مورد توجه دست‌اندرکاران این حوزه و شهروندان قرار گیرد و از مجموعه مدیریت شهری و روستایی کشور شامل شهرداری ها، دهیاری ها و شوراهای اسلامی شهرها و روستاها انتظار دارم ضمن برنامه ریزی و انجام اقدامات لازم برای توسعه فضای سبز شهری و روستایی و گسترش کمربند سبز حاشیه شهرها؛ اجرای موثر مفاد قانون هوای پاک و آیین نامه اجرایی آن را در اولویت کاری خود قرار دهند.
6	وزارت کشور برای دستیابی به این مهم و اهداف پیش‌بینی شده در قانون هوای پاک، پویش سراسری درختکاری را با شعار درخت دوستی بنشانیم را با همکاری شهرداریها و سازمان‌های مردم نهاد، رسانه‌ها، دستگاه‌های دولتی و غیردولتی در دستور کار خود قرارداده است .
7	امیدواریم با تلاش تمامی اقشار جامعه این مشارکت همگانی و فعالیت اثربخش، محیطی زیبا را برای زندگی سالم جامعه به ارمغان آورد.
8	"
