asriran_1_data###داستان مدلی که ایجنت شد؛ فوتبال رومانی تحت کنترل خانم آناماریا###https://www.asriran.com/fa/news/731049/داستان-مدلی-که-ایجنت-شد-فوتبال-رومانی-تحت-کنترل-خانم-آناماریا###['ورزشی']###2020-05-31 09:28:00###۷۳۱۰۴۹###['فوتبال', 'رومانی']
15@@@16
1	یکی از معروف‌ترین مدیربرنامه‌ها در فوتبال رومانی خانم آناماریا پرودان است که پیش‌تر به‌عنوان مدل فعالیت می‌کرده است.
2	به گزارش خبرورزشی، یکی، دو ماهی است که نام آماندا استاولی به عنوان رابط بین بن‌سلمان و مایک اشلی برای خرید سهام باشگاه نیوکاسل شنیده می‌شود.
3	رابطی که توانست به عنوان وصل‌کننده این انتقال ۳۰۰ میلیون پوندی ۱۰ درصد از سهام باشگاه را به عنوان دستمزدش مال خود کند.
4	آماندا مدلی بود که به واسطه ارتباطاتش با کاخ سلطنتی بریتانیا توانست به عنوان ایجنت در بخش‌های مختلف به تجارت بپردازد.
5	در واقع نیوکاسل بهانه‌ای برای ورود او به فوتبال شد.
6	او اما تنها ایجنت خانم دنیای فوتبال نیست که از مدلینگ به مستطیل سبز آمده است.
7	بعد از آماندا استاولی حالا خبر رسیده یک خانم مدل از رومانی هم وارد دنیای فوتبال شده و قصد گسترش فعالیتش را دارد.
8	خانم آناماریا پرودان اهل رومانی است.
9	او زمانی به عنوان مدل فعالیت داشت اما به خاطر اینکه ارتباطات خوبی در کشورش داشت توانست به عنوان ایجنت فعالیت‌هایش را آغاز کند.
10	آناماریا که ۴۷ سال دارد توانست با یک ازدواج فوتبالی خودش را وارد مستطیل سبز کند.
11	لارنتیو رگامکاپف، هافبک سابق رومانی با آناماریا ازدواج کرد که حاصلش آشنایی کامل با فعالیت‌های فوتبالی بود.
12	در واقع او ورود به فوتبال را مدیون ازدواج با لارنتیو است.
13	نقل و انتقالات و جابه‌جایی مربیان و بازیکنان در رومانی عمده فعالیت آناماریا در رومانی است.
14	او اما این روزها دنبال آغاز کردن راهی جدید برای شروع یک فعالیت نو است.
15	خانم آناماریا اخیراً در تلاش است تا باشگاهی در رومانی را خریداری کند و نامش را به عنوان مالک سر زبان‌ها بیندازد.
16	او در نظر دارد تا با ۶۳۰ هزار پوند باشگاه هرمانشدارت را تصاحب کند.
17	آناماریا به واسطه اینکه مدل بوده فعالیت زیادی در اینستاگرام دارد و عکس‌های مختلفی را به اشتراک گذاشته است.
18	او با نزدیک به ۶۵۰ هزار دنبال‌کننده در اینستاگرام یکی از پرطرفدارترین چهره‌های رومانی به حساب می‌‌آید.
19	البته فعالیت او در دنیای مدلینگ در ۴۷ سالگی هم تمام نشده و همچنان در آگهی‌های تلویزیونی و برندهای مختلف ظاهر می‌شود.
20	اما بد نیست بدانید آناماریا در رومانی گرانقیمت‌ترین انتقال را ثبت کرده است.
21	در سال ۲۰۱۶ او نقش اصلی را در انتقال نیکولا استانچیو از استوابخارست به اندرلخت داشت.
22	قراردادی که با مبلغ ۹ میلیون پوند ثبت شد و گران‌ترین انتقال رومانی لقب گرفت.
23	او همچنین مدیربرنامه‌های آدرین موتو بازیکن سابق تیم‌های یوونتوس و چلسی نیز بود.
