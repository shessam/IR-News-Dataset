roozno_data###دستورات مهم روحانی به استاندار خراسان رضوی برای مقابله با کرونا###http://roozno.com//fa/news/417950/دستورات-مهم-روحانی-به-استاندار-خراسان-رضوی-برای-مقابله-با-کرونا###[]###2020-03-12 13:13:00###۴۱۷۹۵۰###['کرونا', 'دستورات روحانی']
1
1	رییس جمهوری امروز ۲۲ اسفند در تماس تلفنی با استاندار خراسان رضوی گزارش آخرین وضعیت این استان را در مقابله با شیوع بیماری همه‌گیر کرونا و درمان مبتلایان آن بررسی کرد.
2	به گزارشروز نو : به نقل از پایگاه اطلاع رسانی دولت، حجت‌الاسلام والمسلمین حسن روحانی، ظهر پنجشنبه در این تماس تلفنی به علیرضا رزم‌حسینی دستور داد همه اقدامات و پیش‌بینی‌های لازم برای مقابله با شیوع ویروس عامل بیماری کرونا و درمان مبتلایان در خراسان رضوی مطابق روال جاری و با قوت هرچه تمامتر ادامه یابد.
3	رییس جمهوری همچنین با قدردانی از تلاشها و اقدامات انجام شده از سوی کادر درمانی و بیمارستانی در خراسان رضوی برای مداوای بیماران مبتلا به کرونا، بر تداوم کامل و بی‌وقفه اجرای اقدامات پیشگیرانه تاکید کرد.
4	علیرضا رزم‌حسینی استاندار خراسان رضوی نیز در این گفتگوی تلفنی ضمن ارائه گزارشی از آخرین وضعیت شیوع ویروس کووید ۱۹ عامل بیماری کرونا و آمار مبتلایان در این استان، نیازها و کمبودهای موجود را به اطلاع رییس‌ جمهوری رساند.
5	بر اساس آخرین آمار رسمی شمار مبتلایان به ویروس کووید ۱۹ عامل بیماری کرونا که نوع بسیار حاد عفونت تنفسی و یک بیماری نوپدید همه‌گیر می‌باشد در استان خراسان رضوی ۲۵۶ نفر است.
6	افزون بر ۷۵ درصد جمعیت ۶ میلیون و ۴۰۰ هزار نفری خراسان رضوی زیرپوشش دانشگاه علوم پزشکی مشهد قرار دارند و بقیه ساکنان این استان زیرپوشش خدمات دانشگاهها و دانشکده‌های علوم پزشکی سبزوار، گناباد، تربت‌جام، تربت‌حیدریه و نیشابور هستند.
