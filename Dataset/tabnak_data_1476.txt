tabnak_data###کشف 4000 کتاب غیرمجاز در تهران###https://www.tabnak.ir/fa/news/980715/کشف-4000-کتاب-غیرمجاز-در-تهران###['فرهنگی', 'کتاب']###2020-05-26 18:05:00###۹۸۰۷۱۵###['کتب ممنوعه', 'پلیس', 'پلیس امنیت عمومی']
4
1	رییس پلیس امنیت عمومی تهران بزرگ از کشف بیش از 4000 جلد کتاب ممنوعه در اجرای طرح برخورد با عاملان فروش کتب غیرمجاز و ممنوعه در محدوده خیابان انقلاب خبر داد.
2	به گزارش ایسنا، سردار علی ذوالقدری درباره اجرای این طرح گفت: طرح ویژه برخورد با عاملان فروش کتب غیرمجاز و ممنوعه از صبح روز سوم خرداد ماه در پایتخت به مرحله اجرا درآمد و در جریان آن مأموران پلیس امنیت عمومی اقدام به بازدید و نظارت از واحدهای صنفی کتابفروشی در محدوده میدان و خیابان انقلاب کردند.
3	وی با بیان اینکه در اجرای این طرح با عاملان فروش و انتشار کتاب های غیرمجاز و ممنوعه برخورد شد، گفت: ماموران در مجموع از 66 کتابفروشی و تعدادی از دستفروشان در راسته خیابان انقلاب بازدید کردند که در جریان آن مشخص شد بعضی از مالکان و فروشندگان کتاب اقدام به نگهداری و خرید و فروش کتب و نوشته‌های غیرمجاز، ممنوعه و فاقد مجوز انتشار کرده اند که در همین راستا هماهنگی لازم با کارشناسان اتحادیه و کارشناس فرهنگ و ارشاد اسلامی انجام شده و با هماهنگی دستگاه قضایی عملیاتی برای برخورد با متخلفان انجام شد.
4	رییس پلیس امنیت عمومی تهران بزرگ ادامه داد: در ادامه با اخذ مجوز مقام قضایی، یازده نفر از متخلفان در این حوزه دستگیر شده و در مجموع بیش از 4000 جلد کتاب و دست‌نوشته ممنوعه و غیرمجاز نیز توقیف شد.
5	به گفته ذوالقدری برای افراد دستگیر شده پرونده ای تشکیل شده و آنان پس از سیر مراحل قانون و تکمیل پرونده برای ادامه روند رسیدگی به جرم روانه دادسرا خواهند شد.
6	همچنین واحدهای متخلف نیز پلمب شدند.
