roozno_data###آمریکا مبادلات بشردوستانه با ایران را تسهیل کرد###http://roozno.com//fa/news/415807/آمریکا-مبادلات-بشردوستانه-با-ایران-را-تسهیل-کرد###[]###2020-02-27 20:53:00###۴۱۵۸۰۷###['آمریکا مبادلات بشردوستانه با ایران']
1
1	دولت آمریکا روز پنجشنبه مجوز عملیاتی شدن کامل کانال سوسیسی کمک‌های بشردوستانه را برای انجام مبادلات خاص تجاری با بانک مرکزی ایران که در فهرست تحریم‌های واشینگتن است، صادر کرد.
2	دولت آمریکا این اقدام را گامی در رسمیت دادن به این کانال، موسوم به «سازوکار تجاری بشردوستانه سوییس» توصیف کرد.
3	این کانال که به گفته وزارت خارجه آمریکا از روز پنجشنبه عملیاتی شد ارسال مواد غذایی، دارو و دیگر اقلام حیاتی را به ایران تسهیل خواهد کرد.
4	دولت سوئیس در تاریخ ۱۰ بهمن گفته بود اولین پرداخت از طریق کانال تجاری این کشور با ایران برای ارسال دارو انجام شده و کانال به زودی به شکل کامل عملیاتی خواهد شد.
5	هدف از این سازوکار، فراهم کردن ابزاری مطمئن برای پرداخت‌‌های مربوط به صدور مواد غذایی و اقلام دارویی و پزشکی از سوی بانک مرکزی ایران به یک بانک سوئیسی است.
6	در پی خروج آمریکا از برجام و بازگشت تحریم‌ها، این کانال به منظور حل مشکلات بانکی در مورد اقلام غیرتحریمی طراحی شد.
7	عملیاتی شدن این کانال در حالی صورت می‌گیرد که ایران با شیوع کرونا با مشکلاتی در مراکز درمانی مواجه شده است.
8	هفته گذشته، برایان هوک، رییس گروه اقدام ایران در وزارت خارجه آمریکا، اعلام کرد شرکت‌های غذایی و دارویی علاقمندی زیادی به استفاده از این کانال سوییسی ابراز کرده‌اند.
