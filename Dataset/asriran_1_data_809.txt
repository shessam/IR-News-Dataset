asriran_1_data###بیمارستان‌های صحرایی دور دنیا برای مبارزه با کرونا (+عکس)###https://www.asriran.com/fa/news/721304/بیمارستان‌های-صحرایی-دور-دنیا-برای-مبارزه-با-کرونا-عکس###['بین الملل']###2020-03-31 14:25:00###۷۲۱۳۰۴###['بیمارستان صحرایی', 'ویروس کرونا', 'هزاره سوم', 'جهان', 'تصویر']
4
1	مبتلایان به ویروس کرونا در سطح جهان از مرز 735 هزار نفر گذشته و حداقل 34 هزار نفر جان‌باخته‌اند.
2	به گزارش عصر ایران به نقل از ""، کشورهای جهان برای مقابله با فشار کرونا بر سیستم بهداشت و درمان در حال ساخت بیمارستان‌های صحرایی یا موقت هستند که امکان پذیرش هزاران بیمار را دارند.
3	نیروهای نظامی و حتی کارگران بخش‌های هوایی برای حمایت از ساخت و ساز این بیمارستان‌ها اعلام آمادگی کرده و وارد عمل شده‌اند.
4	سالن‌های کنفرانس، استادیوم‌ها و نمایشگاه‌ها این روزها به بیمارستان‌های صحرایی تبدیل شده‌اند.
5	در لندن مرکز "کنفرانس اکسل بریتانیا" به یک بیمارستان 500 تختخوابی صحرایی و موقت تبدیل شده و ظرفیت پذیرش بیش از 4 هزار بیمار را دارد.
6	شهر نیویورک آمریکا با بیشترین آمار مبتلا به عنوان مرکز شیوع ویروس تاج‌دار کرونا در این کشور شناخته شده و در رده بالای جدول مناطق ویروس زده جهان قرار گرفته است.
7	یک بیمارستان صحرایی در پارک مرکزی و یک سردخانه موقت در خارج از بیمارستان مرکزی این شهر در حال ساخت هستند.
8	پزشکان در ایتالیا روزهای کرونایی را "بسیار سخت" توصیف کرده و شرایط را جنگی می‌دانند و در حال تلاش برای معالجه بیماران هستند.
9	در "کرما" شمال ایتالیا ارتش چادر برپا کرده و 52 پزشک کوبایی برای کمک به این منطقه رفته‌اند.
10	ایران تلاش دارد تا از شیوع بیشتر کرونا بکاهد.
11	جایی که بیش از 2700 نفر براساس این بیماری جان باخته‌اند.
12	یک بیمارستان موقت با کمک ارتش در شهر تهران ساخته شده که امکان پذیرش 2 هزار بیمار را دارد.
13	در برزیل بیش از 4250 نفر به ویروس آلوده شده و 136 نفر جان باخته‌اند.
14	باشگاه‌های ورزشی که پیشتر برای برگزاری مسابقات فوتبال جام جهانی مورد استفاده قرار می‌گرفت، اینک به محلی برای درمان بیماران تبدیل شده است.
15	ساخت بیمارستانی موقت در شهر "رفح" نوار غزه از اواسط ماه مارس آغاز شده است.
16	سازمان بهداشت جهانی اعلام کرده که سیستم بهداشت ضعیف و فقر بالای منطقه در مناطق فلسطینی می‌تواند فاجعه به بار آورد.
17	اسپانیا در چند روز گذشته به صورت متوالی از افزایش مرگ‌ومیر خبر داده و مجموع قربانیان کرونایی خود را بیش از 7300 نفر اعلام کرده است.
18	مادرید اسپانیا به وضوح در این میان آسیب دیده و برخی از مراکز نمایشگاهی خود را به جایی برای درمان بیماران کرونایی اختصاص داده است.
19	در فلوریدای آمریکا یک نمایشگاه به بیش از 250 تخت بیمارستانی مجهز شده و یک بیمارستان موقت بزرگ در ناحیه فرودگاهی "لادردیل" در حال ساخت است.
20	برگزاری تمامی نمایشگاه‌ها در مارس ممنوع شده و تجمعات گسترده و بزرگ در این کشور ممنوع است.
