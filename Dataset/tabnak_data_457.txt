tabnak_data###واشنگتن: اگر بغداد بر اخراج نظامیان ما اصرار دارد، باید خسارت‌ بدهد###https://www.tabnak.ir/fa/news/957132/واشنگتن-اگر-بغداد-بر-اخراج-نظامیان-ما-اصرار-دارد-باید-خسارت‌-بدهد###[]###2020-02-06 03:53:00###۹۵۷۱۳۲###['واشنگتن', 'بغداد', 'نظامیان']
1
1	سفارت آمریکا در امان ضمن رد احتمال میزبانی اردن از نیروهای آمریکایی بعد از قطعنامه پارلمان عراق مبنی بر اخراج آنها از این کشور تاکید کرد: اگر بغداد براین موضوع اصرار دارد باید خسارت‌های هنگفت آن را بپردازد.
2	به گزارش ایسنا به نقل از سایت روسیا الیوم، کارن ساساهارا، کاردار سفارت آمریکا در اردن گفت: ما هر گونه مذاکرات میان ایالات متحده و اردن برای میزبانی نیروهای آمریکایی را رد می کنیم.
3	حضور آمریکا در عراق با مصوبه پارلمان عراق نبوده است که با مصوبه دیگری پایان یابد.
4	وی مدعی شد: حضور ما در عراق به دلیل لزوم حفظ امنیت این کشور و امنیت کل منطقه است و خروج این نیروها به عراقی‌ها آسیب بیشتری می‌زند.
5	سربازان آمریکایی در عراق ضامن تداوم دموکراسی در این کشور هستند و در صورت خروج آنها، این کشور در آستانه فروپاشی و نابودی قرار خواهد گرفت.
6	همانطور که پیشتر در سوریه نیز این اتفاق رخ داد.
7	علاوه بر آن اموال عراق در آمریکا نیز بلوکه خواهد شد.
8	کاردار سفارت آمریکا در خاتمه تاکید کرد: اگر بغداد برای اخراج نیروهای ما اصرار دارد، باید همه خساراتی که ارتش آمریکا در جنگ آزادسازی عراق و نجات این کشور از چنگال تروریست‌های داعش متحمل شده را بپردازد.
