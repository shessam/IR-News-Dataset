asriran_1_data###15 نشانۀ استرس مزمن###https://www.asriran.com/fa/news/710018/15-نشانۀ-استرس-مزمن###['سلامت']###2020-01-22 12:37:00###۷۱۰۰۱۸###['استرس', 'استرس مزمن', 'سلامت', 'اضطراب', 'ریزش مو']
13
1	همه ما در طول زندگی خود گاهی اوقات و به دلایل مختلف که می توانند از مشکلات خانوادگی یا کاری تا تعهدات اجتماعی را شامل شوند، را تجربه می کنیم.
2	به گزارش گروه سلامت به نقل از ""، در شرایطی که استرس کوتاه مدت دلیلی برای نگرانی نیست اما استرس مزمن و افزایش ترشح و هورمون های استرس دیگر در بدن می تواند عوارض جدی به همراه داشته باشد.
3	در ادامه با برخی نشانه های استرس مزمن بیشتر آشنا می شویم.
4	آیا در فک یا دهان خود با احساس سفتی مواجه هستید؟ ممکن است این شرایط با استرس و فشار دندان ها روی یکدیگر که به نام دندان قروچه نیز شناخته می شود، مرتبط باشد.
5	افراد بسیاری در خواب دندان قروچه را تجربه می کنند.
6	بنابر پژوهش انجمن دندانپزشکی آمریکا، دندان قروچه معمولا از استرس ناشی می شود.
7	اگر نتایج این شرایط را در فک خود احساس می کنید می توانید از یک گارد دهان برای محافظت از دندان ها و کاهش ناراحتی فک استفاده کنید.
8	شما می توانید غذاهای چرب یا تند را دلیل ظاهر شدن جوش های روی پوست خود بدانید اما استرس نیز می تواند به جوش زدن یا تشدید آن منجر شود.
9	برخی پژوهش ها رابطه استرس مزمن و را نشان داده اند.
10	استرس و اضطراب موجب افزایش سطوح هورمون هایی به نام آندروژن در بدن می شود که می تواند در بروز آکنه نقش داشته باشد.
11	اگر استرس دارید و مستعد جوش زدن هستید، اقداماتی مانند ورزش و تکنیک های تنفس عمیق را در راستای مدیریت استرس مد نظر قرار داده و همچنین از محصولات شستشوی صورت حاوی بنزوئیل پراکسید استفاده کنید.
12	پس از استفاده از آن، از یک محصول مرطوب کننده برای هیدراته نگه داشتن پوست و پرهیز از ظهور جوش ها استفاده کنید.
13	استرس می تواند به مشکلات پوستی مختلف از خشکی پوست تا موارد جدی‌تر مانند پروریتوس یا خارش مزمن پوست منجر شود.
14	برخی پژوهش ها نشان داده اند که استرس می تواند احتمال تحریکات پوستی را دو برابر افزایش دهد.
15	استرس مداوم می تواند فیبرهای عصبی را تحریک کرده و به مشکلات زمینه ای پوست، از جمله ، درماتیت و حتی اگزما منجر شود.
16	علائم منتهی به دوره قاعدگی ماهانه می تواند نشانه ای از استرس بیش از حد در زنان باشد.
17	به عنوان مثال، پژوهشگران دانشگاه هاروارد مدعی هستند که ظهور ناگهانی کرامپ های دردناک قاعدگی می تواند از افزایش هورمون های استرس ناشی شود.
18	افزایش در هورمون های استرس، مانند کورتیزول، اغلب می تواند افزایش در واکنش سیستم عصبی سمپاتیک و کرامپ های دردناک پیش و حین قاعدگی را توضیح دهد.
19	رویاهای عجیب و غریب می توانند در خواب اختلال ایجاد کرده و بر خلق و خوی فرد طی روز بعد تاثیرگذار باشند.
20	استرس بیش از حد و مزمن می تواند یکی از دلایل بروز این شرایط باشد.
21	مطالعات صورت گرفته توسط پژوهشگران دانشگاه راش درباره رویاها نشان داده است که اختلالات خواب ناشی از سطح استرس احتمال تجربه رویاهای عجیب و غریب را هرچه بیشتر افزایش می دهد.
22	در شرایطی که کمبود خواب، سندرم پیش از قاعدگی و هورمون ها می توانند در شکل گیری هوس خوردن خوراکی های شیرین نقش داشته باشند، پژوهشگران دانشگاه پنسیلوانیا به این نکته اشاره داشته اند که استرس مزمن نیز می تواند موجب چنین نتیجه ای شود.
23	برخی پژوهش ها نشان داده اند افرادی که از رنج می برند، احتمال بیشتری دارد پس از دوره های استرس شدید، یک سردرد آزار دهنده را تجربه کنند.
24	سردردهای استرسی معمولا از واکنش جنگ یا گریز در بدن انسان ناشی می شوند.
25	مواد شیمیایی مانند آدرنالین و کورتیزول می توانند موجب تغییرات عروقی شده و فرد یک سردرد تنشی یا میگرن را طی زمانی که استرس دارد یا پس از آن تجربه کند.
26	استرس می تواند شدت درد یک میگرن را نیز افزایش دهد.
27	بیشتر افراد در طول زندگی خود با آفت های دهان مواجه می شوند.
28	این زخم های دردناک در پوشش مخاطی دهان شکل می گیرند.
29	در شرایطی که دلیل بروز آفت دهان همچنان تا حد زیادی نامشخص است، به نظر می رسد افرادی که با اضطراب و استرس مواجه هستند، بیشتر آن را تجربه می کنند.
30	این زخم های دردناک که شرایطی آزار دهنده را برای فرد ایجاد می کنند، مسری نیستند و دلیلی برای نگرانی محسوب نمی شوند.
31	شدت علائم آفت دهان طی چهار روز نخست در بالاترین سطح قرار دارد و معمولا بی نیاز از درمانی خاص خودبخود بهبود می یابد.
32	آفت دهان باید پس از گذشت یک هفته یا اندکی بیشتر بهبود یابد.
33	ریزش تا 100 تار مو در روز شرایطی عادی در نظر گرفته می شود اما استرس مزمن می تواند موجب افزایش التهاب در بدن شده که می تواند به بیشتر از حد عادی منجر شود.
34	البته تجربه یک روز بد در محل کار به ریزش موی یک شبه منجر نمی شود.
35	افرادی که استرس مزمن را تجربه می کنند احتمال بیشتری دارد با ریزش مو مواجه شوند.
36	ریزش مو به واسطه استرس چنان شایع است که اصطلاح تلوژن افلوویوم برای آن در نظر گرفته شده است.
37	این شرایط به واسطه اختلال در چرخه طبیعی رشد و استراحت مو رخ می دهد.
38	در زمان استرس مزمن، فولیکول ها عملکرد عادی خود را ارائه نمی کنند، از این رو، به میزان کافی مو تولید نکرده که به ریزش مو منجر می شود.
39	البته، افرادی که تلوژن افلوویوم را تجربه می کنند از دست دادن کامل موی خود را تجربه نمی کنند و بیشتر نازک شدن تارهای مو در بخش هایی مشخص، بیشتر در بالای سر، را تجربه می کنند.
40	همواره امکان معکوس کردن تلوژن افلوویوم وجود دارد.
41	همانند دیگر قسمت های بدن، ناخن های انسان نیز می توانند اطلاعات بسیاری را درباره شرایط سلامت ارائه کنند.
42	برخی افراد زمانی که دچار اضطراب یا استرس می شوند، دارای عادت بد جویدن ناخن ها هستند که موجب آسیب دیدن و فرسایش ناخن ها می شود.
43	اما افرادی که ناخن های خود را نمی جوند نیز به واسطه استرس مزمن می توانند برخی علائم را تجربه کنند.
44	خطوط بیو ناخن شرایط مرتبط با استرس است که در آن شیارهای افقی و برجستگی هایی روی ناخن ها شکل می گیرد.
45	این شرایط معمولا طی یک دوره استرس مزمن ظاهر می شود.
46	این یکی از روش هایی است که بدن برای ارائه هشدار نسبت به استرس بیش از حد یا بروز مساله ای جدی استفاده می کند.
47	خطوط بیو ناخن می تواند نشانه ای از ابتلا به دیابت، سفلیس، بیماری عروقی یا کمبود روی باشد.
48	افرادی که با استرس یا اضطراب مزمن مواجه هستند احتمال بیشتری دارد به طور مداوم احساس خستگی را حتی پس از خواب خوب شبانه تجربه کنند.
49	زمانی که مغز استرس دارد، بی وقفه در حال فعالیت است و متوقف نمی شود.
50	ترشح هورمون های استرس در جریان خون ضربان قلب و نرخ تنفس را افزایش می دهد.
51	همچنین، سیستم عصبی سمپاتیک که مسئول واکنش جنگ یا گریز است، فعال می شود.
52	تمام این موارد انرژی زیادی مصرف می کند و حتی بدون انجام فعالیتی شدید می تواند فرد را با احساس خستگی مواجه سازد.
53	این مورد شاید غیر عادی به نظر برسد اما بسیاری از افرادی که با اضطراب و استرس مواجه هستند، زنگ زدن گوش خود را نیز تجربه می کنند.
54	زنگ زدن موقت و گاه و بیگاه گوش دلیلی برای نگرانی نیست.
55	افراد بسیاری زمانی که بیمار و با احتقان مواجه هستند یا پس از یک کنسرت شلوغ این شرایط را تجربه می کنند.
56	اضطراب و استرس به ندرت موجب زنگ زدن طولانی مدت گوش می شود.
57	این شرایط برای مدت زمان کوتاهی رخ داده و سپس فروکش می کند.
58	کارشناسان بر این باورند زنگ زدن گوش زمانی رخ می دهد که فشار بسیار زیادی در سر وجود دارد و فعالیت رگ های خونی را تحت تاثیر قرار می دهد.
59	استرس و اضطراب مزمن می تواند دلیلی برای تشدید هرگونه احساس درد در پشت بدن یا درد مزمن باشد زیرا به واسطه استرس بدن وارد حالت جنگ یا گریز می شود که تنش در عضلات و آمادگی برای ارائه واکنش را در پی دارد.
60	نتایج برخی مطالعات نشان داده اند افرادی که اضطراب و تفکر منفی را تجربه می کنند احتمال بیشتری دارد با احساس درد در پشت خود مواجه شوند و همجنین پیوندی بین خشم و/یا پریشانی ذهنی با احساس درد مداوم در پشت بدن مشاهده شده است.
61	زمانی که استرس دارید ممکن است فراموشی را تجربه کنید زیرا هورمون استرس کورتیزول در فعالیت مغز تداخل ایجاد می کند.
62	طی استرس حاد، این هورمون در فعالیت انتقال دهنده های عصبی که سلول های مغز از آنها برای برقراری ارتباط با یکدیگر استفاده می کنند نیز اختلال ایجاد می کند.
63	این می تواند فکر کردن یا یادآوری خاطرات را دشوار سازد.
64	استرس و اضطراب می توانند در تمرکز اختلال ایجاد کنند زیرا مغز بیش از حد فعال شده و پریشان است.
65	فردی که با استرس مزمن مواجه است در یادآوری خاطرات دچار مشکل می شود، به ویژه اگر استرس با آسیب عاطفی مرتبط باشد.
66	تجربه استرس مزمن می تواند به کاهش یا افزایش وزن افراد منجر شود که افراد بسیاری مورد دوم را تجربه می کنند.
67	عادات غذا خوردن ناسالم هنگام تجربه استرس یکی از دلایل افزایش وزن است.
68	هورمون استرس کورتیزول نیز در این افزایش نقش دارد زیرا موجب افزایش بافت چربی در بدن می شود.
69	سطوح بالای هورمون کورتیزول یکی از دلایل شناخته شده افزایش چربی شکم است.
70	اگر از جمله افرادی هستید که به واسطه استرس افزایش وزن خود را تجربه می کنند می توانید از ورزش به عنوان ابزاری برای تسکین استرس و مبارزه با چربی شکم استفاده کنید.
