sobhane1###nan###http://sobhanehonline.com/fa/news/208260/معلم-۸۰ساله-بر-سر-کلاس-درس-در-اصفهان###گوناگون###2020-01-07 20:52:00###۲۰۸۲۶۰###['معلم', 'اصفهان', 'کلاس درس']
1
1	مدیر ناحیه چهار آموزش‌ و پرورش استان اصفهان گفت: در این ناحیه بالاترین میزان خرید خدمات و به کارگیری حق التدریس های شاغل و بازنشسته را داریم، همچنان بیش از هزار نفر کمبود نیروی انسانی داریم.
2	کریم کمال در جلسه شورای آموزش و پرورش شهرستان اصفهان، اظهارکرد: ناحیه ۴ اصفهان در سال تحصیلی ۹۸۹۹ با ۳۴۳ واحد آموزشی و ۸۸ هزار و ۲۷۰ نفر جمعیت دانش آموزی در مقاطع پیش دبستانی تا بزرگسال، بالاترین جمعیت دانش آموزی را در اصفهان دارد.
3	وی با اشاره به اینکه هم اکنون با کسری ۳۸ معاون در مدارس مواجه هستیم، افزود: تراکم در دوره ابتدایی ۳۴، متوسطه اول ۳۵ و متوسطه دوم ۳۷ است.
4	کمال همچنین به فعالیت ۵۸ واحد آموزشی دونوبته در این ناحیه اشاره کرد و گفت: درخواست نیروی جدید برای سال آینده، به ویژه در مقطع متوسطه اول پسرانه داریم.
5	به گزارش ایسنا؛ مدیر ناحیه ۴ آموزش و پرورش اصفهان با بیان اینکه درحال حاضر در مقطع متوسطه اول پسرانه ۶۰ درصد نیروها حق التدریس هستند، تصریح کرد: برای جبران کمبود نیروی انسانی مجبور شده ایم از معلم ۸۰ ساله تا هرکسی که امکان داشته را به کار گیریم.
6	وی یادآور شد: در مدرسه های متوسطه اول در حاشیه زینبیه و دارک به جز مدیر و معاون، همه کادر آموزشی حق التدریس اند، این درحالی است که متاسفانه از فروردین تا الان هنوز حق التدریس ها پرداخت نشده است.
7	کمال تاکید کرد: اگر برای تامین نیروی انسانی هیج راهی وجود ندارد، حداقل خرید خدمت داشته باشیم که خیلی بهتر از حق التدریس است.
8	وی به تحصیل ۱۱ هزار دانش آموز اتباع خارجی در این ناحیه اشاره و اظهارکرد: اگر ۲۹ مدرسه نوساز در اختیار ناحیه قرار دهند می توانیم مدارس دونوبته را یک نوبته کنیم.
