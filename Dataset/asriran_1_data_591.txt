asriran_1_data###الجزیره: جان باختن چند عضو حزب الله لبنان در حمله هوایی ترکیه###https://www.asriran.com/fa/news/716400/الجزیره-جان-باختن-چند-عضو-حزب-الله-لبنان-در-حمله-هوایی-ترکیه###['بین الملل']###2020-03-01 10:42:00###۷۱۶۴۰۰###['سوریه', 'ترکیه']
4
1	شبکه الجزیره به نقل از یک منبع نظامی در نیروهای مخالف مسلح دولت بشار اسد اعلام کرد در حملات هواپیماهای بدون سرنشین به شمال ، تعدادی از فرماندهان ارشد ارتش سوریه و شماری از اعضای حزب الله لبنان به شهادت رسیدند.
2	به گزارش عصرایران، الجزیره می گوید این حمله در نزدیکی شهرک الزربه در جنوب حلب روی داد اما حزب الله لبنان هنوز واکنشی نشان نداده است.
3	این منبع آگاه به الجزیره توضیح داد که حملات هواپیماهای ترکیه منجر به جان باختن حدود 10 نفر و زخمی شدن 20 نفر دیگر شد.
4	سایت الجزیره می نویسد که برخی از سایت های خبری حامی دولت بشار اسد، خبر مرگ شماری از نظامیان ارتش این کشور در این حملات را منتشر کرده اند.
5	دیده بان حقوق بشر هم امروز شنبه اعلام کرد: حملات هوایی و زمینی ارتش ترکیه در 48 ساعت اخیر منجر به کشته شدن شماری از نیروهای دولت سوریه شد.
6	وزارت دفاع ترکیه هم گفته است در این حمله 56 نفر از نیروهای دولت سوریه کشته شدند.
7	با این حال دولت سوریه هنوز هیچ آمار یا خبری در این باره منتشر نکرده است.
8	ترکیه گفته است این حملات در واکنش به کشته شدن 33 نظامی این کشور در حملات ارتش سوریه صورت گرفته است.
9	الجزیره همچنین نوشت: 4 نفر از اعضای نیروهای مسلح حزب الله لبنان در درگیری های حومه ادلب میان نیروهای دولت سوریه و حزب الله لبنان در یک سو و نیروهای مورد حمایت ترکیه در سوی دیگر، جان باختند.
10	به نوشته الجزیره، نیروهای حزب الله لبنان در درگیری با نیروهای گروه های مسلح مورد حمایت ترکیه و حملات هواپیماهای بدون سرنشین ترکیه جان باخته اند.
