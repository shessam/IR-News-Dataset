asriran_1_data###معاون وزیر ورزش: وزارتخانه با سرمربیگری دایی مخالفت نکرد/ اتهام مهندسی انتخابات فوتبال توهین به مجمع است###https://www.asriran.com/fa/news/712947/معاون-وزیر-ورزش-وزارتخانه-با-سرمربیگری-دایی-مخالفت-نکرد-اتهام-مهندسی-انتخابات-فوتبال-توهین-به-مجمع-است###['ورزشی']###2020-02-09 12:48:00###۷۱۲۹۴۷###['فدارسیون فوتبال', 'تیم ملی ایران']
3
1	سرپرست معاونت قهرمانی وزارت ورزش گفت: بیان کردن مهندسی انتخابات بیش از اینکه اتهام به وزارت ورزش باشد، توهین به اعضای مجمع است.
2	به گزارش "ورزش سه"،‌ مهدی علی‌نژاد بعد از پایان انتخابات فدراسیون تنیس‌روی‌میز درباره مسائل مختلف در جمع خبرنگاران به صحبت پرداخت.
3	یکی از سوال‌ها از معاونت ورزش قهرمانی وزارت ورزش پیرامون بحث رد صلاحیت علی دایی برای هدایت تیم ملی بود که خود این مربی در مصاحبه اش عنوان کرده است.
4	علی نژاد در این باره گفت: هر کسی حق دارد دیدگاه خودش را مطرح کند، اما باید بگویم که انتخاب سرمربی تیم ملی به ما مربوط نمی‌شود و در حیطه اختیارات فدراسیون فوتبال است.
5	بنابراین من این موضوع که وزارت ورزش با سرمربیگری علی دایی در تیم ملی مخالفت کرده است را قویا تکذیب می‌کنم.
6	سرپرست معاونت قهرمانی وزارت‌ورزش در بخش دیگری از صحبت‌های به اظهارات اخیر دادکان مبنی بر اینکه وزارتخانه دنبال مهندسی انتخابات است، واکنش نشان داد و گفت: اینکه یک سری افراد بدون مدرک برخی دیگر را متهم می‌کنند که اتفاق جدیدی نیست و برخی به این مسئله عادت دارند.
7	معتقدم شبهه‌افکنی کار خوبی نیست.
8	ثبت‌نام انتخابات در حال انجام است و من هم مانند سایر اعضای مجمع یک رای خواهم داشت.
9	وزارت ورزش به دنبال سلامت انتخابات است و کسی به عنوان رئیس جدید فدراسیون انتخاب خواهد شد که منتخب مجمع باشد و هیچ کسی نمی‌تواند نظر خود را به اعضای مجمع تحمیل کند.
10	به نظرم بیان این مسئله بیش از اینکه اتهام به وزارت ورزش باشد توهین به اعضای مجمع است.
