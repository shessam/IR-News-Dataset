tabnak_data###حمله مجدد به پایگاه التاجی آمریکا با ۳۳ موشک / بیانیه فرماندهی عملیات مشترک عراق درباره حمله به پایگاه «التاجی» / حمله راکتی آمریکا به پایگاه‌های نظامی در دیرالزور/ تعویق انتخابات پارلمانی سوریه به دستور اسد###https://www.tabnak.ir/fa/news/965918/حمله-مجدد-به-پایگاه-التاجی-آمریکا-با-۳۳-موشک-بیانیه-فرماندهی-عملیات-مشترک-عراق-درباره-حمله-به-پایگاه-التاجی-حمله-راکتی-آمریکا-به-پایگاه‌های-نظامی-در-دیرالزور-تعویق-انتخابات-پارلمانی-سوریه-به-دستور-اسد###['صفحه نخست', 'بین\u200cالملل']###2020-03-15 08:00:00###۹۶۵۹۱۸###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا']
1@@@2
1	بیانیه فرماندهی عملیات مشترک عراق درباره حمله به پایگاه «التاجی»، حمله راکتی آمریکا به پایگاه‌های نظامی در دیرالزور، تعویق انتخابات پارلمانی سوریه به دستور اسد و آمادگی نیرو‌های منصور هادی برای حمله به عدن، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به حمله مجدد به پایگاه التاجی آمریکا با ۳۳ موشک نیز اشاره کرد.
3	به گزارش «تابناک»؛ ائتلاف تحت سرکردگی آمریکا، موسوم به ائتلاف بین المللی به هدف قرار گرفتن پایگاه نظامی التاجی در شمال بغداد واکنش نشان داد.
4	مایلز کاگینز سخنگوی ائتلاف بین المللی اعلام کرد: دست کم ۳۳ موشک به پایگاه التاجی عراق ـ که نیرو‌های ائتلاف بین المللی در آن هستند ـ شلیک شده است.
5	تحقیق و ارزیابی در این زمینه ادامه دارد.
6	این در حالی است که فرماندهی عملیات مشترک عراق ساعاتی قبل با صدور بیانیه ای اعلام کرده بود: برای دومین بار پایگاه التاجی در ساعت ۱۱ صبح امروز شنبه ۱۴ مارس ۲۰۲۰ با ۳۳ موشک کاتیوشا هدف قرار گرفته و هفت موشک انداز هم کشف شد که ۲۴ موشک آماده شلیک داشت.
7	فرماندهی «عملیات مشترک» عراق روز شنبه با صدور بیانیه‌ای اعلام کرد، ۳۳ موشک علیه مواضع یگان‌های پدافند هوایی و در نزدیکی تیم ائتلاف بین‌المللی در داخل پایگاه «التاجی» شلیک شده که بر اثر آن تعدادی از نیروهای پدافند هوایی زخمی شده‌اند و حال آنها وخیم است.
8	بر اساس گزارش «سومریه»، در این بیانیه آمده است: در ساعت یازده صبح (به وقت محلی) روز شنبه ۱۴ مارس ۲۰۲۰ پایگاه التاجی هدف حمله آشکار دیگری قرار گرفت و ۳۳ موشک کاتیوشا علیه مواضع پدافند هوایی و نزدیک تیم ائتلاف بین‌المللی به زمین آمد.
9	نیروهای ما هفت سکوی شلیک موشک در منطقه «ابوعظام» در نزدیکی التاجی در شمال بغداد را پیدا کردند که در آنها ۲۴ موشک آماده شلیک بود و در راستای خنثی‌سازی آن وارد عمل شدند؛ این حمله منجر به زخمی شدن تعدادی از نیروهای پدافند هوایی شد که هم اکنون حال آنها وخیم است.
10	فرماندهی عملیات مشترک اعلام کرد، تمام اقدامات لازم برای پیگیری افراد پشت‌‍پرده این اقدام و بازداشت آنها انجام خواهد شد.
11	در این بیانیه تأکید شده، هیچ کسی نمی‌تواند به امنیت عراق ضربه بزند و سرنوشت هر طرفی بخواهد جایگزینی برای دولت عراق با سیاست‌ها و حاکمیت آن باشد، شکست و زندان و محاکمه است؛ پس بهتر است طرف پشت پرده این موضوع مسئولیت کار را قبول کند.
12	فرماندهی عملیات مشترک ضمن اعلام اینکه هر طرفی را که از این گونه اقدامات حمایت کند، شریک احتمالی آن می‌داند، افزود:اقدامات نیروهای آمریکایی یا امثال آن بدون موافقت با دولت عراق و فرماندهی کل نیروهای مسلح را نیز مردود می‌دانیم؛ مانند اتفاقی که در صبح سیزدهم مارس ۲۰۲۰ رخ داد.
13	در این بیانیه از تمام عراقی‌ها خواسته شده هر خبری درباره عناصری که خارج از قانون عمل می‌کنند به اطلاع نیروهای اطلاعات این کشور برسانند و در پایان تأکید شده «ملت عراق و نیروهای امنیتی آن در تمام تشکیلات از ارتش، پلیس، حشد شعبی، عشایری و پیشمرگه در نهایت اراده دولت را بر کرسی خواهند نشاند و امنیت و صلح را محقق خواهند کرد».
14	یک منبع امنیتی گزارش کرد، نیروهای آمریکایی مواضعی را در دیرالزور هدف قرار گرفتند.
15	به گزارش شبکه سومریه نیوز، این منبع گفت، نیروهای آمریکایی مستقر در میدان نفتی العمر با راکت‌اندازها، پایگاه‌های نظامی در غرب رود فرات در حومه دیر الزور را هدف حملات قرار دادند.
16	وی تصریح کرد، تاکنون حجم خساراتی که این حمله به جای گذاشته، مشخص نشده است.
17	بشار اسد رئیس‌جمهور سوریه در چارچوب اقدامات پیشگیرانه دولت برای مقابله با ویروس کرونا، انتخابات پارلمانی این کشور را به روز چهارشنبه ۳۱ اردیبهشت آینده موکول کرد.
18	اسد روز سیزدهم اسفند ماه طی فرمانی (۲۶ فروردین) را زمان انتخابات پارلمانی در این کشور اعلام کرده بود.
19	همزمان با تهدید‌هاینیروهایمورد حمایت امارات عربی متحده علیه نیروهای مورد حمایت سعودی، برخی منابع از آمادگی دولت مستعفی یمن به ریاست «عبد ربه منصور هادی» برای حمله به شهر عدن واقع در جنوب غرب یمن، خبر دادند.
20	منابعی نظامی روزشنبه (۲۴ اسفند) فاش کردند که نیروهای منصور هادی که مورد حمایت عربستان سعودی و ائتلاف نظامی تحت رهبری این کشورند، تجهیزات و نیروهای رزمی به شهرستان «شقره» واقع در استان «ابین» (شرق عدن) اعزام کرده‌اند.
21	این منابع گفتند: «نیروهایی ازشبوه(استانی در شرق عدن) به صورت کاروان و گروهی به منطقه آمده‌اند و دولت قانونی [دولت مستعفیمنصور هادی] برنامه‌ای برای تکمیل سیطره خود بر مناطق "لورد"، "المحفد" و "الوضیع" واقع در استانابینبه عنوانمرحلهاولیه سیطره بر شهر "زنجبار"طراحی کرده‌اند تا سیطره بر عدن را مستحکم کنند».
22	دور جدید اختلافات بین نیروهای تحت امر امارات (شورای انتقالی جنوب یمن) و نیروهای منصور هادی (مورد حمایت ریاض) از هفته گذشته با درگیری در برخی مناطق مسکونی شهر عدن شروع و امروز با مخالفت نیروهای تحت امر امارات با سیطره نیروهای مورد حمایت سعودی بر فرودگاه بین‌المللی عدن تشدید شد.
23	گفته می‌شود، شورای انتقالی جنوب یمن در حال برگزاری نشستفوق‌العاده پشت درهای بسته برای بررسی نحوه پاسخ به نیروهای مورد حمایت سعودی است و در حالت آماده باش کامل به سر می‌برد.
24	در همین ارتباط، «ضیفاللهالشامی»، وزیر اطلاع‌رسانی و سخنگوی دولت نجات ملی یمن (مستقر درصنعاء) در واکنش به تحولات جنوب این کشور گفت که این حوادث نتیجه درگیری بر سر منافع و غنایم است و هیچ هدف ملی برای یمن ندارند.
25	او به خبرگزاری یمن گفت، «شبه نظامیان در جنوب یمن مزدورانی هستند که ائتلاف سعودی از آن‌ها استفاده می‌کند و امروز به ابزار و پیاده نظام این ائتلاف تبدیل شده‌اند».
26	درگیری‌ها بین نیروهای مورد حمایت امارات و نیروهای دولت منصور هادی از اواخر تابستان گذشته از عدن آغاز شد و طی آن نیروهای شورای انتقالی مورد حمایت ابوظبی ادارات و ساختمان‌های دولت عدن را به اشغال خود درآوردند و در عرض یک ماه پیشروی آن‌ها به استان‌هایابینوشبوههم رسید.
27	ناظران و تحلیلگران این درگیری‌ها را درگیری‌های نیابتی بین عربستان سعودی و امارات عربی متحده عنوان می‌کردند و بعد از چند ماه درگیری و کشتار که تلفات آن به بالای ۵۰۰ تن رسید، نیروهای متخاصم چهاردهم بهمن ماه در شهر ریاض، با حضور سران امارات و سعودی توافق‌نامه‌ توقف درگیری‌ها را امضا کردند.
28	با این حال درگیری‌ها امروز نشان می‌دهد اختلافات به رغم توافقات صوری همچون گذشته پابرجاست.
