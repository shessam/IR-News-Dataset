asriran_1_data###چگونه با مطالعه ماهیچه‌های مغز را تقویت کنیم؟###https://www.asriran.com/fa/news/719038/چگونه-با-مطالعه-ماهیچه‌های-مغز-را-تقویت-کنیم###['سلامت']###2020-03-16 16:56:00###۷۱۹۰۳۸###['مطالعه', 'ماهیچه های مغز']
14@@@15
1	فواید مطالعه با نام فعالیت سایه شناخته می‌شود و مانند ماهیچه ذهن عمل می‌کنند.
2	در حقیقت می‌توان این‌گونه تعبیر کرد که مطالعه کتاب برای بخش زبانی مغز همچون فعالیت فیزیکی و ورزشی عمل می‌کند.
3	این فواید بعد از کنار گذاشتن کتاب هم ادامه پیدا می‌کند.
4	به گزارش،مطالعه‌ای که در دانشگاه ایموری انجام شد، نشان می‌دهد بعضی از این فواید حتی تا ۵ روز بعد نیز باقی می‌مانند.
5	ولی این کتاب خواندن بخشی که مسئول فعالیت حرکتی است، یعنی شیار مرکزی مغز را نیز تقویت می‌کند، زیرا مغز یک اندام پرکار محسوب می‌شود.
6	برای مثال زمانی که کتابی در مورد انجام فعالیت‌های فیزیکی می‌خوانید، نورون‌هایی که این فعالیت‌ها را کنترل می‌کنند نیز درگیر می‌شوند.
7	شاید در زمان خواندن کتابی که فردی در حال دویدن با اسب است، بدن شما درست مانند زمانی که در حال اسب‌سواری هستید، نباشد، ولی مغزتان مانند همان زمان عمل می‌کند.
8	هرچه قسمت‌های بیشتری از مغز شما فعالیت داشته باشد، نتیجه به دست آمده برای عملکرد کلی شناختی ذهن بهتر است.
9	باید این نکته را نیز ذکر کرد که مطالعه کتاب از هر نوع و دسته‌ای، نتیجه مساوی به جای نمی‌گذارد.
10	نتایج اولیه‌ای که در تحقیقی از دانشگاه استنفورد انجام شد نشان می‌دهد مطالعه کتاب با محتوای نزدیک به ادبیات، ورزش اصلی برای مغز به شمار می‌روند.
11	بررسی اسکن‌های ام آر آی انجام شده از افرادی که رمان جین آستین را عمیقا مطالعه می‌کردند، نشان می‌دهد جریان خون در بخش‌هایی از مغز که عملکرد شناختی و اجرایی را هم‌زمان کنترل می‌کند، افزایش یافته است.
12	در صورتی که مطالعه کتاب به صورت تفریحی تاثیرات محدودتری را نشان می‌دهد.
13	اگر فردی یک کتاب‌خوان ضعیف است یا به ناتوانی در خواندن یا دیسلکسیا (اختلال یادگیری ناشی از مطالعه کتاب) مبتلا باشد، احساس می‌کند نمی‌تواند از فواید مطالعه کتاب بهره ببرد، در این صورت باید برای آنها چه کرد؟ راه حل این مشکل هم با کتاب برطرف می‌شود.
14	در این زمینه تحقیقی روی کودکان ۸ تا ۱۰ سالی انجام گرفت که میزان مطالعه کتاب آنها از حد معمول کمتر بود.
15	کلاس‌های مطالعه درمانی صد ساعته به طور چشمگیری کیفیت ماده سفید مغزشان را تقویت کرد.
16	ماده سفید بافتی از مغز است که سیگنال و پیام‌های بین ماده خاکستری مغز، محلی که اطلاعات پردازش می‌شوند را حمل می‌کند.
17	نتیجه محققان نشان می‌دهد: مغز این کودکان بعد از انجام کلاس‌ها، شروع به بازگردانی خود کرده است تا بتوانند از کل مغز و نه فقط از کورتکس گیجگاهی خواندن محور بهره ببرند.
18	توانایی مطالعه کتاب چیزی است که باید پرورش یابد.
19	نویسنده‌ای در کتاب جدید خود به این نکته اشاره می‌کند که خودش، به عنوان فردی که مطالعه کتاب را برای زنده ماندن و ادامه زندگی انجام می‌دهد، توانایی تمرکز بیشتری بر کلمه‌های نوشته شده در کتاب نسبت به آنچه روی صفحات الکترونیکی خوانده می‌شود، پیدا کرده است.
20	به گفته او متاسفانه مطالعه از صفحات کامپیوتری تداوم، پایداری و تمرکز کمتری دارند.
21	در حقیقت مطالعه به سبک جدید یک چرخه نادرست است: بدون وجود ورزش پایدار برای ماهیچه‌های مغزی که با مطالعه کتاب حاصل می‌شود، مغز توانایی کنترل فرآیندهای پیچیده را از دست می‌دهد، در واقع که این توانایی است که امکان مطالعه عمیق را ایجاد می‌کند.
22	یک راه حل ساده برای مطالعه به طور صحیح وجود دارد: تلفن همراه و کامپیوتر خود را خاموش کنید و آنها را برای یک تا دو ساعت کامل کنار بگذارید.
23	کتاب مورد نظرتان را از قفسه و کتابخانه بردارید و بدون دغدغه مطالعه کنید.
24	فواید به زودی در زندگی‌تان مشهود می‌شوند.
25	منبع:
