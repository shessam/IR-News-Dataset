tabnak_data###استوری شرم‌آور بهنوش بختیاری!###https://www.tabnak.ir/fa/news/961501/استوری-شرم‌آور-بهنوش-بختیاری###['صفحه نخست', 'فرهنگی']###2020-02-24 19:16:00###۹۶۱۵۰۱###['بهنوش بختیاری', 'اقدام شرم آور', 'کرونا', 'اینستاگرام']
4
1	به گزارش تابناک به نقل از عصر ایران چند روز گذشته به دلیل خطر ابتلا به شیوع بیماری کرونا بسیاری از اقلام بهداشتی مانند ماسک، محلول ضد عفونی کننده و غیره از سوی مردم خریداری شده و نایاب شده‌اند.
2	در این میان اتفاقات ناخوشایندی هم رخ داده است از افزایش سرسام‌آور قیمت‌ها، احتکار، گرانفروشی و غیره همین وسائل بهداشتی، اما آنچه در این میان بسیار ناراحت‌کننده و تاسف آور است کاسبی و سواستفاده برخی افراد با بهره بردن از ترس و نگرانی مردم در شرایط خاص پیش آمده است.
3	انسان وقتی در موقعیت خطر و نا ایمن قرار می‌گیرد به هر حرفی که احساس کند شاید نجات دهنده باشد اعتماد می‌کند و اینجاست که اتفاقات ناخوشایند و فرصت طلبان دام خود را پهن می‌کنند.
4	ویدیوئی در صفحه اینستاگرام بهنوش بختیاری استوری شد که واقعا تعجب آور و یا بهتر است گفته شود شرم‌آور است.
5	خانم بازیگر یک محلول گیاهی در دست گرفته و از تاثیرات آن بر دستگاه تنفسی گفته و در لابلای این حرف‌ها اشاره می‌کند به بیماری‌های ویروسی و مشخصا از ویروس کرونا هم اسم آورده و بعد محصول مورد نظر را تبلیغ می‌کند و غیرهاگرچه سعی دارد با شلوغ بازی و در قالب پکیج‌هایی، چون کبد چرب و بیماری‌های تنفسی این حرف‌ها را بزند، ولی مشخصا به بیماری‌های ویروسی و ویروس کرونا اشاره می‌کند!پرسش این است که این محلول یا مایع درمانی چیست؟ آیا استاندارد‌های سلامت و بهداشت و درمان را دارد که ایشان در صفحه‌ای با چند میلیون فالوئر دارد آنرا تبلیغ می‌کند؟ آیا اساسا اجازه دارد در این زمانه پر از استرس و نگرانی بابت ویروس کرونا با چنین دستاویزی به فروش محصول بپردازد؟ آیا هیچ وزارتخانه‌ای، نهادی، سازمانی و غیره نباید نظارتی حداقلی بر چنین رویه‌هایی داشته باشد؟آیا هیچ کسی نباید به خانم سلبریتی بگوید بر چه اساسی چنین ادعایی را مطرح می‌سازی؟شاید اساسا اون دارو هم هیچ مشکلی نداشته باشد و در راستای همون کبد چرب و تقویت سیستم تنفسی کارآمد باشد، ولی مشکل این سواستفاده زمانی و واژگانی از ویروس کرونا و ارتباط دادن به آن است که ناامیدی را در دل آدم می‌کارد!با توجه به اینکه چین به عنوان مبدا شروع این بیماری کرونا وکشور‌های اول صنعتی جهان رسما اعلام کرده‌اند که هیچ دارویی برای پیشگیری و یا درمان ویروس کرونا ۱۹ وجود ندارد دیدن چنین ویدیو‌هایی فقط نشان از فرصت‌طلبی آن افراد دارد.
6	این قبیل سلبریتی‌ها که از هر موقعیت و فرصتی فقط به فکر گرفتن آگهی و طبیعتا پول در آوردن هستند را واقعا با هیچ واژه‌ای نمی‌توان توصیف کرد؟ چگونه؟ چرا؟ و به چه قیمتی؟ آیا هیچ خط قرمزی برای شما وجود ندارد؟با خنده، شوخی و ظاهر موجه اصل غلط کاری که انجام می‌دهید را نمی‌توانید تغییر دهید.
7	(در آخر ویدیو تعداد تپق‌هایش را با خنده رفع و رجوع می‌کند!)امثال بهنوش بختیاری آزادند هرگونه که دوست دارند زندگی کنند و هر محصولی را تبلیغ کنند، ولی ما هم باید هوشیار باشیم که بنابر موقعیت حساسی که برایمان پیش آمده است گول نخوریم.
8	گویا برخی دیگر هم به شکل‌های دیگر درحال تبلیغ پودر یا قرص و غیره ضدکرونا هستند، ولی واقعیت این است که تمامی این موارد هیچ پایه و اساس علمی و پزشکی ندارد و فقط جهت فروش بیشتر است.
9	در چنین موقعیتی تنها کاری که می‌شود کرد این است که خود مردم مراقب همدیگر باشند و توصیه‌های اصولی و بهداشتی را فقط از منابع معتبر پیگیری کنند.
10	یک متخصص بیماری‌های عفونی در تلویزیون اعلام کرد استرس می‌تواند سطح ایمنی بدن را کاهش دهد پس سعی کنید به هیچ عنوان حرص و جوش نخورید و از استرس گرفتن دوری کنید.
11	گول کاسبان مختلف را نخوریم و یادمان باشد که چنین مسائلی فراتر از یک نفع یا سود چند روزه است و شرم بر کسانی که از هر فرصتی استفاده می‌کنند تا جیب خود را پرتر کنند.
