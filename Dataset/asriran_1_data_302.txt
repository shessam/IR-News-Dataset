asriran_1_data###قلعه نویی: صفایی گفت هر وقت قلعه نویی را دیدید از او حلالیت بطلبید/ انشالله اسکوچیچ فوتبال ایران را به جایگاه اصلی‌اش برساند###https://www.asriran.com/fa/news/712696/قلعه-نویی-صفایی-گفت-هر-وقت-قلعه-نویی-را-دیدید-از-او-حلالیت-بطلبید-انشالله-اسکوچیچ-فوتبال-ایران-را-به-جایگاه-اصلی‌اش-برساند###['ورزشی']###2020-02-08 10:29:00###۷۱۲۶۹۶###['قلعه نویی', 'اسکوچیچ']
15@@@16@@@17
1	سرمربی تیم سپاهان درخصوص انتخاب اسکوچیچ برای نیمکت تیم ملی حرفهای جالبی بر زبان اورد.
2	به گزارش ایلنا، امیر قلعه‌نویی سرمربی تیم سپاهان در گفت‌وگو با رادیو در خصوص اینکه چرا وی به عنوان سرمربی تیم ملی انتخاب نشد اظهار داشت: ابتدا به دوست و همکار خوبم اسکوچیچ تبریک می‌گویم انشاالله که بتواند با درایت و مدیریت خود فوتبال ایران را به جایگاه اصلی‌اش بازگرداند.
3	وظیفه همه ماست که هر کس مربی تیم ملی می‌شود از آن حمایت کند همین کار را در قبال آقای کی‌روش هم انجام دادیم.
4	وی ادامه داد: من یادم می‌آید اوایل کار کی‌روش بود ما به لبنان باختیم اولین باخت تاریخ فوتبال ایران هم بود اما من از جمله آدم‌هایی بودم که وی را حمایت کردم الان برخی دوستان اعتراض دارند برخی از مدیران نشسته‌اند و درست یا غلط اسکوچیچ را انتخاب کردند حالا باید همه کمک کنیم که تیم ملی بیشتر از این آسیب نبیند.
5	با توجه به مشکلاتی که جامعه ایران را فرا گرفته که بیشتر آن اقتصادی است جامعه ما نیاز دارد که فوتبال نتیجه بگیرد بعضی از همکاران من به ا نتخاب وی اعتراض کرده‌اند که بهتر است بیشتر راهکار بدهند.
6	وی ادامه داد: از وزارت ورزش، فدراسیون فوتبال و اعضای کمیته فنی که ما را جزء کاندیدا قرار دادند تشکر می‌کنم باید بگویم که چند وقتی بود که با من تماس می‌گرفتند و حتی توافقات نهایی هم صورت گرفته بود و حتی شرط‌ه ای من هم پذیرفته شده بود من فقط یک چیز گفتم گفتم گزینه اول من تا سوم سپاهان است اگر مردم اصفهان و مدیران سپاهان راضی شدند بنده می‌آیم و این وظیفه را انجام می‌دهم.
7	همه کارها هم انجام شده بود حتی یک جلسه هم گذاشتیم که آقای علی‌نژاد، بهاروند، آقای نیک‌فرد، لطفی، تابش هم از باشگاه سپاهان حضور داشتند.
8	هر چی فکر کردم در این چند روز فشارهای روحی روانی زیادی به من وارد شد بخصوص در صفحات مجازی قسمت این شد که در سپاهان بمانم در تیم ملی چه مربی چه بازیکن آرزو دارد بهترین عملکرد را داشته باشدقلعه‌نویی درباره اینکه ظاهرا فدراسیون فوتبال تمایل داشت شما همزمان هم در تیم ملی و هم در سپاهان کار کنید تصریح کرد: اصلا این گونه نبود چون این بحث حرفه‌ای نیست من هم چنین پیشنهادی نداده بودم اما کار تمام شده بود و به دوستان گفتم 24 ساعت به من وقت بدهید در این زمان هر چه قدر با خودم کلنجار رفتم دیدم نمی‌توانم بعد از 13 سال باز قسمت این بود که من در این شرایط به فوتبال ایران کمک کنم شاید لیاقت نداشتم ولی یقینا اسکوچیچ لیاقت چنین انتخابی را دارد و باز هم از همکاران می‌خواهم که کمک کنند.
9	وی درباره اینکه آیا قرار بود قرارداد وی با تیم ملی تا پایان جام جهانی قطر باشد ادامه داد: من گفته بودم تا بعد از جام ملت‌ها آن موقع هم که من به تیم ملی آ‌مدم آقای کیومرث هاشمی و سایر دوستان به من کم‌لطفی کردند به آنها گفتم برای یک مربی تیم ملی از این جام جهانی تا جام جهانی بعدی باید وقت بدهید اما مشکلاتی به وجود آ‌مد که منجر به جدایی ما شد آنها گفتند کمک کن گفتم فوتبال کمک کردن نیست برنامه دادن است.
10	فکر می‌کنم سر من معامله انجام دادند حتی این مساله را آقای آخوندی در یک افطاری به من اعلام کرد که اینجا جایش نیست باز کنم.
11	باید به یک مربی در تیم ملی چهار سال وقت بدهند.
12	سرمربی سپاهان درباره اینکه منظورش از معامله چیست اذعان داشت: یک روزی در یک افطاری آقای آخوندی به من گفت که علی‌آبادی فرموده‌اند هر جا قلعه‌نویی را دیدید یک حلالیت از او بطلبید گفتم داستان چیست گفتند آقای صفایی فراهانی که اگر می‌خواهید من اساسنامه را تایید کنم باید قلعه‌نویی را کنار بگذارید دلخوری صفایی هم از من این بود که در یک برنامه ورزشی من یک سری حقایق را در مورد مصطفوی گفته بودم که این آقا ناراحت شده بود.
13	به هر حال با رفتن ما این اساسنامه تایید شد.
14	وی درباره اینکه قبول دارد اسکوچیچ در شرایط سخت تیم ملی را قبول کرده است افزود: تیم ملی باید برنامه خاص خودش را داشته باشد هیچ برنامه فیفادی هم نداریم در عید هم دو بازی برگزار کنیم یک بخش ستادی داریم یک بخش عمومی و یک بخش داخل زمین که همه باید باهم تلاش کنند که تیم ملی نتیجه بگیرد.
15	باید حب و بغض‌ها را هم کنار بگذاریم اسکوچیچ باید احساس امنیت کند حملاتی که به اسکوچیچ شده هم حرفه‌ای نیست این نظر من است.
16	اگر دوستان هم نقطه نظری دارند به این مربی انتقال بدهند.
17	خدا را شکر گروه نوشتاری و مطبوعات هم به غیر زمان من با تیم ملی همراه هستند.
18	وی ادا مه داد: یادم می‌آید بعد از تیم ملی وقتی به استقلال برگشتم یک آقایی یک مستند در مورد استقلال درست می‌کرد ایشان یک روز برای من تعریف کرد که زمان حضور من در تیم ملی در رادیو فعالیت می‌کرده که یک دستورالعمل آمده که تا می‌توانید به قلعه‌نویی حمله کنید اما خوشبختانه در این چند وقت بخصوص از زمان آقای کی‌روش به بعد همه بسیج شدند که به تیم ملی کمک کنند.
19	تیم ملی ما نیاز دارد که از این مرحله عبور کرده و به جام جهانی صعود کند.
20	قلعه‌نویی در خصوص دربی 91 گفت: ما همزمان با این بازی تیم‌مان بازی داشت اما دربی که چهار گل داشته باشد یقینا خوب است من کیفیت فنی بازی را ندیدم اگر هم بازی را دیده بودم اظهارنظر نمی‌کردم باید بگویم فوتبال یک مقوله پیچیده‌ای است که می‌تواند خیلی از مشکلات جامعه را حل کند.
21	اما متاسفانه در برخی از مواقع فوتبال را فرصت نمی‌دانند همین بازی استقلال و پرسپولیس یک هفته قبل و یک هفته بعد به آن می‌پردازند از بازی 50 هزار نفر بازدید کردند اگر شما آن را ضرب در 6 بکنید می‌شود 300 هزار ساعت که می‌توان گفت ما با این عدد به جامعه سرویس داده‌ایم.
22	از مسئولین می‌خواهم علاوه بر مشکلات اقتصادی فوتبال را با یک نگاه دیگر ببینند.
