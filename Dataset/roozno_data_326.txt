roozno_data###از سرما خوردگی و آنفولانزا تا کرونا ویروس: 5 روش موثر برای تقویت سیستم ایمنی بدن###http://roozno.com//fa/news/415012/از-سرما-خوردگی-و-آنفولانزا-تا-کرونا-ویروس-5-روش-موثر-برای-تقویت-سیستم-ایمنی-بدن###[]###2020-02-23 11:58:00###۴۱۵۰۱۲###['سرما خوردگی', 'کرونا']
1
1	این روزها با شیوع کرونا بسیاری از افراد و خانواده ها نگران اند که خود یا عزیزانشان به این ویروس مبتلا شوند، به همین خاطر هم مراجعه به داروخانه ها برای دریافت ماسک و مکمل ها به طرز چشمگیری افزایش یافته، حالا ما قصد داریم نسخه ای طبیعی و در عین حال راحت را در اختیار شما قرار دهیم تا با تقویت سیستم ایمنی خود نه تنها در برابر کرونا ویروس که در برابر سرماخوردگی و آنفولانزا هم مقاوم شوید.
2	به گزارش روز نو ، حتی سالم ترین افراد هم هر از گاهی بیمار می شوند، اما شما با تنظیم دقیق برخی از جنبه های روزمره سلامتی، مانند رژیم غذایی و مدیریت استرس، می توانید به تقویت سیستم دفاعی ایمنی بدن خود در برابر باکتری ها، مواد شیمیایی سمی و ویروس هایی که باعث ایجاد شرایطی مانند سرماخوردگی و آنفولانزا می شوند کمک کنید.
3	با این 5 روش خودتان را برای همیشه در برابردر اینجا پنج روش برای تقویت سیستم ایمنی بدن به طور طبیعی به شما معرفی می شود.
4	رژیم غذاییدنبال کردن یک رژیم غذایی سرشار از آنتی اکسیدان ها برای تقویت سیستم ایمنی بدن ضروری است.
5	آنتی اکسیدان ها در بسیاری از میوه ها و سبزیجات، وجود دارند که شما به راحتی می تواندی آن ها را دریافت کنید.
6	در کنار آنتی اکسیدان ها استفاده از چربی های سالم مانند اسیدهای چرب امگا 3 موجود در روغن ماهی نسبت به جای چربی های اشباع شده که در گوشت و محصولات لبنی وجود دارد هم می تواند کمک شایانی به تقویت سیستم ایمنی شما کند.
7	در کنار مصرف این مواد غذایی نوشیدن مقدار زیادی آب به سلولها کمک می کند تا به طور کارآمد عمل کنند، به طور کلی ماعات به ویژه آب به بدن شما کمک می کند تا مواد غذایی را پردازش کرده و ضایعات را دفع کند.
8	برای تقویت سیستم ایمنی، سعی کنید حتما سیر با خاصیت ضد ویروس و باکتری و زنجبیل به عنوان یک دارو ضد التهاب طبیعی را به وعده های غذایی خود اضافه کنید.
9	ورزشخبر خوب این است که ورزش منظم با شدت متوسط ​​مزایای بسیاری برای سیستم ایمنی بدن دارد.
10	یک مطالعه در سال 2019 نشان می دهد که ورزش متوسط ​​سلول های سیستم ایمنی بدن را بسیج می کند و به بدن کمک می کند تا در برابر پاتوژن ها و رشد سلول های سرطانی از خود دفاع کند.
11	کسانی که مرتباً درگیر ورزش هستند، بیماری کمتری دارند و به التهاب سیستمی کمتری دچار می شوند.
12	ورزش ممکن است سیستم ایمنی بدن را از اثرات پیری نیز محافظت کند.
13	البته درگیر شدن منظم با فعالیت های شدید و پرتحرک مانند دویدن، از طرف دیگر ممکن است عملکرد ایمنی بدن را به طور موقت تضعیف کرده و شما را در معرض عفونت های ویروسی قرار دهد باید حتما توجه داشته باشید که تغذیه و آب رسانی مناسب همزمان با انجام ورزش طولانی مدت و شدید بسیار مهم است.
14	کنترل استرساسترس مزمن می تواند بر سیستم ایمنی شما اثر منفی بگذارد، بررسی های انجام شده در سال 2004 حاکی از آن است که قرار گرفتن در معرض عوامل استرس زا می تواند دفاع ایمنی شما را تضعیف کند و آسیب پذیری شما را نسبت به بیماری افزایش دهد.
15	برای اینکه استرس خود را کنترل کنید، یک تمرین آرامش بخش مانند مدیتیشن، یوگا یا تنفس عمیق را در برنامه روزمره خود قرار دهید.
16	خواب و بهداشت فردیطبق گفته مراکز کنترل و پیشگیری از بیماری ها، پاکیزه نگه داشتن دستان یکی از بهترین راه های جلوگیری از بیماری است.
17	قبل از تهیه یا خوردن غذا و بعد از سرفه، عطسه، استفاده از سرویس بهداشتی یا لمس کردن سطوح عمومی حتماً دستان خود را به مدت 15 تا 20 ثانیه با استفاده از آب گرم و صابون بشویید.
18	یک عادت سالم دیگر که برای جلوگیری از بیماری بسیار حیاتی است، داشتن هشت ساعت خواب کامل در هر شبانه روز است که به تنظیم عملکرد سیستم ایمنی بدن کمک می کند.
19	مطالعه انجام گرفته روی بیش از 22000 نفر نشان داد افرادی که کمتر از شش ساعت در شب می خوابند یا اختلال خواب دارند یا بیشتر به سرماخوردگی و سایر عفونت های تنفسی دچار می شوند.
20	بیشتر بخوانید: آیا مصرف ویتامین C یا مکمل های دیگر در درمان سرماخوردگی موثر است؟داروهای گیاهی و مکمل هااگرچه دانشمندان هنوز نظر واحد و دقیقی در مورد اینکه آیا ویتامین C می تواند ایمنی بدن را تقویت کند یا نه ندارند، اما شواهدی وجود دارد که نشان می دهد این آنتی اکسیدان می تواند احتمال بروز سرماخوردگی را کاهش دهد.
21	تحقیقات علمی در این زمینه هنوز نتیجه دقیق و قابل اثباتی ندارد اما تا امروز برخی تحقیقات حکایت از آن دارد که مصرف برخی از انواع مکمل ها مثل ویتامین سی و ویتامین آ سهم به سزایی در تقویت سیستم ایمنی بدن دارد.
22	رعایت این اصول به معنای این نیست که شما هرگز به بیماری دچار نمی شوید اما تحقیقات و شواهد به وضوح نشان داده که افرادی که سیستم ایمنی قوی دارند در برابر انواع بیماری ها از جمله سرماخوردگی و آنفولانزا به مراتب مقاوم تر از دیگر افراد هستند و حتی زمانی که به آن مبتلا می شوند شدت بیماری در این افراد و دوره درمان بسیار کمتر از حد معمول است.
23	نواندیش
