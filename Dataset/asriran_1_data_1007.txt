asriran_1_data###شرط جدید برای فروش فوق‌العاده خودرو: ارائه چک به نام شخص###https://www.asriran.com/fa/news/730110/شرط-جدید-برای-فروش-فوق‌العاده-خودرو-ارائه-چک-به-نام-شخص###['اقتصادی']###2020-05-24 15:10:00###۷۳۰۱۱۰###['خودروسازان', 'فروش خودرو', 'چک']
3
1	علاوه بر شرایط جدید اعلام شده برای ثبت نام خودروها در طرح فروش فوق العاده دو خودروساز بزرگ، حال شرط ارائه چک به نام فرد متقاضی نیز به شرایط اضافه شده است.
2	به گزارش ایسنا، علاوه بر شرط های اعلام شده برای خرید خودرو در طرح فروش فوق العاده سایپا و ایران خودرو، اکنون در جدول قیمتی ارائه شده برای خودروهای عرضه شده در این طرح، شرط ارائه چک به نام فرد متقاضی خودرو نیز اضافه شده است.
3	براین اساس برای خرید از هردو گروه خودروساز ارائه چک به مبلغ سه میلیون و ۹۰۰ هزار تومان با موعد بازپرداخت ۱۴۰۰/۰۴/۱۵ توسط فرد ثبت نام کننده الزامی است.
4	ارائه این چک به این دلیل است که طبق یکی از شروط ۱۰ گانه خرید خودرو در این طرح، سند خودرو به مدت یک سال در رهن شرکت می ماند تا فرد متقاضی امکان فروش خودرو را نداشه باشد و به گونه ای از خرید خودرو از شرکت و فروش آن در بازار آزاد و در حقیقت دلالی ها جلوگیری شود.
5	براین اساس این سه میلیون و ۹۰۰ هزار تومان باقی مانده مبلغ خودرو از دو واریز قبلی مشتری در دو مرحله ثبت نام خواهد بود که سال بعد دریافت و سند خودرو به مشتری تحویل داده می شود.
6	با توجه به اینکه احتمالا بسیاری از افراد متقاضی خرید خودرو دسته چک به نام خود ندارند یا چک آن ها سیال نیست، نمیتوانند در این طرح شرکت کرده و خرید خودرو داشته باشند.
7	دو شرکت خودروساز نیز این شرط "ارائه چک به نام فرد متقاضی" را یک ایراد طرح دانسته و اظهار کردند که مذاکراتی در رابطه با آن انجام شده است تا حداقل دریافت چک به نام فردی غیر از خود متقاضی امکانپذیر باشد؛ اصلاح این ایراد به این دوره از فروش نرسید اما ممکن است در طرح بعدی فروش ها این امکان فراهم شود تا فردی دیگری هم بتواند برای مشتری ارائه چک داشته باشد.
8	۱.
9	با هر کدملی فقط امکان ثبت‌نام و خرید یک دستگاه خودرو از خودروسازان وجود دارد.
10	۲.
11	مشتریانی که در ۳۶ ماه اخیر اقدام به خرید خودرو از شرکت های خودروساز کرده‌اند، مجاز به ثبت نام نیستند.
12	۳.
13	دارا بودن گواهینامه رانندگی برای خریداران الزامی است.
14	۴.
15	سن خریدار خودرو باید بالاتر از ۱۸سال باشد و کد ملی، شماره تلفن همراه، مشخصات حساب بانکی، همه باید متعلق به شخص ثبت‌نام‌کننده باشد.
16	۵.
17	افراد نباید پلاک خودرو فعال و نصب شده داشته باشند.
18	۶.
19	خریدار خودرو به هیچ عنوان حق فروش وکالتی خودرو را ندارد و خودروی فروخته شده قابل صلح نیست.
20	۷.
21	اگر در راستی‌آزمایی مراحل فروش، تکمیل وجه، تحویل خودرو و حتی در بازه زمانی پس از تحویل خودرو، مشخص شود که خریدار از ضوابط عدول کرده یا در فرآیند ثبت‌نام صداقت نداشته است، خودروی وی توقیف و مطابق با قانون با آن برخورد می‌شود.
22	۸.
23	هر خودروی صفر کیلومتری که در فرآیند تحویل مشتری قرار می‌گیرد، حداکثر باید ظرف مدت سه‌ماه برای استفاده از گارانتی به نمایندگی‌های مجاز خدمات پس از فروش خودروسازان مراجعه کند.
24	۹.
25	مشتریان باید در ثبت شماره شبا خود در سایت فروش دقت کنند، چرا که مسئولیت ورود شماره شبا به صورت اشتباه و در نهایت برگشت پول به فرد دیگر بر عهده ثبت‌نام‌کننده است.
26	۱۰.
27	سند خودرو تا یکسال در رهن شرکت باقی خواهد ماند.
28	(که به موجب آن یک فقره چک با موعد پرداخت سال آینده و به مبلغ سه میلیون و ۹۰۰ هزار تومان خواهد بود.
29	)براین اساس، در صورتی که ثبت‌نام کننده یکی از این موارد را رعایت نکند یا در فرآیند ثبت‌نام اظهار نکند، قرارداد منعقد شده با وی، از سوی شرکت به صورت یک طرفه لغو شده و فرد مذکور امکان خرید خودرو را از دست می‌دهد.
30	لازم به ذکر است که بر اساس سیاستگذاری‌های وزارت صنعت، معدن و تجارت و هماهنگی‌های به عمل آمده با خودروسازان، از ۲۵ هزار دستگاه خودرو ویژه در ایام عید فطر، ۱۵ هزار دستگاه متعلق به خودروهای گروه صنعتی ایران خودرو و ۱۰ هزار دستگاه متعلق به خودروهای تولیدی گروه خودروسازی سایپا است.
31	همچنین خودروسازان به مشتریان اعلام کرده اند که هیچ عجه ای برای ثبت نام نداشته باشند؛ چراکه امکان ثبت نام تا ۱۰ روز آینده ادامه خواهد داشت و متقاضیان به صورت شبانه روزی تا ۱۴ خرداد ماه می توانند مراحل ثبت نام را طی کنند.
