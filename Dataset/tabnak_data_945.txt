tabnak_data###ریزش فروش خودرو در چین در ماه ژانویه###https://www.tabnak.ir/fa/news/962120/ریزش-فروش-خودرو-در-چین-در-ماه-ژانویه###['اقتصادی', 'خارجی']###2020-02-27 12:03:00###۹۶۲۱۲۰###['فروش خودرو', 'خودروسازان', 'چین']
1@@@2
1	براساس داده‌های منتشر شده توسط اتحادیه خودروسازان چین، فروش خودرو در این کشور در ماه ژانویه با ریزش ۱۸.
2	۷ درصدی مواجه بوده که در نتیجه آن صنعت این نوزدهمین ماه متوالی کاهش فروش خود را تجربه کرد.
3	به گزارش ایبِنااز رویترز، اتحادیه خودروسازان چین (CAAM) در حساب کاربری رسمی خود در وی‌چت اعلام کرد که فروش وسایل نقلیه انرژی نو در ماه ژانویه نسبت به زمانی مشابه در سال گذشته ۵۱.
4	۶ درصد کاهش یافته است؛ این اتحادیه در ادامه افزود که آمار تولید و فروش خودرو در ماه فوریه به مراتب کمتر خواهد بود.
5	این اتحادیه ۱۳ فوریه اعلام کرده بود که انتظار دارد فروش خودرو در بزرگ‌ترین بازار خودرو جهان در ژانویه ۱۸ درصد کاهش پیدا کند.
6	صنعت خودروسازی چین خود را برای تاثیرات ناشی از شیوع ویروس کرونا که به امروز (چهارشنبه) ۲ هزار و ۷۱۵ نفر را به کام مرگ کشانده است، آماده می‌کند.
7	با توجه به اعمال محدودیت‌های تردد در اماکن عمومی طی دو هفته آخر ماه ژانویه، مقامات اجرایی صنعت خودروسازی چین اعلام کرده اند که اپیدمی کرونا به احتمال زیاد در سه ماهه نخست سال بازار خودرو را آشفته می‌کند.
