roozno_data###ترامپ از سنا خواست به قطعنامه کاهش اختیاراتش درباره اعلام جنگ با ایران رای ندهد###http://roozno.com//fa/news/413335/ترامپ-از-سنا-خواست-به-قطعنامه-کاهش-اختیاراتش-درباره-اعلام-جنگ-با-ایران-رای-ندهد###[]###2020-02-13 10:05:00###۴۱۳۳۳۵###['ترامپ']
1
1	رئیس جمهوری آمریکا از سنای این کشور خواست به قطعنامه ای که اختیارات رئیس جمهور را درباره اعلام جنگ با ایران محدود می کند، رای ندهند.
2	مجلس نمایندگان آمریکا دیماه گذشته به طرحی رای داد که اختیارات رییس جمهوری این کشور برای جنگ با ایران را کاهش می دهد.
3	به موجب این طرح که از سوی دموکرات‌ها و در پی تشدید تنش اخیر که با اقدام آمریکا در به شهادت رساندن سردار قاسم سلیمانی آغاز شد، رئیس جمهوری آمریکا اجازه نخواهد داشت بدون اجازه کنگره یا فقط برای مقابله با یک تهدید فوری و حتمی، از اقدام نظامی علیه ایران استفاده کند.
4	بر اساس این گزارش، ۲۲۴ نماینده به این قطعنامه رأی مثبت داده و ۱۹۴ تن از نمایندگان با آن مخالفت کردند.
5	البته این طرح باید در سنای آمریکا به تصویب برسد تا قابلیت اجرا داشته باشد.
6	دونالد ترامپ ، رییس جمهور آمریکا پیشتر در صفحه شخصی خود در توییتر از رای گیری مجلس نمایندگان در خصوص طرح کاهش اختیارات جنگی او به شدت انتقاد و ناراحتی خود را از این اقدام را ابراز کرده بود.
7	رییس جمهور آمریکا ادعا کرد: با رای‌گیری (درباره این طرح) که در مجلس نمایندگان انجام می‌شود، دموکرات‌ها می‌خواهند دفاع از آمریکا و ایستادن در برابر کشورهایی همچون ایران را برای رئیس جمهور سخت‌تر کنند.
8	از کشور بزرگمان محافظت کنید.
9	وی در ادامه انتقادات خود به این طرح در پیامی دیگر نوشت: نانسی پلوسی (رئیس مجلس نمایندگان آمریکا) خواستار این است که کنگره اختیار رئیس جمهور برای ایستادن مقابل سایر کشورها و دفاع از آمریکایی‌ها را بگیرد.
10	در کنار فرمانده کل قوای خود بایستید.
