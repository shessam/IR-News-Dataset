asriran_1_data###انتشار دفتر جدید شعری شفیعی کدکنی پس از ۲۳سال###https://www.asriran.com/fa/news/731100/انتشار-دفتر-جدید-شعری-شفیعی-کدکنی-پس-از-۲۳سال###['فرهنگی/هنری']###2020-05-31 13:17:00###۷۳۱۱۰۰###['شفیعی کدکنی', 'شعر']
4
1	«طفلی به نام شادی» عنوان تازه‌ترین اثر محمدرضا شفیعی کدکنی است.
2	این اثر دربردارنده پنج دفتر شعری از اوست که پس از ۲۳سال در دسترس علاقه‌مندان و مخاطبان آثار او قرار گرفته است.
3	به گزارش تسنیم، «طفلی به نام شادی»، تازه‌ترین اثر محمدرضا شفیعی کدکنی، در حوزه شعر است که به تازگی از سوی نشر سخن در دسترس علاقه‌مندان به شعر و آثار او قرار داده شده است.
4	کتاب حاضر شامل پنج دفتر شعری شفیعی کدکنی با عناوین «زیر همین آسمان و روی همین خاک»، «هنگامه شکفتن و گفتن»، «از همیشه تا جاودان»، «شیپور اطلسی‌ها» و «در شب سردی که سرودی نداشت» است.
5	عنوان کتاب از نام یکی از سروده‌های شفیعی کدکنی انتخاب شده است:طفلی به نام شادی، دیری است گم شده استبا چشم‌های روشن براقبا گیسویی بلند به بالای آرزوهر کس ازو نشانی دارد ما را کند خبراین هم نشان ما:یک سو خلیج فارس سوی دگر خزراین اولین مجموعه شعری شفیعی کدکنی است که پس از ۲۳ سال منتشر شده است.
6	علاقه‌مندان به آثار شفیعی کدکنی در این سال‌ها عمدتاً مخاطب آثار او در حوزه تصحیح و شرح آثار کلاسیک ادبی مانند «تذکرة‌الاولیا» و «این کیمیای هستی» بوده‌اند.
7	دفتر «طفلی به نام شادی»، مجموعه اشعار ۱۳۷۶ به بعد شفیعی کدکنی است.
8	قبلاً نشر سخن دو مجموعه «آیینه‌ای برای صداها» (هفت دفتر شعر منتشر در سال‌های پیش از انقلاب) و «هزارهه دوم آهوی کوهی» (اشعار ۵۶ تا ۷۶) را از او منتشر کرده بود.
9	کتاب و ادبیات ,در مقدمه‌ای از این کتاب می‌خوانیم: نخستین شعر مجموعه «زمزمه‌ها» در کتاب «آیینه‌ای برای صداها» محصول ۱۳۳۷ است.
10	همان که امروز در میان جوانان شهرت بسیار یافته است:تمام آرزوهای منی،کاش،یکی از آرزوهای تو باشمو آخرین شعرهایی که درین مجموعه تاریخ دارند، مربوط به همین چند سال اخیرند.
11	بعضی از این شعرها محل سروده شدن‌شان در زیر شعر تعیین شده است؛ مثلاً آکسفورد یا پرینستون یا لیدن یا توکیو.
12	ولی بسیاری از آنها محل سروده شدن ندارند و احتمالاً مربوط به همان سرزمین‌ها است.
13	فضای شعر و اقلیم طبیعی و درخت‌ها و گل‌هایش گواه است برین امر.
