asriran_2_data###قهر استراماچونی؛ این یک دردسر واقعی است###https://www.asriran.com/fa/news/702421/قهر-استراماچونی-این-یک-دردسر-واقعی-است###['ورزشی']###2019-12-08 13:39:00###۷۰۲۴۲۱###['استراماچونی', 'استقلال']
6@@@7@@@8
1	از ابتدای این فصل مشخص بود مدیریت باشگاه پرسپولیس و استقلال کار سختی است.
2	به دلیل حضور دو مربی خارجی در رأس کادر فنی دو تیم و از همه مهمتر شرایط اقتصادی خاصی که کشور تجربه می‌کند.
3	به گزارش خبر ورزشی، دیروز استراماچونی با لباس شخصی در تمرین حاضر شد و قبول نکرد آبی‌پوشان را تمرین دهد!
4	البته استراماچونی دست به یک رفتار حرفه‌ای زد و اجازه نداد تمرین تیم تعطیل شود.
5	دستیاران او استقلال را تمرین دادند و حتی بازیکنان برای یکی از دستیاران استراماچونی جشن تولد گرفتند.
6	در گذشته و بعد از بازی با تراکتور، استقلالی‌ها می‌خواستند اعتصاب کنند، اما استراماچونی اجازه نداد و از بازیکنان خواست به تمرینات خود ادامه دهند، در عوض او پیگیر حقوق آبی‌ها خواهد بود.
7	امروز که استراماچونی قهر کرده بازیکنان حامی سرمربی شده‌اند.
8	با این حال تمرین استقلال برقرار است تا تیم و تماشاگران آسیب نبینند و به این خاطر باید رفتار استراماچونی را تحسین کرد.
9	نکته آزار‌دهنده اینجاست مدیران استقلال و هر تیم دیگری زمانی وارد عمل می‌شوند که مربی و بازیکن قهر می‌کند و کارد به استخوان می‌رسد.
10	چرا؟ استراماچونی این فصل تیمی را تحویل گرفت که ۱۷ بازیکن خود را از دست داد و با یک تیم جدید و هزار و یک محدودیت تیمی ساخته که در موقعیت قهرمانی قرار دارد و امروز در موقعیت برنده است.
11	حق با اوست نه به این خاطر که در موقعیت برنده قرار دارد؛ او دستمزد خود را می‌خواهد؛ او برای تیم امکانات می‌خواهد آن‌هم در شرایطی که تیم موقعیت خوبی برای قهرمانی پیدا کرده است.
12	نمی‌شود یک مربی حرفه‌ای جذب کرد و بعد به او امکانات آماتور داد.
13	استقلال می‌توانست مربی‌ای را به خدمت بگیرد که با مشکلات عدیده این تیم کنار بیاید.
14	استراماچونی به این خاطر قهر کرده که باشگاه بنا به هر دلیلی نسبت به خواسته‌های او بی‌توجه است.
15	در شرایطی که حقوق بازیکنان هم در خواسته‌های سرمربی تیم استقلال پنهان است.
16	امروز اگر مربی ایرانی بود؛ شاید در اعتصاب تیم را همراهی می‌کرد، اما استراماچونی خطاب به بازیکنان گفت تمرینات تیم در هر شرایطی باید ادامه کند، چون تیم برای تماشاگران است.
17	تمرینات استقلال اگر تعطیل شود به نوعی شاهد خودزنی این تیم خواهیم بود.
18	استقلال امروز بهترین فوتبال را در بین تیم‌های لیگ برتری بازی می‌کند و در چنین شرایطی انتظار می‌رفت مدیریت باشگاه استقلال همه امکانات را برای کمک به استراماچونی و تیمش بسیج کند نه اینکه مقدمات قهر او را فراهم کند!جدایی استراماچونی از استقلال شاید از نظر مدیران باشگاه استقلال یک شو باشد، اما نباید فراموش کنیم استراماچونی یک مربی حرفه‌ای است و به خوبی می‌داند اگر بازیکنان او با دغدغه در میدان حاضر شوند روی هدف متمرکز نخواهند شد و اینجاست که استقلال آسیب می‌بیند و در چنین شرایطی یقین بدانید مربی ایتالیایی اجازه نخواهد داد کار تیم به جا‌های باریک کشیده شود و این یعنی خداحافظی استراماچونی با استقلال.
19	استقلال در فصل‌های اخیر هیچ‌گاه همانند این فصل تیم مدعی قهرمانی نبوده و هیچ‌گاه این‌طور زیبا بازی نمی‌کرده.
20	آن‌هم با سه مهاجم.
21	مدیران استقلال باید قدرشناس چنین روز‌هایی باشند و اجازه ندهند مربی ایتالیایی پیش از تمرین در رختکن تیم کز کند.
22	او از بی‌تفاوتی خسته شده و باید تصور کنیم صبر او هم حد و اندازه‌ای دارد.
23	مربیان حرفه‌ای شو بازی نمی‌کنند بلکه به چیزی که اعتقاد دارند عمل می‌کنند.
24	استقلال باید چنین روز‌هایی را تصور می‌کرد و اگر با علم به اینکه با استراماچونی دچار مشکل می‌شود او را به‌خدمت گرفته به استقلال ضربه زده است.
