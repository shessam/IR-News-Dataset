asriran_2_data###پرسپولیس قربانی تصمیمات عجیب و اشتباه کالدرون و نزدیکانش/ از خرید بحث‌برانگیز تا انتقادات تند از شاگردانش###https://www.asriran.com/fa/news/700553/پرسپولیس-قربانی-تصمیمات-عجیب-و-اشتباه-کالدرون-و-نزدیکانش-از-خرید-بحث‌برانگیز-تا-انتقادات-تند-از-شاگردانش###['ورزشی']###2019-11-27 14:16:00###۷۰۰۵۵۳###['پرسپولیس', 'کالدرون']
11@@@12@@@13
1	سرمربی آرژانتینی تیم فوتبال پرسپولیس مقصر اصلی شرایط امروز این تیم است و در این میان نقش نزدیکان او را نباید نادیده گرفت.
2	به گزارش تسنیم، پرسپولیس در روزی که یکی از بدترین بازی‌های فصل خود را به نمایش گذاشت موفق به شکست یک بر صفر صنعت نفت آبادان شد.
3	چه بسا اگر بازیکنان نفت با مشکلات مالی و بدنی (به خاطر شرکت نکردن در تمرینات به خاطر مسائل مالی) مواجه نبودند، سرخپوشان دومین شکست متوالی خود را در ورزشگاه آزادی در فاصله پنج روز متحمل می‌شدند.
4	اینکه پرسپولیس را چه شده است که با این همه ستاره و ملی‌پوش به این شکل بازی می‌کند قطعاً نمی‌تواند دلیل فنی داشته باشد.
5	کالدرون به‌عنوان سرمربی پرسپولیس به هیچ وجه نتوانسته ارتباط خوبی با شاگردانش برگزار کند و بارها در رسانه‌ها به انتقاد از آنها پرداخته است.
6	او حتی به جونیور براندائو انتخاب خودش هم رحم نکرد و انتقادات تند از او باعث شد این بازیکن برزیلی کلاً فوتبال بازی کردن را فراموش کند.
7	سرمربی آرژانتینی پرسپولیس برای اینکه تمام شاگردانش را راضی نگه دارد بارها ترکیب سرخپوشان را تغییر داده و همین جابه‌جایی‌های متعدد باعث شده است، آنها نتوانند همه‌ی توان فنی خود را در زمین ارائه کنند.
8	کاملاً مشخص است که کالدرون به خاطر انتقادات از شاگردانش و عدم ارتباط خوب با آنها به اصطلاع فوتبالی‌ها رختکن تیم را از دست داده است.
9	مسئله‌ای که باعث شده سرخپوشان به مانند قبل از سرمربی خود فرمانبرداری نکنند.
10	در این میان سرمربی آرژانتینی سرخپوشان بعد از عقب افتادن مطالباتش به مانند گذشته چندان انگیزه کار در پرسپولیس را ندارد و بیش از هر زمان دیگر منتظر صدور حکم اخراج و گرفتن پولش است.
11	در این میان نباید افراد نزدیک به کالدرون را هم در شرایط امروز پرسپولیس نادیده گرفت.
12	همان‌هایی که نقش اصلی را در حضور این مربی در فوتبال ایران ایفا کردند و در گام بعدی واسطه انتقال جونیور براندائو به ایران شده و سود مالی خوبی هم از این انتقال نصیب‌شان شد.
13	افرادی که یک بار خودشان را در رسانه‌ها نشان نداده‌اند، اما پشت پرده نقش عمده‌ای را در تصمیمات عجیب و غریب کالدرون دارند.
14	با شرایط موجود که پرسپولیس با سرمربی آرژانتینی‌اش به بن‌بست رسیده طبیعی است که مدیریت این باشگاه به دنبال جانشین برای کالدرون باشد و شاید اگر دو گزینه مدنظر این باشگاه در حال بررسی پیشنهاد بهتر نبوده و یا هدایت تیم دیگری را بر عهده نداشتند، کالدرون الان سرمربی تیمش نبود.
