asriran_1_data###آمار عجیب ارسلان؛ بهتر از تیام و دیاباته###https://www.asriran.com/fa/news/715113/آمار-عجیب-ارسلان-بهتر-از-تیام-و-دیاباته###['ورزشی']###2020-02-23 10:31:00###۷۱۵۱۱۳###['مطهری', 'دیاباته']
35
1	مدت‌ها بود که در رادار استقلال قرار داشت و خودش هم تمایل داشت استقلالی شود.
2	از آن زمانی که نامش در نفت تهران سر زبان‌ها افتاد، خود را به‌عنوان یک استقلالی در فوتبال ایران مطرح کرد و این توقع می‌رفت در ابتدای سال 95 این بازیکن خوش‌تکنیک و گلزن همراه با منصوریان آبی‌پوش شود که در هر صورت این اتفاق نیفتاد تا عاشق و معشوق دیرتر از هر زمانی به وصال هم برسند.
3	به گزارش فرهیختگان، حتی در دوره‌ای پرسپولیس هم خواستار جذب او شد، اما این انتقال هم رخ نداد و بالاخره در نقل‌وانتقالات نیم‌فصل ذوب‌آهن را به مقصد تیم محبوبش ترک کرد.
4	حالا اما امیرارسلان مطهری به پیراهن تیم محبوبش رسیده و اتفاقا نشان داده که خیلی‌خوب قدر آن را می‌داند.
5	همان سال 95 برخی سایت‌های خبری در این خصوص نوشتند: «قبل از جذب علی قربانی، گمانه‌زنی‌ها از این موضوع حکایت داشت که منصوریان به دنبال استقلالی کردن ارسلان است.
6	همچنین گفته می‌شد او در سکوت کامل با محمد دانشگر، مدافع نفت هم صحبت کرده و قطعا استقلالی می‌شود.
7	این دو بازیکن اما با هم به استقلال نیامدند و همین موضوع باعث شد وقتی مطهری به صبا رفت، مصاحبه تندی علیه منصوریان کرده و او را دلیل اصلی استقلالی نشدنش معرفی کند.
8	حالا اما ثابت شده حق با منصوریان بود که سراغ این بازیکنان نرفت.
9	دانشگر تا پایان لیگ هفدهم و ارسلان مطهری تا پایان لیگ شانزدهم با نفت قرارداد داشتند، برخلاف قربانی که قراردادش تمام شده بود.
10	نفت هم برخلاف زکی‌پور به‌راحتی حاضر نمی‌شد مطهری و دانشگر را به استقلال بدهد پس منصوریان با اتخاذ یک سیاست درست از جذب این دو نفر صرف‌نظر کرد تا حاشیه‌های حضورش در استقلال و جدا شدن از نفت بیشتر نشود.
11	»این درحالی بود که برخی بازیکنان دیگر مانند سیدجلال حسینی، بیرانوند و وحید امیری نیز در همان سال در تیررس استقلال بودند، اما درنهایت همه این بازیکنان پرسپولیسی شده و مطهری نیز استقلالی نشد.
12	همان سال مطهری در گفت‌وگویی با اشاره به پیشنهاد باشگاه استقلال گفته بود: «از استقلال پیشنهاد داشتم، اما از باشگاه استقلال، نه شخص سرمربی این تیم (منصوریان)!
13	مربی باید روی من نظر داشته باشد وگرنه من هیچ‌وقت جایی نمی‌روم که سرمربی تیم روی من نظر نداشته باشد، چون می‌خواهم بازی کنم.
14	»مهاجم وقت صبا در آن زمان تصریح کرد: «اگر به استقلال می‌رفتم، شرایطم مثل سال قبل می‌شد که در نفت بازی نکردم.
15	آنجا همه‌چیز را به تیم امید ربط دادند و گفتند تو چون درگیر تیم امید هستی، جایت را در ترکیب می‌گیرند و بازی به تو نخواهد رسید.
16	همه‌چیز را به تیم امید ربط دادند و من اصلا دلیل این مساله را نمی‌فهمیدم.
17	»منصوریان درخصوص این ماجرا گفت: «ارسلان را می‌خواستم با علی قربانی با هم به استقلال بیاورم، اما یک موضوع فان درخصوص مطهری پیش آمد.
18	قرار بود درخصوص معوقات تیم واکنشی نشان دهیم که براساس آن یکی دو بار سر تمرین حاضر شده و تمرین نکنیم و در روز سوم اصلا سر تمرین نرویم.
19	مطهری اما فکر کرد بزرگ‌تر تیم است و یک ماه رفت و نیامد.
20	بعد از یک ماه با دسته گل به تمرین آمد و من احساس کردم شاید اگر او را به استقلال ببرم و چند روزی پول نگیرد، یکدفعه برود و 2 ماه نیاید.
21	اتفاقا او فوق‌العاده بامعرفت است ولی آن زمان از دستش ناراحت بودم و کمتر هم بازی‌اش می‌دادم.
22	»ارسلان مطهری رکورد 6 گل زده در 400 دقیقه بازی برای استقلال را به ثبت رسانده است؛ یعنی در هر 66 دقیقه یک گل.
23	او در برتری 2 بر یک مقابل نفت مسجدسلیمان زننده یک گل آبی‌ها بود و در دربی نیز دبل کرد تا تاثیر بالایی در درخشش نمایش تیمش داشته باشد.
24	کسب نمره میانگین 7.
25	5 در این 6 بازی به وضوح کیفیت بالای این ستاره آبی‌پوش را نشان می‌دهد.
26	مطهری که با ۸ گل زده در کورس آقای گلی لیگ برتر قرار دارد، ۳ بار هم در آسیا برای استقلال گلزنی کرده تا با ۱۱ گل، بهترین گلزن این فصل فوتبال ایران باشد.
27	البته مطهری پیش از پیوستن به استقلال ۵ بار با پیراهن ذوب‌آهن گلزنی کرده بود و بعد از اضافه شدن به استقلال نیز ۳ گل در ۲ بازی زد تا شمار گل‌هایش در لیگ به عدد ۸ برسد.
28	مهاجم آبی‌پوشان در دیدارهای پلی‌آف آسیا هم دو بار به میدان رفت و ۲ گل به ثمر رساند و پس از آن نیز در مرحله گروهی این مسابقات مقابل الاهلی گلزنی کرد تا شمار گل‌های زده‌اش برای استقلال را به عدد ۶ و مجموع گل‌های این فصلش را به عدد ۱۱ برساند.
29	مطهری با مجموع ۱۱ گل در لیگ برتر و آسیا، بهترین گلزن این فصل فوتبال ایران است و با میانگین یک گل به ازای هر ۶۶ دقیقه بازی، آماری بسیار خوبی از خود به جای گذاشته است.
30	مطهری در ۶ بازی اخیرش با پیراهن استقلال ۲ بار دبل کرده که این هم آماری قابل‌توجه است و این درحالی است که گل کاملا سالم او مقابل الاهلی با اشتباه داور مردود اعلام شد که اگر چنین نمی‌شد، نه‌تنها شمار گل‌های مطهری به عدد ۱۲ می‌رسید بلکه او در ۶ بازی ۳ بار موفق به دبل کردن شده بود.
31	ارسلان درحالی این روزها با پیراهن آبی می‌درخشد که در همین 3 سال اخیر دو الماس سیاه با استقلال خوش درخشیده و گل‌های حساس و زیبایی را طی دوران حضور خود در استقلال به ثمر رساندند؛ دو بازیکن آفریقایی یعنی تیام و دیاباته.
32	در این بین تیام 12 گل را در 13 بازی برای استقلال به ثمر رساند، یعنی میانگین 92/0 گل در هر بازی و شیخ دیاباته نیز که هنوز پیراهن آبی را بر تن دارد و البته مدت‌های مدیدی را به خاطر مصدومیت از دست داد، در 15 بازی با پیراهن این تیم 11 بار گلزنی کرده که میانگین 73/0را به ثبت رسانده که همین امر موید آن است که مطهری تا این لحظه و با میانگین یک گل در هر بازی برای استقلال بهتر از 2 خارجی این تیم عمل کرده است.
33	بازیکنی که این روزها ساز استقلال را کوک می‌کند، بدون‌شک با ادامه این روند مثبت می‌تواند به ملی‌پوش شدن نیز امیدوار باشد، هرچند شنیده می‌شود اسکوچیچ این بازیکن را زیرنظر گرفته و احتمال دعوت ارسلان در اردوی پیش‌رو نیز وجود خواهد داشت.
34	با همه این اوصاف و گذشته از این صحبت‌ها، باید این‌طور عنوان کرد که با مثلث زهردار و آتشین ارسلان، قائدی و دیاباته که اتفاقا هر 3نفر آنها در صدر جدول گلزنان قرار دارند، خوش به حال استقلال و هوادارانش که اتفاقا با این وضعیت می‌توانند به ادامه فصل نیز امیدوار باشند.
35	نکته قابل‌توجه اینکه شنیده می‌شود با توجه به هدر دادن پنالتی‌های بی‌شمار طی یکی دو فصل اخیر توسط بازیکنان استقلال، از سوی کادرفنی مطهری به‌عنوان پنالتی‌زن جدید استقلال انتخاب شده و همین موضوع می‌تواند شمار گل‌های این بازیکن را افزایش دهد.
36	روز گذشته اتفاق جالبی در تمرین استقلال رخ داد.
37	در پایان تمرین با توجه به خوشحالی‌های بعد از گل مطهری، به سمت این بازیکن آمده و با گرفتن گیتاری سفید در دستان خود، با مهاجم گلزن استقلال عکس یادگاری گرفتند تا به این شکل با شادی‌های گل ارسلان سهیم شده باشند.
