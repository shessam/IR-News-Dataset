tabnak_data###قیمت دلار و یورو امروز شنبه ۱۰ خرداد ۹۹/ رشد نسبی شاخص ارزی در شروع هفته###https://www.tabnak.ir/fa/news/981403/قیمت-دلار-و-یورو-امروز-شنبه-۱۰-خرداد-۹۹-رشد-نسبی-شاخص-ارزی-در-شروع-هفته###['اقتصادی', 'داخلی']###2020-05-30 11:18:00###۹۸۱۴۰۳###['قیمت دلار', 'قیمت یورو', 'نرخ دلار']
1@@@2@@@3
1	دلار بر خلاف روز‌های پایانی هفته قبل، امروز را با رشد نسبی آغاز کرده است.
2	به گونه‌ای که صرافی‌های بانکی با افزایش ۵۰ تومان نرخ دلار و یورو، تابلوی قیمت‌ها را به روز رسانی کرده اند.
3	در این میان، بازار آزاد نیز به افزایش شاخص ارزی رضایت داده است.
4	به گزارش ؛ افزایش قیمت دلار و یورو در آغاز هفته در حالی است که در هفته قبل، شاهد افت نرخ دلار در روز‌های پایانی بودیم.
5	تا جاییکه بهای دلار در صرافی‌های بانکی حدود ۳۰۰ تومان کاهش داشت و در بازار آزاد نیز نرخ این ارز به میانه کانال هفده هزار تومانی عقب گرد داشت.
6	حال در معاملات امروز (شنبه دهم خردادماه ۹۹) بازار ارز، شاهد تغییر مسیر قیمت گذاری از سوی بازارساز هستیم.
7	به گونه‌ای که هم اکنون در صرافی‌های بانکی سطح کشور، هر اسکناس دلار آمریکا به نرخ ۱۷۰۰۰ تومان از مردم خریداری می‌شود و با رشد ۵۰ تومانی نسبت به روز پنج شنبه به قیمت ۱۷۱۰۰ تومان به متقاضی دریافت دلار آمریکا فروخته می‌شود.
8	همچنین هر اسکناس یورو در این صرافی ها، به قیمت ۱۸۵۰۰ تومان از مردم خریداری می‌شود و با رشد ۵۰ تومانی نسبت به پایان هفته قبل، به نرخ ۱۸۶۰۰ تومان به متقاضی دریافت یورو فروخته می‌شود.
9	افزایش اندک نرخ دلار در صرافی‌های بانکی در حالی است که در بازار آزاد ارز نیز بهای دلار با رشد بیش از ۱۰۰ تومانی نسبت به پایان وقت روز پنج شنبه، به رقم ۱۷۶۹۰ تومان رسیده است.
10	بانک مرکزی نرخ رسمی ۴۷ ارز را برای امروز اعلام کرد که بر اساس آن نرخ ۲۷ ارز نسبت به روز پنج شنبه افزایش و قیمت ۱۰ واحد پولی کاهش یافت؛ همچنین نرخ دلار و ۹ ارز دیگر نیز ثابت ماند.
11	بر اساس اعلام بانک مرکزی هر دلار آمریکا برای امروز «شنبه دهم خرداد ۹۹» بدون تغییر نسبت به روز گذشته ۴۲ هزار ریال قیمت خورد.
12	همچنینهر پوند انگلیس با افزایش ۳۷۲ ریالی به قیمت ۵۱ هزار و ۸۶۹ ریال و هر یورو نیز با رشد ۳۸۰ ریالی به قیمت ۴۶ هزار و ۶۴۲ ریال اعلام شد.
13	افزون بر این، هر فرانک سوئیس ۴۳ هزار و ۶۶۴ ریال، کرون سوئد ۴ هزار و ۴۵۹ ریال، کرون نروژ ۴ هزار و ۳۲۰ ریال، کرون دانمارک ۶ هزار و ۲۵۷ ریال، روپیه هند ۵۵۷ ریال، درهم امارات متحده عربی ۱۱ هزار و ۴۳۷ ریال، دینار کویت ۱۳۶ هزار و ۱۳۰ ریال، یکصد روپیه پاکستان ۲۵ هزار و ۷۲۰ ریال، یکصد ین ژاپن ۳۸ هزار و ۹۶۱ ریال، دلار هنگ کنگ ۵ هزار و ۴۱۹ ریال، ریال عمان ۱۰۹ هزار و ۲۳۲ ریال و دلار کانادا ۳۰ هزار و ۴۹۶ ریال قیمت خورد.
14	از سوی دیگر، نرخ دلار نیوزیلند ۲۶ هزار و ۶۰ ریال، راند آفریقای جنوبی ۲ هزار و ۳۹۳ ریال، لیر ترکیه ۶ هزار و ۱۵۹ ریال، روبل روسیه ۵۹۹ ریال، ریال قطر ۱۱ هزار و ۵۳۹ ریال، یکصد دینار عراق ۳ هزار و ۵۲۹ ریال، لیر سوریه ۸۲ ریال، دلار استرالیا ۲۸ هزار و ۴ ریال، ریال سعودی ۱۱ هزار و ۲۰۰ ریال، دینار بحرین ۱۱۱ هزار و ۷۰۲ ریال، دلار سنگاپور ۲۹ هزار و ۷۴۶ ریال، یکصد تاکای بنگلادش ۴۹ هزار و ۳۹۷ ریال، ده روپیه سریلانکا ۲ هزار و ۲۵۷ ریال، کیات میانمار ۳۱ ریال و یکصد روپیه نپال ۳۴ هزار و ۶۲۲ ریال تعیین شد.
15	همچنین، نرخ یکصد درام ارمنستان ۸ هزار و ۶۸۱ ریال، دینار لیبی ۲۹ هزار و ۶۴۹ ریال، یوان چین ۵ هزار و ۸۸۵ ریال، یکصد بات تایلند ۱۳۱ هزار و ۹۹۲ ریال، رینگیت مالزی ۹ هزار و ۶۶۱ ریال، یک هزار وون کره جنوبی ۳۴ هزار و ۱۱۷ ریال، دینار اردن ۵۹ هزار و ۲۳۸ یال، یکصد تنگه قزاقستان ۹هزار و ۹۶۸ ریال، لاری گرجستان ۱۳ هزار و ۱۸۵ ریال، یک هزار روپیه اندونزی ۲ هزار و ۸۶۶ ریال، افغانی افغانستان ۵۴۹ ریال، روبل جدید بلاروس ۱۷ هزار و ۴۲۴ ریال، منات آذربایجان ۲۴ هزار و ۷۵۷ ریال، یکصد پزوی فیلیپین ۸۳ هزار و ۲۷۱ ریال، سومونی تاجیکستان ۴ هزار و ۹۱ ریال، بولیوار جدید ونزوئلا ۴ هزار و ۲۰۶ ریال و منات جدید ترکمنستان ۱۱ هزار و ۹۶۹ ریال ارزش‌گذاری شد.
