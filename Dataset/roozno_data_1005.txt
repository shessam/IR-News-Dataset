roozno_data###محسن هاشمی: میزان ابتلا به کرونا در کشور بسیار بیشتر از آمار رسمی است###http://roozno.com//fa/news/422813/محسن-هاشمی-میزان-ابتلا-به-کرونا-در-کشور-بسیار-بیشتر-از-آمار-رسمی-است###[]###2020-04-19 14:07:00###۴۲۲۸۱۳###['محسن هاشمی', 'امار رسمی ابتلا به کرونا']
1
1	رئیس شورای شهر تهران در خصوص ایجاد موج جدید بیماری کرونا با رفع محدودیت‌ها هشدار داد.
2	به گزارش روزنو :محسن هاشمی در ابتدای جلسه علنی امروز یکشنبه ۳۱ فروردین ماه شورای شهر تهران با بیان این‌که دو ماه از اعلام ورود پاندمی کرونا به کشور می‌گذرد و همه بخش‌ها تحت تاثیر قرار گرفته‌اند، گفت: مدیریت شهری تهران نیز از این موضوع بی‌تاثیر نبوده و به شدت دچار بحران کمبود نقدینگی شده است.
3	وی با بیان این‌که بر اساس بودجه سال ۱۳۹۹ برای اداره شهر تهران ماهانه ۳۰۰۰ میلیارد تومان منابع لازم داریم، اظهار کرد: تنها برای هزینه‌های جاری و ضروری شهر باید ماهانه ۲۰۰۰ میلیارد تومان داشته باشیم و این به معنای کسری بودجه ۵۰ درصدی نقد شهرداری برای نگه‌داشت ضروری شهر خواهد بود.
4	محسن هاشمی: میزان ابتلا به کرونا در کشور بسیار بیشتر از آمار رسمی استرییس شورای شهر تهران با بیان این‌که طی سه سال گذشته هزینه‌های جاری نگه‌داشت شهر افزایش قابل توجهی پیدا نکرده، اما با وجود تورم بیش از ۱۰۰ درصدی حتی هزینه‌ها کاهش یافته است، اظهار کرد: دیگر امکان کاهش جدی در هزینه‌های جاری نگه‌داشت شهر وجود ندارد و باید در مورد بار مالی ایجاد شده برای مدیریت شهری در ستاد ملی کرونا تصمیماتی اتخاذ شود.
5	هاشمی با بیان این‌که بسیاری از تصمیمات ستاد ملی کرونا، بار مالی برای شهرداری ایجاد کرده است، ادامه داد: تداوم فعالیت سیستم حمل‌ونقل عمومی و فعالیت ادارات و غیره وابسته به شهرداری با دو سوم کارکنان و تمدید فرصت پرداخت عوارض و منابع توسط شهروندان توازن منابع و هزینه‌های مدیریت شهری را بهم می‌زند و در این شرایط برخی از انتظارات به حق شهروندان از مدیریت شهری از جمله کاهش ازدحام در حمل‌ونقل مستلزم انجام سرمایه‌گذاری‌های ضروری است که در این شرایط خاص دولت می‌بایست با تامین مالی به تعهدات خود عمل کند.
6	رییس شورای شهر تهران با بیان این‌که اعضای شورای شهر نگران عادی شدن شرایط کرونا بر اساس آمار رسمی ارائه شده از سوی وزارت بهداشت هستند، گفت: متاسفانه این نگرانی با پاسخ نه چندان مهربانانه سخنگوی وزارت بهداشت مواجه شد که انشاالله جبران کنند.
7	هاشمی ادامه داد: همانگونه که برآوردهای مرکز پژوهش‌های مجلس شورای اسلامی و نظرات متخصصان نشان می‌دهد آمار ابتلا به کرونا در کشور بسیار بیشتر از عدد اعلام شده رسمی است که این تفاوت‌ها دلایل گوناگونی از جمله تأخیر در اعلام ورود کرونا به کشور و عدم محاسبه قربانیان قبل از آن، عدم وجود امکان تست کافی در کشور و عنوان کردن نام سایر بیماری‌ها نظیر اختلال تنفسی و شبه کرونا به عنوان کرونا بوده است که این اختلاف به صورت کلی مورد تایید وزارت بهداشت نیز قرار دارد، اما ما از مسئولان مربوطه انتظار داریم که با عدم شتابزدگی در رفع محدودیت‌های ایجاد شده، دستاورد رعایت دو ماه گذشته شهروندان را با خطر مواجه نکنند و موجب ایجاد موج جدید بیماری کرونا را فراهم نکنند.
8	رییس شورای شهر تهران ادامه داد: از مسئولین تقاضا می‌شود که آمار استان یا شهر تهران را به صورت جداگانه اعلام کنند، چرا که تهران به عنوان پایتخت کشور مبداء و مقصد بسیاری از سفرها است و این رفت‌وآمدها می‌تواند موجب انتشار دوباره ویروس کرونا شود.
