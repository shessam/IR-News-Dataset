roozno_data###رحمانی فضلی: مردم اساس امنیت کشور هستند/رهبری معظم انقلاب همواره بر مشارکت حداکثری تاکید دارند###http://roozno.com//fa/news/413411/رحمانی-فضلی-مردم-اساس-امنیت-کشور-هستندرهبری-معظم-انقلاب-همواره-بر-مشارکت-حداکثری-تاکید-دارند###[]###2020-02-13 16:55:00###۴۱۳۴۱۱###['رحمانی فضلی', 'امنیت کشور']
1
1	در این همایش وزیر کشور ضمن تاکید بر اهمیت مشارکت سیاسی در صیانت از امنیت کشور به معنای عام آن، تصریح کرد: مردم اساس امنیت کشور هستند.
2	به گزارش روز نو ، در آستانه برگزاری انتخابات یازدهمین دوره مجلس شورای اسلامی، استانداران سراسر کشور در محل وزارت کشور آخرین آمادگی ها برای برگزاری انتخابات را با حضور وزیر کشور مرور کردند.
3	بنابراین گزارش در همایش استانداران که ۲۴ بهمن ماه در تهران برگزار شد، معاونین سیاسی، امنیتی انتظامی و اقتصادی وزارت کشور در گزارش های تخصصی، ضمن مرور شرایط و آمادگی های موجود، توصیه های لازم را مطرح کردند.
4	در این همایش وزیر کشور ضمن تاکید بر اهمیت مشارکت سیاسی در صیانت از امنیت کشور به معنای عام آن، تصریح کرد: مردم اساس امنیت کشور هستند.
5	دکتر رحمانی فضلی در این همایش ضمن مرور شاخص های مختلف کشور در شرایط فعلی و اهمیت موضوع مشارکت حداکثری و ابعاد و آثار آن گفت: خالصانه برای حفظ و تقویت انقلاب در عرصه ورود کنیم.
6	دکتر رحمانی فضلی خاطر نشان کرد: تلاش کنیم که نگرش ها در حوزه سیاست و امنیت داخلی با حضور حداکثری به گونه ای معنا دار در جهت اقتدار و امنیت ملی باشد.
7	وزیر کشور با تاکید ویژه بر رعایت دقیق قانون در روند برگزاری و سلامت انتخابات، گفت: تعامل سازنده بین ارکان قانونی دخیل در برگزاری انتخابات مورد انتظار است.
8	در این همایش، علاوه بر استانداران سراسر کشور، اعضای شورای معاونین وزارت کشور، حضور داشتند
