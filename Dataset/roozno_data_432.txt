roozno_data###هشدار سناتور دموکرات به تاثیر تحریم‌های آمریکا بر افزایش تلفات کرونا در ایران###http://roozno.com//fa/news/415961/هشدار-سناتور-دموکرات-به-تاثیر-تحریم‌های-آمریکا-بر-افزایش-تلفات-کرونا-در-ایران###[]###2020-02-29 11:30:00###۴۱۵۹۶۱###['تحریم های آمریکا', 'تلفات کرونا']
1@@@2
1	الیزابت وارن در نامه خود هشدار داده بسیاری از بانكها به دلیل تحریم های آمریکا هنوز تمایلی به تأمین مالی معاملات بشردوستانه با ایران ندارند.
2	یک سناتور دموکرات آمریکایی با ارسال نامه‌ای به "مایک پمپئو" و "استیو منوچین" وزرای خارجه و خزانه‌داری آمریکا نسبت به تبعات منفی تحریم‌های اعمالی آمریکا در حوزه سلامت مردم ایران هشدار داده و از آنها خواسته تا اطمینان یابند تحریم‌های آمریکا مانعی در راه مبارزه با شیوع ویروس کرونا در ایران نیست.
3	به گزارش روز نو : به نقل از وب سایت "هیل" (وب سایت اخبار کنگره آمریکا) سناتور دموکرات "الیزابت وارن" یکی از نامزدهای حزب دموکرات برای انتخابات ریاست جمهوری 2020 آمریکا دیروز (جمعه) محتوای نامه‌ای را رسانه‌ای کرد که خطاب به وزرای خارجه و دارایی آمریکا نوشته است.
4	او در این نامه تاکید کرده:" من می‌دانم که اقلام بشر‌دوستانه شامل تحریم‌ها نبوده و نیز می‌دانم که مسئولیت اصلی تامین سلامت شهروندان ایران بر عهده حکومت این کشور است و حکومت ایران حق ندارد که ناکارآمدی خود در پاسخ به شیوع ویروس کرونا را به گردن آمریکا یا هر کشور خارجی دیگری بیندازد اما همزمان نگران آسیب‌پذیری مردم ایران و همچنین تبعات گسترش ویروس کرونا در این کشور و به تبع آن در منطقه و جهان هستم.
5	"کرونا در ایرانالیزابت وارن در ادامه تاکید کرده:" این هفته وزارت دارایی اعلام کرد که سازوکاری برای ارسال و معاملات بشردوستانه (با ایران) به راه افتاده است، اما من نگرانم که این اقدام نتواند فضای فعلی حاکم بر فعالیت‌های بانکی و تجاری با ایران را که آکنده از ترس و ریسک است را به سوی معاملات و تراکنش‌های بشر‌دوستانه سوق دهد.
6	بنابراین، به دنبال اطمینان از این امر هستم که نشان دهد تلاش‌های منطقی از سوی دولت آمریکا صورت گرفته تا اقلام پزشکی و اجناسی که شامل تحریم‌ها نمی‌شوند در دسترس مردم ایران قرار داده شود تا بتوانند از گسترش بیشتر ویروس کرونا جلوگیری کنند.
7	"نامه این سناتور آمریکایی 1 روز پس از اعلام وزارت خزانه‌داری آمریکا مبنی بر راه‌اندازی سازوکار مالی با همکاری سوئیس برای تسهیل تجارت اقلام بشردوستانه با ایران، منتشر شده است.
8	الیزابت وارن در نامه خود هشدار داده به رغم اینکه وزارت خزانه‌داری آمریکا اقداماتی را در جهت تسهیل تجارت بشردوستانه با ایران انجام داده است، اما بسیاری از بانكها هنوز تمایلی به تأمین مالی این معاملات ندارند.
9	مایک پمپئو دیروز (جمعه) در جلسه کنگره آمریکا مدعی شد که ایالات متحده "از ارسال کمک‌های بشردوستانه به ایران" کاملاً پشتیبانی می‌کند.
10	او در جمع کمیته امور خارجی مجلس نمایندگان آمریکا گفت "ما برای کمک به جمهوری اسلامی ایران پیشنهادهایی ارائه کرده‌ایم و به دیگران در سراسر جهان و منطقه توضیح داده‌ایم که ارایه کمک‌های بشردوستانه برای مبارزه در برابر ویروس کرونا در ایران چیزی است که ایالات متحده آمریکا کاملا از آن پشتیبانی می‌کند.
11	"او در پاسخ به سوالی درباره احتمال ارایه معافیت موقت تحریم‌ها علیه ایران برای مبارزه با ویروس کرونا در این کشور، تاثیر تحریم‌ها در این زمینه را منکر شد و گفت: "به طور پیوسته یک مسیر مشخص برای جابجایی کالاهای پزشکی و بشردوستانه در داخل جمهوری اسلامی ایران وجود داشته است و ایران هیچ گاه در حوزه پزشکی و دارویی تحت تحریم قرار نداشته است.
12	"با وجود ادعای پمپئو اما مقامات جمهوری اسلامی ایران می‌گویند تحریم‌های آمریکا مبادلات مالی و بانکی را سخت کرده و همین مساله باعث شده بسیاری از بانک‌های بین‌المللی حتی در زمینه مبادلات بشردوستانه با ایران، ریسک نکنند و ورود برخی داروها و تجهیزات پزشکی به ایران، با موانع بیشتری مواجه شده است.
