tabnak_data###آمار مبتلایان به ویروس کرونا در کشور به ۵ نفر رسید###https://www.tabnak.ir/fa/news/960501/آمار-مبتلایان-به-ویروس-کرونا-در-کشور-به-۵-نفر-رسید###['اجتماعی', 'اجتماعی']###2020-02-20 16:29:00###۹۶۰۵۰۱###['ویروس کرونا', 'آمار', 'وزارت بهداشت', 'ایران']
1
1	به رغم آنکه در شایعات آمار قربانیان ویروس کرونا در کشورمان دو رقمی شده، در واقعیت تنها نتیجه آزمایش 5 فرد مشکوک به ابتلا به این ویروس مثبت اعلام شده که دو تن از ایشان، همان دو فرد جان باخته در بخش مراقبت های ویژه در قم هستند.
2	به گزارش «تابناک»، این را آمار رسمی وزارت بهداشت، درمان و آموزش پزشکی کشورمان نشان می‌دهد که تنها مرجع رسمی اعلام نظر در این ماجراست و با اعلام صریح ابتلای دو تن به این ویروس در روز گذشته و بعد تایید جان باختن این افراد بر اثر بیماریِ ناشی از ابتلا به ویروس جدید، ثابت کرده که شفافیت در اطلاع رسانی را قربانی هیچ مصلحتی نمی‌کند.
3	مرجعی که حالا تاکید دارد آمار مبتلایان به ویروس افزایش یافته و به پنج تن رسیده است.
4	این را محمد مهدی گویا، رئیس مرکز مدیریت بیماری‌های واگیر وزارت بهداشت می‌گوید و می افزاید: تا صبح پنج شنبه موارد قطعی ابتلا به کرونا ۵ نفر بوده که ۴ مورد مربوط به شهر قم و یک مورد مربوط به شهر اراک است.
5	وی در ادامه با تاکید بر این نکته که تحقیق و بررسی علل ابتلای این افراد به ویروس کرونا ادامه دارد، می‌گوید: بررسی‌های ما نشان می‌دهد هیچ کدام از این بیماران نه با کسی که از چین آماده در تماس بوده و نه به چین سفر کرده اند.
6	رئیس مرکز مدیریت بیماری‌های واگیر وزارت بهداشت در پایان از مردم می‌خواهد که اخبار در خصوص این بیماری را فقط از وزارت بهداشت و از کانال رسمی این وزارتخانه دنبال کنند و می‌افزاید: تشخیص قطعی این بیماری نیاز به آزمایش‌های تخصصی دارد و علائم اولیه این بیماری شبیه بسیاری بیماری‌ها از جمله آنفلوانزا است.
