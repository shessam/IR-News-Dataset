asriran_1_data###۱.۶ میلیون مبتلا و ۹۵ هزار قربانی کرونا در جهان/ وضعیت در کدام کشورها بدتر است؟###https://www.asriran.com/fa/news/722764/۱۶-میلیون-مبتلا-و-۹۵-هزار-قربانی-کرونا-در-جهان-وضعیت-در-کدام-کشورها-بدتر-است###['اجتماعی ']###2020-04-10 10:52:00###۷۲۲۷۶۴###['کرونا', 'آمریکا']
6@@@7
1	آمارهای رسمی حاکی از آن است که روند افزایش شمار مبتلایان به کووید۱۹ در سراسر جهان همچنان صعودی بوده و شمار قربانیان جهانی این بیماری نیز در حال افزایش است.
2	به گزارش ایسنا، کروناویروس جدید که عامل بروز بیماری کووید۱۹ است، اولین بار در ماه دسامبر در چین گزارش شد و در حال حاضر به ۲۰۹ کشور و منطقه از سراسر جهان گسترش پیدا کرده است.
3	تا لحظه انتشار این خبر شمار کلی مبتلایان به کووید۱۹ در جهان یک میلیون و ۶۰۴ هزار و ۸۵۵ نفر است که ۹۵ هزار و ۷۳۸ نفر از آن‌ها جان باخته و ۳۵۶ هزار و ۶۷۳ نفر نیز بهبود یافته‌اند.
4	ایالات متحده آمریکا با ۴۶۸ هزار و ۸۸۷ مورد ابتلا و ۱۶ هزار و ۶۹۷ قربانی در صدر فهرست مبتلایان جهانی قرار گرفته است.
5	۲۵ هزار و ۹۲۸ نفر از مبتلایان این کشور نیز بهبود یافته‌اند.
6	اسپانیا با افزایش شمار مبتلایان و ثبت ۱۵۳ هزار و ۲۲۲ مورد در رتبه دوم فهرست مبتلایان جهانی کرونا قرار گرفته است.
7	تاکنون ۱۵ هزار و ۴۴۷ نفر از مبتلایان این کشور جان خود را از دست داده و ۵۲ هزار و ۱۶۵ نفر بهبود یافته‌اند.
8	ایتالیا نیز ۱۴۳ هزار و ۶۲۶ مورد ابتلا را به ثبت رسانده که از این میان ۱۸ هزار و ۲۷۹ نفر جان خود را از دست داده و ۲۸ هزار و ۴۷۰ نفر بهبود پیدا کرده‌اند.
9	در آلمان نیز شمار مبتلایان ۱۱۸ هزار و ۲۳۵ نفر اعلام شده که از این تعداد ۲۶۰۷ نفر جان باخته و ۵۲ هزار و ۴۰۷ نفر نیز بهبود یافته‌اند.
10	فرانسه نیز شمار مبتلایان به بیماری کووید۱۹ را ۱۱۷ هزار و ۷۴۹ نفر اعلام کرده است.
11	از این میان تاکنون ۱۲ هزار و ۲۱۰ نفر جان باخته و ۲۳ هزار و ۲۰۶ نفر بهبود یافته‌اند.
12	چین که اعلام کرده شیوع کروناویروس را تا حد زیادی کنترل کرده تاکنون ۸۱ هزار و ۹۰۷ مورد ابتلا به کووید۱۹ را گزارش کرده که با اعلام یک مورد جدید فوتی، تعداد قربانیان این بیماری در این کشور به ۳۳۳۶ نفر رسید.
13	هم‌چنین تعداد بهبودیافتگان به ۷۷ هزار و ۴۵۵ نفر افزایش یافته است.
14	همچنین در ایران تاکنون ابتلای ۶۶ هزار و ۲۲۰ نفر تایید شده است که از این میان ۴۱۱۰ نفر جان خود را از دست داده و ۳۲ هزار و ۳۰۹ نفر نیز بهبود یافته‌اند.
15	در انگلیس نیز ۶۵ هزار و ۷۷ نفر تاکنون به این ویروس مبتلا شده‌اند که ۷۹۷۸ نفر از آن‌ها جان باخته و ۱۳۵ نفر بهبود یافته‌اند.
16	ترکیه هم تاکنون ابتلای ۴۲ هزار و ۲۸۲ نفر را به بیماری کووید۱۹ اعلام کرده که از این میان ۹۰۸ نفر جان باخته و ۲۱۴۲ نفر نیز بهبود یافته‌اند.
17	همچنین بلژیک با ۲۴ هزار و ۹۸۳ مبتلا و ۲۵۲۳ قربانی، سوئیس با ۲۴ هزار و ۵۱ مبتلا و ۹۴۸ قربانی و هلند با ۲۱ هزار و ۷۶۲ مبتلا و ۲۳۹۶ قربانی از کشورهای اروپایی با میزان شیوع گسترده محسوب می‌شوند.
18	بنا بر آمارهای سایت "ورلداُمتر"، کانادا با ۲۰ هزار و ۷۶۵ مبتلا و ۵۰۹ قربانی، برزیل با ۱۸ هزار و ۱۷۶ مبتلا و ۹۵۷ قربانی، پرتغال با ۱۳ هزار و ۹۵۶ مبتلا و ۴۰۹ قربانی، اتریش با ۱۳ هزار و ۲۴۴ مبتلا و ۲۹۵ قربانی، کره جنوبی با ۱۰ هزار و ۴۵۰ مبتلا و ۲۰۸ قربانی، روسیه با ۱۰ هزار و ۱۳۱ مبتلا و ۷۶ قربانی و سرزمین‌های اشغالی با ۹۹۶۸ مبتلا و ۸۶ قربانی از دیگر کشورها با میزان شیوع بالای کروناویروس جدید هستند.
