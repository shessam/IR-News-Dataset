tabnak_data###میلیون‌ها نفر با خطر از دست دادن شغلشان مواجهند###https://www.tabnak.ir/fa/news/955112/میلیون‌ها-نفر-با-خطر-از-دست-دادن-شغلشان-مواجهند###['اقتصادی', 'خارجی']###2020-01-28 09:30:00###۹۵۵۱۱۲###['انگلیس', 'مهارت', 'شغل']
1
1	انجمن شوراهای محلی انگلیس هشدار داد میلیون‌ها نفر با خطر از دست دادن شغل خود در آینده مواجه هستند.
2	به گزارش ایسنا به نقل از ایندیپندنت، کمبود مهارت های لازم شغلی باعث خواهد شد تا در سال ۲۰۳۰ صدها میلیون نفر در سراسر جهان کار خود را از دست بدهند.
3	انجمن شوراهای محلی انگلیس از دولت ها خواسته است تا بودجه آموزشی را با هدف ارتقای مهارت های عملی و علمی شهروندان افزایش دهند.
4	کوین بنتلی، مدیر این انجمن با هشدار نسبت به اپیدمی بیکاری گفت: مهارت پایین شغلی در آینده نزدیک هزینه بسیار سنگینی به خانوارها و اقتصاد کشورها تحمیل خواهد کرد.
5	باید مطمئن شویم که کارکنان دارای مهارت های لازم برای رقابت بر سر شغل های آینده هستند.
6	بنتلی با اشاره به ضرورت افزایش بهره‌وری در نظام های اقتصادی گفت که مشاغل آینده به تدریج نیاز به سطح سواد بالاتری خواهند داشت و اگر نیروی کار خود را با این شرایط تطبیق ندهد، کارفرمایان سراغ روبات ها خواهند رفت.
7	به گفته انجمن شوراهای محلی، تنها در انگلیس ۱۳ میلیون شاغل در حال حاضر مهارت های شغلی پایینی دارند و این مساله امینت شغلی دست کم ۹ میلیون نفر از آن‌ها را تهدید می کند.
8	طی ۱۰ سال‌آینده احتمالا تنها دو میلیون شغل مناسب برای افراد با مهارت کم ایجاد خواهد شد در صورتی که دست کم پنج میلیون نفر متقاضی این مشاغل خواهند بود.
9	استفان اوانز، کارشناس مسائل اقتصادی در موسسه " لرنینگ ورک" گفت: نیاز است تا سطح سرمایه گذاری‌ها را تا سطح زیادی افزایش دهیم.
10	پیشتر سازمان توسعه و همکاری اقتصادی در گزارشی پیش بینی کرد به دلیل افزایش استفاده از روبات‌ها و اتوماسیون در محیط کاری، ۱۴ درصد مشاغل فعلی جهانی حذف شده و ۳۲ درصد دیگر دچار تغییرات اساسی شوند.
11	از هر ۱۰ فرد جوان و نوجوان در حال حاضر شش نفر فاقد مهارت‌های لازم برای مواجهه با موج تغییرات بازار کار است.
12	سازمان توسعه و همکاری اقتصادی از کشورهای جهان خواسته است تا خود را آماده مواجه با تغییرات جدید کنند و برنامه جایگزین سیاست‌های فعلی را تدوین کنند.
13	تنها در آمریکا بین سال‌های ۱۹۸۰تا ۲۰۱۸ حدود ۷.
14	۵ میلیون نفر که در بخش تولید فعالیت می‌کرده اند از کار خود بی‌کار شده‌اند.
