roozno_data###هشدار سازمان بهداشت جهانی: کرونا ممکن است در تابستان از بین نرود###http://roozno.com//fa/news/417168/هشدار-سازمان-بهداشت-جهانی-کرونا-ممکن-است-در-تابستان-از-بین-نرود###[]###2020-03-07 12:10:00###۴۱۷۱۶۸###['هشدار سازمان بهداشت جهانی', 'کرونا']
1
1	یک مقام سازمان جهانی بهداشت هشدار داد همه کشورها باید ریشه کن کردن ویروس کرونا را در اولویت نخست خود قرار دهند زیرا هیچگونه شواهدی مبنی بر از رفتن این ویروس مانند ویروس آنفلوآنزا در تابستان در دست نیست.
2	«مایکل رایان» مدیر اجرایی برنامه فوریت های بهداشتی سازمان جهانی بهداشت روز شنبه در مصاحبه با خبرنگاران در ژنو افزود: این یک امید واهی است که این ویروس در تابستان از بین خواهد رفت.
3	به گزارش روز نو : رسانه های چین، این مقام سازمان جهانی بهداشت از همه کشورها خواست که بر روی آنچه که می توانند انجام دهند تمرکز کنند و منتظر پایان طبیعی این ویروس نباشند.
4	او همچنین گفت که رفتار و عملکرد ویروس کرونا در شرایط آب و هوایی متفاوت ناشناخته است.
5	این مقام سازمان جهانی بهداشت همچنین از افزایش تعداد موارد جدید در کشورهایی که درآمد کم و سیستم پزشکی ضعیف دارند ابراز نگرانی شدید کرد.
6	رایان همچنین با اشاره به محدود کردن ورود اتباع ژاپن و کره جنوبی به کشورهای یکدیگر، چنین شرایطی را یک "بحران سیاسی" توصیف کرد و از کشورها خواست این محدودیت ها را کنار بگذارند زیرا «این نوع محدودیت ها کمکی به اصل موضوع نمی کند».
7	اظهارات این مقام سازمان جهانی بهداشت در شرایطی است که موارد ابتلا به ویروس جدید کرونا در سراسر جهان از ۱۰۰ هزار مورد بیشتر شده است.
