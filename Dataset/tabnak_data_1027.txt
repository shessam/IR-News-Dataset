tabnak_data###اردوغان در سوریه نه راه پس دارد نه پیش/ ناتو هم کمک نخواهد کرد###https://www.tabnak.ir/fa/news/962921/اردوغان-در-سوریه-نه-راه-پس-دارد-نه-پیش-ناتو-هم-کمک-نخواهد-کرد###[]###2020-03-01 19:03:00###۹۶۲۹۲۱###['اردوغان', 'اسد', 'سوریه']
1
1	یک رسانه عرب زبان از مخمصه سخت و انزوایی که رئیس جمهور ترکیه در ماجراجویی خود در سوریه بدان گرفتار شده پرده برداشته و به عدم تمایل غرب و ناتو برای کمک به اردوغان پرداخته است.
2	به گزارش خبرگزاری مهر، رأی الیوم در مطلبی به مخمصه‌ای که رجب طیب اردوغان رئیس جمهور ترکیه در سوریه بدان گرفتار شده پرداخته و آورده است: غرب در مشکلات جنگی کنونی اردوغان با روسیه و سوریه و با درجه کمتر ایران و حزب الله به کمک رئیس جمهور ترکیه نخواهد شتافت زیرا غرب به شکل تدریجی از پرونده سوریه دست شسته است و تمایلی برای درگیری با مسکو ندارد.
3	این رسانه عرب زبان در ادامه می‌نویسد: رجب طیب اردوغان در بدترن دوره سیاست خارجی خود پس از کشته شدن دهها نفر از نظامیان ترکیه در ادلب به دست ارتش سوریه و روسیه به سر می‌برد و خود را در بحران واقعی می بیند؛ زیرا از یکسو نمی‌تواند که به عقب بازگردد و بزرگی ترکیه و ارتش آن را حفظ کند و از سوی دیگر نمی‌تواند به ماجراجویی خود به ویژه پس از ادامه حمایت تمام عیار روسیه از سوریه، ادامه بدهد زیرا خسارات سنگین در انتظار اردوغان خواهد بود.
4	در مقابل مسکو راهکاری که آبرو اردوغان را حفظ کند و اینکه کشته شدن نظامیان ترکیه عمدی نبوده را مطرح کرده است.
5	رأی الیوم گزارش داد: ناتو از سیاست اردوغان تعجب زده شده است و اینکه چگونه از همکاری محکم با روسیه تا نیمه فوریه به یکباره به سوی آمریکا شتافت و خواستار استقرار پاتریوت برای مقابله با جنگنده‌های روسی در آسمان سوریه شد.
6	کارشناسان می‌پرسند که چگونه اردوغان هزاران نظامی خود را بدون پوشش هوایی در حالی که می‌دانست که جنگنده‌های روس سیطره آسمان سوریه را دارند، به ادلب فرستاد؟!این رسانه نوشت: ناتو از پاتریوت برای مقابله با جنگنده‌های روسیه در آسمان سوریه استفاده نخواهد کرد و آنرا فقط در صورت ورود جنگنده‌ها به حریم هوایی ترکیه به کار خواهد گرفت.
7	اما سوال دیگر این است که آیا اصلاً ناتو پاتریوت نصب خواهد کرد یا خیر؟ ناتو علاقه‌ای برای بازگشت به سوریه ندارد و دونالد ترامپ رئیس جمهور آمریکا مایل است که بدون پرونده نظامی به انتخابات ریاست جمهوری نوامبر آینده برود و کشورهای اروپایی هم مشکلی با اینکه پرونده سوریه را به ولادیمیر پوتین بسپارند، ندارند.
8	رأی الیوم در پایان آورده است: روزنامه لوموند فرانسه نوشته است که اردوغان خود را در انزوای بزرگی می بیند و کسی پاسخی به وی نمی‌دهد و از سوی دیگر روابطش با سران غرب به سبب تصمیمات غافلگیرکننده اش سرد و با ولادیمیر پوتین متحد جدیدش به مشکل برخورد کرده است.
