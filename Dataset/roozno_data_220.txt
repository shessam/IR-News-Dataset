roozno_data###رها کردن مردم موجب فراموشی اصلاحات و باز کردن پای جریان برانداز می‌شود/ اصلاح‌طلبان بر فضای یاس آلود اضافه نکنند###http://roozno.com//fa/news/414034/رها-کردن-مردم-موجب-فراموشی-اصلاحات-و-باز-کردن-پای-جریان-برانداز-می‌شود-اصلاح‌طلبان-بر-فضای-یاس-آلود-اضافه-نکنند###[]###2020-02-17 14:39:00###۴۱۴۰۳۴###['انصاری', 'لیست کارگزاران']
1@@@2@@@3
1	یک کاندیدای یازدهمین دوره مجلس شورای اسلامی گفت: سکوت علاج کار نیست؛ آقای خاتمی از من خواست که کنار نروم و جدی در صحنه انتخابات بمانم.
2	رها کردن مردم موجب فراموشی اصلاحات و باز کردن پای جریان برانداز می‌شود.
3	نتیجه انتخابات هرچه باشد باید انسجام و ارتباط تشکیلاتی خود را حفظ کنیم.
4	به گزارش روز نو ، مجید انصاری درباره چرایی حضور اصلاح‌طلبان در انتخابات با وجود همه مشکلات، گفت: مجموعه جریان اصلاحات از ماه‌ها قبل، جلسات مشورتی با آقای خاتمی داشت.
5	مرتب درباره انتخابات بحث شد و تصمیم‌گیری نهایی این بود که همه کسانی که احساس می کنند در مجلس موثر هستند، ثبت نام کنند و حتی لیستی از شخصیت های مهم هم تهیه شد ولی متاسفانه جمع زیادی از آنها ثبت نام نکردند که مورد گلایه آقای خاتمی هم بود.
6	وی ادامه داد: من با وجود اینکه احساس می‌کردم حضورم ضرورت ندارد ولی به توصیه بزرگان اصلاحات احترام گذاشته و ثبت نام کردم اما شجاعت و صداقت و صراحت برخی نمایندگان از جمله علی مطهری موجب ردصلاحیت آنها شد.
7	در مجموع در شورای عالی اصلاح‌طلبان تصمیم گرفته شد هر حزبی که مایل است، لیست بدهد.
8	این عضو مجمع تشخیص مصلحت نظام با بیان اینکه امروز با عزاداری مشکل حل نمی‌شود، تصریح کرد: جامعه مشکلات اقتصادی و معیشتی دارد و از سوی رسانه‌های ضدانقلاب هم یاس پمپاژ می‌شود.
9	در این شرایط نقش احزاب و رسانه‌های اصلاح طلب ایجاد امید است یا دمیدن در فضای یاس؟ رها کردن مردم در این مقطع درست نیست و اصلاح طلبان بر فضای یاس آلود اضافه نکنند.
10	سکوت علاج کار نیست.
11	آقای خاتمی از من خواست که کنار نروم و جدی در صحنه انتخابات بمانم.
12	رها کردن مردم موجب فراموشی اصلاحات و باز کردن پای جریان برانداز می شود.
13	نتیجه انتخابات هرچه باشد باید انسجام و ارتباط تشکیلاتی خود را حفظ کنیم.
14	وی گفت: خروج مجلس از انفعال، استفاده درست قوه مقننه از ابزارهای نظارتی خود، بازگرداندن مجلس به ریل اصلی خود ایجاد آرامش در روابط خارجی و تنش‌زدایی با همسایگان از برنامه‌های اصلاح طلبان در مجلس یازدهم است.
15	ما با هیچ جناحی در مجلس دعوا نداریم و برنام‌های خوبی داریم که اکثریت را در مجلس می‌توانیم با خمود همراه کنیم.
