roozno_data###ربیعی خبر داد: اعمال محدودیت در ورودی‌ها و خروجی‌های استان‌های درگیر کرونا###http://roozno.com//fa/news/415913/ربیعی-خبر-داد-اعمال-محدودیت-در-ورودی‌ها-و-خروجی‌های-استان‌های-درگیر-کرونا###[]###2020-02-28 20:02:00###۴۱۵۹۱۳###['کرونا']
1@@@2
1	«علی ربیعی» عصر جمعه در رشته توئیتری خود نوشت: امروز از اول صبح ستادملی مبارزه باکرونا با حضور دکتر جهانگیری تشکیل شد.
2	خوشبختانه گزارش‌ها حاکی از افزایش حداکثری هماهنگی‌ها و تسلط بر شرایط است و می‌توان امیدوار بود با همکاری مردم بتوانیم این شرایط را پشت‌سر بگذاریم.
3	سخنگوی دولت خاطرنشان کرد: در خصوص وضعیت مدارس‌کشور، تامین هرچه سریع‌تر اقلام بهداشتی، وضعیت ساعات‌کاری از جمله افراد با بیماری‌های پر خطر، اعمال محدودیت در ورودی‌ها و خروجی‌های استان‌های درگیر و نیز رفت و آمد‌های غیر ضروری و ضدعفونی گسترده این استان‌ها و اماکن خاص تصمیمات خوبی اتخاذ شد.
4	ربیعی تصریح کرد:روند شناسی‌ها نشان می‌دهد در یکی دو هفته آتی شرایطی خواهیم داشت که نیاز به همکاری و همیاری مردم در عمل به توصیه‌های مسئولین امر بسیار ضروری وموثر خواهد بود.
5	فضای آرام، رفتار هوشمندانه و بهره‌گیری از اطلاعات صحیح مهمترین عامل درگذار از این بحران خواهد بود.
6	سخنگوی دولت، اعمال محدودیت در ورودی‌ها و خروجی‌های استان‌های درگیر با بیماری کرونا و کاهش رفت و آمد‌های غیر ضروری و ضدعفونی گسترده این استان‌ها و اماکن خاص را از مهم‌ترین تصمیمات اتخاذ شده در ستاد ملی مبارزه با کرونا عنوان کرد.
7	ویروس کرونا که رسما کووید – ۱۹ نام دارد، نخستین بار در شهر ووهان چین شناسایی شد.
8	این ویروس اکنون به حدود ۵۰ کشور سرایت کرده و سازمان بهداشت جهانی را برآن داشته است تا در مورد بهداشت جهانی، وضعیت فوق العاده اعلام کند.
9	آمار ابتلای قطعی به ویروس کرونا در کشور تا ظهر جمعه (نهم اسفند) به ۳۸۸ نفر و فوت ناشی از آن در مجموع به ۳۴ نفر رسیده است و ۷۳ نفر از مبتلایان بهبود یافته اند.
