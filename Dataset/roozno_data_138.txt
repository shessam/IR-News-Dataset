roozno_data###تمدن: به پیر به پیغمبر، احمدی‌نژاد هیچ لیستی در انتخابات مجلس ندارد###http://roozno.com//fa/news/413380/تمدن-به-پیر-به-پیغمبر-احمدی‌نژاد-هیچ-لیستی-در-انتخابات-مجلس-ندارد###[]###2020-02-13 13:27:00###۴۱۳۳۸۰###['احمدی نژاد', 'انتخابات مجلس']
1
1	مرتضی تمدن، چهره نزدیک به محمود احمدی نژاد می گوید: ارائه لیست در تهران یا شهرستان ها به نام رئیس جمهور سابق یا به نام دولت های نهم و دهم یا بحث ائتلاف و حمایت مستقیم و غیر مستقیم از جریان های سیاسی و افراد فعال در انتخابات همگی فاقد اعتبار است.
2	به گزارش روزنو ، روز دوشنبه بود که خبر آمد جمعی از وزرا و معاونین دولت های نهم و دهم می خواهند لیست انتخاباتی تحت عنوان «ائتلاف مردم» منتشر کنند.
3	هرچند اسمی پای بیانیه منتشر شده در این رابطه وجود نداشت اما اعلام چنین خبری حکایت از آن داشت که وزرای محمود احمدی نژاد اینبار هم قافیه را باختند و اصولگرایان حاضر نشدند هزینه حضور آنها در لیست های خود را بپردازند.
4	توییت کنایه آمیز محمد عباسی، وزیر ورزش و جوانان دولت احمدی نژاد هم بر این موضوع و اختلاف و دلخوری آنها صحه گذاشت.
5	او گفته بود که «برای چندمین بار از حضورشان به عنوان کاندیدا ترسیدند تا هیچ کدامشان را در لیستی که به نام اصولگرایان معامله شد، راه ندهند.
6	»از سویی دیگر پیش از آغاز نام نویسی کاندیداهای انتخابات مجلس نیز حرف و حدیث ها درخصوص حضور پرشمار وزرا و معاونین دولت های نهم و دهم شنیده می شد و نهایتا حضور پرتعداد آنها برای داوطلبی نمایندگی مجلس برآن گمانه زنی ها صحه گذاشت.
7	اما حالا مرتضی تمدن، چهره نزدیک به محمود احمدی نژاد انتشار هرگونه لیست از سوی رئیس جمهور دولت های نهم و دهم و حمایت او از هر جریان، فرد و لیستی را تکذیب می کند.
8	تمدن در گفتگو با خبرآنلاین ضمن اینکه تاکید می کند احمدی نژاد همچون دیگر مردم پای صندوق رای می آید اما می گوید: «از همه عزیزان تقاضا می کنیم از انتساب خود یا لیست های مطرح و یا گمانه زنی های بلاوجه و غیرواقعی به نام دکتر احمدی نژاد یا جریان بهار خودداری کنند.
9	»به پیر به پیغمبر احمدی نژاد هیچ برنامه ای برای لیست دادن نداردمرتضی تمدن در گفتگو با خبرآنلاین با اشاره به اخباری مبنی بر انتشار لیستی انتخاباتی تحت عنوان «ائتلاف مردم» که گفته می شود جمعی از وزرا و معاونین رئیس جمهور در دولتهای نهم و دهم در آن حضور دارند، گفت: از چند روز پیش برخی در فضای مجازی و رسانه ها مطرح می کنند که دولت نهم و دهم و یاران و خادمان مردم زیرنظر و حمایت آقای احمدی نژاد لیست انتخاباتی می دهند درحالی که دکتر هیچ برنامه ای برای دادن لیست و حمایت از اشخاص ندارد.
10	وی ادامه داد: به پیر و به پیغمبر که ما لیستی نداریم.
11	می خواهیم دوستان را هم خوشحال کنیم که بدانند لیستی نداریم.
12	استاندار تهران در دوران ریاست جمهوری محمود احمدی نژاد همچنین تصریح کرد: همانطور که بارها تاکید شده است آقای احمدی نژاد در انتخابات مجلس یازدهم لیستی ندارند همانطور که برنامه ای برای معرفی کاندیدا در این انتخابات نداشته و ندارد.
13	هرگونه لیست منتسب به محمود احمدی نژاد را تکذیب می کنمتمدن انتشار هرگونه لیست منتسب به محمود احمدی نژاد را تکذیب کرد و افزود: ارائه لیست در تهران یا شهرستان ها به نام دکتر احمدی نژاد یا به نام دولت های نهم و دهم یا بحث ائتلاف و حمایت مستقیم و غیر مستقیم از جریان های سیاسی و افراد فعال در انتخابات همگی فاقد اعتبار است و همانگونه که ایشان بارها خاطرنشان کرده، هیچ برنامه ای هم در این زمینه ندارد.
14	بنابران با احترام به همه سلایق و اشخاص فعال در انتخابات مجلس یازدهم ، از همه عزیزان تقاضا می کنیم از انتساب خود یا لیست های مطرح و یا گمانه زنی های بلاوجه و غیرواقعی به نام دکتر احمدی نژاد یا جریان بهار خودداری کنند.
15	احمدی نژاد مانند همه آحاد ملت پای صندوق رای می آیدوی در عین حال تاکید کرد: با این حال حضور در انتخابات برای بهره گیری از یک حق قانونی و کمک به تحقق خواست و اراده ملت از طریق ظرفیت های قانون اساسی امری بدیهی است که با حضور پای صندوق های رای اتفاق خواهد افتاد و اقای احمدی نژاد هم همواره بر این موضوع تاکید داشته و دارند و مانند همه آحاد ملت پای صندوق رای حضور پیدا می کنند و رای خود را به صندوق می اندازند اما در بحث حمایت یا دادن لیست یا همراهی با جریان های سیاسی فعال در انتخابات هیچ برنامه ای ندارند.
16	وزرای دولت سابق مستقل لیست دهند نه با اعتبار احمدی نژاداین فعال سیاسی نزدیک به محمود احمدی نژاد در واکنش به این پرسش که وزرای دولت های نهم و دهم حق ارائه لیست با این عنوان را دارند یا خیر، گفت: به عنوان یک لیست مستقل و مرتبط با خودشان منعی ندارد اما اینکه لیست را به آقای احمدی نژاد منتسب کنند و بگویند مورد حمایت و نظر ایشان است، ما آن را تکذیب می کنیم و واقعیت ندارد.
17	هرچند که وزرای دولت های نهم و دهم ممکن است تحت یک لیست به صحنه رقابت ورود پیدا کنند و حق طبیعی آنها است اما انتساب آن به دکتر احمدی نژاد فاقد اعتبار است و از سوی مجموعه آقای احمدی نژاد تکذیب می شود.
18	برخی وزرا هنوز رابطه دوستانه ای با احمدی نژاد دارندتمدن در پاسخ به این پرسش که آیا درحال حاضر بین کاندیداهای حاضر در انتخابات ارتباطی با محمود احمدی وجود دارد ای خیر، تصریح کرد: مجموعه ای از آقایان وزرا و فعالان در دولت های نهم و دهم ارتباط دوستانه با آقای احمدی نژاد را حفظ کردند و برخی هم با مصاحبه و صحبت از مجموعه دولت آقای احمدی نژاد فاصله گرفتند.
19	بودن این افراد در دولت آقای احمدی نژاد به معنای این نیست که مواضع سیاسی و افکار و عقاید آنها با آقای احمدی نژاد منطبق است.
20	وی خاطر نشان کرد: این ظرفیت آقای احمدی نژاد بود که از همه نظرات در کابینه خود استفاده کردند اما اینکه این افراد، چه آنها که فاصله گرفتند و چه آنها که رابطه دوستانه ای دارند بخواهند در فضای انتخابات و در بحث لیست ها با نام آقای احمدی نژاد ورود پیدا کنند از سوی ما مورد تایید نیست.
21	کسی نمی تواند و نباید از نام ایشان در رقابت های انتخاباتی استفاده کند.
22	بهمن شریف زاده: تفکر بهاری کاندیدایی در انتخابات نداردبهمن شریف زاده یکی دیگر از چهره های نزدیک به محمود احمدی نژاد هم در گفتگو با خبرآنلاین تاکید کرده که کاندیداهای حاضر در انتخابات مجلس یازدهم متعلق به تفکر بهار نیستند.
23	او حضور وزرای دولت های نهم و دهم را دلیلی بر احمدی نژادی بودن آنها نمی داند و می گوید: «آقای صفارهرندی، آقای متکی و آقای مصلحی هم روزگاری وزیر دولت آقای احمدی نژاد بودن اما آیا از تفکر بهار هستند؟ خیر.
24	»
