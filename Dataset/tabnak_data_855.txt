tabnak_data###تداوم پیشروی ارتش سوریه در جنوب ادلب با آزادسازی دو شهرک###https://www.tabnak.ir/fa/news/961516/تداوم-پیشروی-ارتش-سوریه-در-جنوب-ادلب-با-آزادسازی-دو-شهرک###[]###2020-02-24 21:10:00###۹۶۱۵۱۶###['سوریه', 'ادلب', 'ارتش']
1
1	ارتش سوریه همزمان با ادامه عملیات شبانه خود در محورهای حومه جنوبی ادلب، کنترل دو شهرک جدید را پس از پاکسازی آنها از تروریست‌ها به دست گرفت.
2	به گزارش ایسنا، به نقل از خبرگزاری اسپوتنیک، یگان‌های ارتش سوریه با تداوم عملیات نظامی خود در حومه جنوبی ادلب توانستند بعد از درگیری‌های شدید با تروریست‌های جبهه النصره و انصار التوحید و همپیمانان آنها بر دو شهرک "رکایا سجنه" و"النقیر" مسلط شوند.
3	جنگنده‌های مشترک سوریه و روسیه مواضع وابسته به تروریست‌های "هیئت تحریر الشام" و"انصار التوحید" را در عمق مناطق تحت تصرف آنها در جبل الزاویه هدف گرفتند و یگان‌های ارتش سوریه بعد از درهم شکستن اولین خطوط دفاعی تروریست‌ها در این منطقه پیشروی کردند.
4	تمهیدات ارتش سوریه برای هدف قرار دادن مهمترین مواضع تروریست‌ها در محور شهرک "کفرسجنه" با کمک هواپیماهای شناسایی روسیه ادامه دارد.
