roozno_data###میرزایی: تخریب‌ها را کنار بگذاریم و بر روی کنترل «کرونا» متمرکز شویم###http://roozno.com//fa/news/417917/میرزایی-تخریب‌ها-را-کنار-بگذاریم-و-بر-روی-کنترل-کرونا-متمرکز-شویم###[]###2020-03-12 10:16:00###۴۱۷۹۱۷###['میرزایی', 'کرونا']
1
1	رئیس کمیته سیاسی فراکسیون امید مجلس شورای اسلامی تاکید کرد که در شرایط کنونی به جای تخریب، تمرکز تمام بخش‌ها باید بر روی برنامه‌ها و نحوه اجرای دستورالعمل‌ها برای مقابله با کرونا باشد.
2	به گزارش روز نو :جلال میرزایی ، با اشاره به ضرورت تمرکز تمام بخش های کشور برای مقابله با کرونا و پرهیز از سیاسی کاری در این عرصه، بیان کرد: در شرایط کنونی دولت و وزارت بهداشت مسئول تامین سلامت و بهداشت جامعه بوده و در پیشگیری، کنترل و درمان این ویروس نقش اساسی را در کل کشور و مراکز استان ها دارند.
3	وی اظهار کرد: دولت تا به امروز هر چه در توان داشته به‌کار گرفته و حمایت های مالی لازم را انجام داده است.
4	در چنین شرایطی متاسفانه شاهد هستیم به جای آنکه همه مسئولان در سطوح مختلف برای پیشگیری از شیوع این ویروس تمرکز داشته باشند، عده‌ای رو به سیاسی کاری آورده اند.
5	نماینده مردم ایلام در مجلس تصریح کرد: عده ای می گویند جلسات ستاد مقابله با کرونا باید هر روز با حضور عالی ترین مقامات برگزار شود.
6	عده‌ای دیگر می‌گویند رئیس ستاد باید دبیر شورای عالی امنیت ملی باشد.
7	گروهی دیگر می گویند رییس جمهور باید رییس ستاد باشد.
8	عده ای دیگر می گویند معاون اول رئیس جمهور باید ریاست ستاد را بر عهده بگیرد.
9	عده ای دیگر نیز جنگ روانی به راه انداخته اند و هر روز از ابتلا گروهی از مسئولان خبر می دهند.
10	یک روز می گویند معاون اول رییس جمهور مبتلا شده و حتی بعد از تکذیب خبر غیبت ایشان را در جلسات دولت به میان می کشند.
11	وی در ادامه تاکید کرد: روشن نیست این افراد به دنبال چه هستند.
12	با این رویکرد اگر رئیس جمهور نیز ریاست ستاد را به عهده بگیرد عده ای می گویند چرا وزیر بهداشت که در این زمینه تخصص دارد در میدان نیست.
13	برای این افراد فقط تخریب مهم است.
14	آیا بهتر نیست در شرایط کنونی به جای تخریب تمرکز تمام بخش ها بر روی برنامه ها و نحوه اجرای دستورالعمل ها برای مقابله با کرونا باشد.
15	وی در ادامه با تاکید بر اینکه سلامت مردم باید در اولویت همه مسئولان باشد، خاطرنشان کرد: بهتر است به جای بازی های سیاسی همه بخش ها به میدان آمده و به آسیب شناسی برنامه ها و تمرکز بر دستورالعمل های موثر بر کنترل این ویروس پرداخته شود.
16	امروز اکثر کشورها درگیر این ویروس هستند و دارند آن را تجربه می کنند.
17	سازمان بهداشت جهانی نیز هر روز توصیه ها و دستور العمل های خود را با توجه به تجارب کشورها به‌روز می کند.
18	میرزایی در پایان افزود: همه مسئولان در سطوح مختلف باید کمک کنند تا با استفاده از تمام ظرفیت ها بر این ویروس غلبه کنیم.
19	همه کشورها اعلام کردند که فعلا این ویروس درمان خاصی ندارد و تمرکز بر روی پیشگیری است.
20	دولت ما هم در این زمینه کوتاهی نکرده است.
21	اگر نمی توانیم به دولت کمک کنیم حداقل سنگ جلوی پای آن نیندازیم.
22	آقای رئیس جمهور در انتخابات ۱۴۰۰ کاندیدا نیست پس بیایید تخریب ها را کنار بگذاریم و بر روی کنترل این ویروس متمرکز شویم.
