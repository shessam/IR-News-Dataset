tabnak_data###نفت آبادان بدون اسکوچیچ مقابل پرسپولیس؟###https://www.tabnak.ir/fa/news/955281/نفت-آبادان-بدون-اسکوچیچ-مقابل-پرسپولیس###['ورزشی', 'ورزشی']###2020-01-28 20:04:00###۹۵۵۲۸۱###['اسکوچیچ', 'پرسپولیس', 'تابناک ورزشی', 'نفت آبادان']
3
1	امروز هیأت مدیره باشگاه صنعت نفت آبادان با سرمربی کروات خود جلسه‌ای برگزار کرد تا در مورد جدایی یا ماندن این مربی تصمیم‌گیری شود.
2	به گزارش تابناک ورزشی، پس از خداحافظی دراگان اسکوچیچ در رختکن پس از بازی مقابل نفت مسجدسلیمان و تأکید براینکه نمی‌خواهد در ایران بماند مسئولان باشگاه نفت آبادان با وی امروز جلسه‌ای برگزار کردند.
3	در نشست امروز هیأت مدیره که با حضور اسکوچیچ برگزار شد مدیران این تیم اصرار بر این داشتند تا اسکوچیچ طبق قراردادش به کار ادامه دهد، اما این مربی کروات پاسخ صریحی به مدیران تیم آبادانی نداد.
4	در این زمینه حسن نصر اصفهانی رئیس هیأت مدیره باشگاه نفت آبادان اظهار داشت: امروز با حضور اسکوچیچ جلسه را برگزار کردیم و مدیران به او اصرار داشتند که او طبق قراردادش بماند و حتی با وجودی که مطالبه معوقه به این مربی نداریم در خصوص قراردادش با او صحبت کردیم، اما اسکوچیچ اصرار بر این داشت که نمی‌خواهد در ایران بماند و به دلیل بیماری‌اش نمی‌خواهد فعلاً مربیگری کند.
5	در نهایت قرار شد او فکرهایش را کند و به ما جواب دهد.
6	نصراصفهانی در پاسخ به این سؤال که اسکوچیچ برای بازی با پرسپولیس روی نیمکت هست یا خیر؟ گفت: قرار است ظرف همین هفته اسکوچیچ به ما جواب دهد و با جواب او همه چیز مشخص می‌شود.
7	ما به این مربی گفتیم که اگر نخواهد بماند طبق قرارداد با او رفتار می‌کنیم.
