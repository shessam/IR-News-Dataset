tabnak_data###رشد 400 درصدی این نماد در غفلت ناظر###https://www.tabnak.ir/fa/news/961785/رشد-400-درصدی-این-نماد-در-غفلت-ناظر###['بورس', 'سازمان بورس و اوراق بهادار']###2020-02-25 20:33:00###۹۶۱۷۸۵###['بورس', 'سهام', 'بازار سرمایه']
1
1	این روزها که اکثر نمادها با رشدهای عجیب و غریب در بازار سرمایه مواجه هستند،نیازمند دقت و رصد بسیار دقیق تری از سوی معاونت بازار بورس تهران است تا از شکل گیری حباب در قیمت سهام شرکت ها بدون داشتن پشتوانه بنیادی یا دلایلی همچون تجدید ارزیابی جلوگیری شود.
2	به گزارش بورس تابناک به نقل ازلیکن بررسی ها گویای بی دقتی معاونت بازار بورس تهران در قبال برخی نمادهاست، دلیل این گفته روند قیمتی در برخی سهام بورس تهران است از جمله شرکت پارس بسویچ با نماد (بسویچ) که از اوایل آذر ماه با رشد بیش از 400 درصدی مواجه شده و ازحوالی 1750 تومان به بیش از 8 هزار تومان رسیده است.
3	روز شنبه نماد شرکت پارس بسویچ(بسویچ1) به دلیل انچه وجود ظن، دستکاری بازار و استفاده از اطلاعات نهانی عنوان شده، از سوی ناظر بازار متوقف شد.
4	طبق اطلاعیه منتشره در تارنمای كدالcodal.
5	ir با توجه به وجود ظن؛ دستكاری بازار / استفاده از اطلاعات نهانی در معاملات شركت پارس‌سویچ‌ ، نماد (بسویچ1) به منظور بررسی بیشتر معاملات حداكثر تا تاریخ 1398/12/08 متوقف شد.
6	در ترکیب سهامداری این نماد،به شخص حقیقی بر می خوریم که 466 میلیون سهم معادل 46.
7	58 درصد و سه کرسی مدیریتی را در اختیار دارد به گفته برخی فعالان بازار این فرد صنعتگری است که تمایلی به عرضه به دلیل از دست ندادن کرسی مدیریتی ندارد، شرکت سرمایه گذاری صنایع آب و برق حدود 5 درصد و شرکت های سرمایه گذاری سهام عدالت دیگر سهامداران این شرکت هستند و تنها 3 درصد این شرکت در بازار معامله می شود یعنی شناوری این سهم تنها 3 درصد است.
8	پارس سویچ در اواسط دهه 50 در زنجان تاسیس شد برخی گمانه زنی ها از احتمال افزایش سرمایه شرکت از محل تجدید ارزیابی حکایت دارد لیکن در این خصوص تابحال شفاف سازی صورت نرفته و شرکت در بازه های زمانی با توجه به توقف ناشی از رشد 50 درصدی از عدم وقوع رویداد با اهمیت در شرکت خبر داده است.
9	محمود گودرزی، معاونت بازار بورس اوراق بهادار تهران در گفت و گو با خبرنگاراز مکاتبه با سهامدار عمده برای عرضه و افزایش سهام شناور حکایت داد، مکاتباتی که بی نتیجه بوده و شرکت بورس به همین دلیل نماد را متوقف کرده است.
10	به نظر می رسد این رشد حباب گونه بدون هیچ گونه شفاف سازی ناشی از غفلت ناظر بورس بوده و این سوال مطرح می شود که چرا پس از این رشد عجیب طی 3 ماه ناظر اقدام به متوقف کردن نماد و حبس نقدینگی سهامداران خرد در این نماد کرده است.
11	با توجه به روند قیمتی شرکت به نظر می رسد، بورس تهران باید معیاری برای حداقل سهام شناور شرکت ها در بازارهای اصلی و فرعی خود یا تعریف دامنه نوسان مناسب برای شرکت ها با درصد شناوری پایین تر داشته باشد، شناوری تنها 3 درصدی این سهم که روزانه معاملات کم حجمی را نیز طی این مدت تجربه کرده، به رشد 400 درصدی قیمت انجامیده است.
