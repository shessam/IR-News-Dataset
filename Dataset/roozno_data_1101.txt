roozno_data###کرونا عامل تحول در رفت و آمد شهری/ افزایش پیاده‌روی و دوچرخه‌سواری در جهان###http://roozno.com//fa/news/428775/کرونا-عامل-تحول-در-رفت-و-آمد-شهری-افزایش-پیاده‌روی-و-دوچرخه‌سواری-در-جهان###[]###2020-05-28 10:08:00###۴۲۸۷۷۵###['رفت و آمد', 'کرونا']
1
1	یک شرکت دوچرخه سواری در بریتانیا: از زمان اعلام دولت برای ماندن در خانه فروش برخی از تجهیزات دوچرخه حدود 500 درصد افزایش یافته است.
2	به گزارش روز نو :رفت‌و‌آمدهای شهری جهان در دنیای ویروس زده تغییر کرده و مردم در حال استفاده از خودروهای شخصی هستند.
3	مقامات شهری و دولتی نیز از شهروندان می‌خواهند تا از وسایل حمل و نقل عمومی کمتر استفاده کنند.
4	بسیاری از مردم در کشورهای اروپایی پیاده‌روی کرده یا دوچرخه سواری می‌کنند.
5	آیا کرونا می‌تواند این سنت را نهادینه کرده و از ترافیک و آلودگی هوا بکاهد؟منطقه "دینس‌گیت" در طول تعطیلی و قرنطینه کووید19: منچستر فضاهای بیشتری را برای دوچرخه‌سواری و پیاده‌روی ایجاد می‌کند/ عکس: بی‌بی‌سیبستن برخی از خیابان های بریتانیا در دوران کرونادر هر جای شهر منچستر پیاده‌روهای عابر پیاده یا خطوط دوچرخه‌سواری جدید در حال ظهور است.
6	این بخشی از تلاش ملی بریتانیا برای ایجاد فاصله‌گذاری اجتماعی در آستانه کاهش قوانین قرنطینه و تعطیلی‌هاست.
7	شهرهای گلاسکو، لستر، یورک و برایتون در هفته‌های گذشته فضاهای جدیدی را به پیاده‌رو تبدیل کرده یا لاین‌های دوچرخه‌سواری را گسترش دادند.
8	ده‌ها شهر بریتانیا نیز قصد دارند این سیاست را در شهرهای خود افزایش دهند.
9	"صادق خان" شهردار لندن در دهه اول ماه "می" اعلام کرد که به زودی برخی از شلوغ‌ترین جاده‌های این شهر را می‌بندد.
10	صادق خان شهردار لندن در روزهای گذشته گفت: لندنی‌ها شادی حاصل از پیاده‌روی و دوچرخه‌سواری را دوباره کشف کرده‌اند/ عکس: AFPافزایش پیاده روی در بریتانیا در دوران کرونااو گفت که لندن به زودی ورودی‌های بزرگ خود به سمت برخی از مناطق این شهر را خواهد بست تا یکی از بزرگترین مناطق بدون اتومبیل شهری در جهان را ایجاد کند.
11	شهردار لندن در این باره گفت: لندنی‌ها به تازگی لذت پیاده‌روی و دوچرخه‌سواری را کشف کرده‌اند.
12	او افزود: میلیون‌ها نفر از مردم لندن برای رسیدن به مراکز شهر می‌توانند از خطوط دوچرخه‌سواری موقت و پیاده‌روهای جدید استفاده کنند.
13	این شهردار لندنی گفت که این تغییرات در مرحله اول اختلالاتی را برای لندنی‌ها ایجاد خواهد کرد اما تیم شهرداری لندن چاره‌ای جز باز کردن سریع خیابان‌های برای مردم این شهر ندارد.
14	صادق خان گفت: مطمئنم بازگشایی دوباره شهر ما "سبز" خواهد بود.
15	ما با سمی شدن هوا مقابله خواهیم کرد تا یک بحران سلامت را جایگزین بحرانی دیگر نکنیم.
16	"سبز" اصطلاحی است که این روزها برای مقابله با آلودگی‌های زیست محیطی در جهان به کار می‌رود.
17	بسیاری از تغییرات ایجاد شده در اطراف کشور بریتانیا واکنش‌های موقتی به بحران کرونا هستند اما بسیاری از مقامات پس از مشورت با جوامع محلی خواستار دائمی کردن آنها شده‌اند.
18	"آنجلیکا اسوجیا" یکی از اعضای ارشد حمل و نقل و محیط زیست شهر منچستر در این باره گفت: امیدواریم عابران پیاده و دوچرخه سواران خیابان‌های این شهر را پس بگیرند.
19	پیشنهادهای جدید نحوه رسیدن به مراکز شهری را تغییر می‌دهد/ عکس: PA MEDIAافزایش دوچرخه سواری در جهانبحران کرونا امکان رسیدگی بیشتر به بسیاری از پروژه‌های شهری را ایجاد کرده است.
20	"اسوجیا" عضو ارشد حمل و نقل و محیط زیست در این باره گفت: برخی از پروژه‌های کنونی شهر منچستر سال‌ها در صف برنامه‌ریزی بوده‌اند.
21	دولت بریتانیا در حال حل‌وفصل چالش سفر و جابه‌جایی‌های به شیوه‌ای جدید و با حفظ فاصله اجتماعی در محدوده شهری است.
22	تیم مدیریت شهری لندن در پیامی خواسته است تا مردم از وسایل حمل و نقل عمومی استفاده نکنند.
23	از طرفی خودروهای شخصی نیز باعث ایجاد ترافیک سنگین، قفل شدن خیابان‌ها و آلودگی هوای شهر خواهد شد.
24	در هفته‌های گذشته بریتانیا از بررسی طرحی به نام "یک بار برای یک نسل" خبر داد.
25	در این طرح بریتانیا برای دسترسی به نقاط شهری و از راه‌های جدید سرمایه‌گذاری خواهد کرد.
26	"گرنت شپس" وزیر حمل و نقل بریتانیا به مقامات محلی دستور داد تا در طول بحران کرونا فضاهای جدیدی برای دوچرخه‌سواران و عابران پیاده ایجاد کنند.
27	او خواستار "تغییرات مهم" در سیستم سفرهای درون شهری در دوران شیوع و پسا کرونا شد.
28	او گفت که برای تشویق مردم به "سفرهای فعال" درخواست وام اضطراری 250 میلیون پوندی کرده است.
29	پیاده‌روی و دوچرخه‌سواری از نگاه مقامات بریتانیا سفرهای فعال محسوب می‌شوند.
30	وزیر حمل و نقل بریتانیا می‌گوید: این مبلغ اولین قسط از یک بسته 2 میلیارد پوندی برای گسترش مناطق دوچرخه‌سواری و پیاده‌روی است.
31	مجموعه این طرح که در ماه فوریه اعلام شد به 5 میلیارد پوند می‌رسد.
32	شوراهای شهر در بریتانیا در حال حاضر می‌توانند از مقررات موقت برای گسترش پیاده‌روها، خطوط دوچرخه سواری، ایجاد خطوط عابر پیاده و بستن کامل برخی از خیابان‌ها برای دور زدن ترافیک استفاده کنند.
33	وزیر حمل و نقل بریتانیا نیز اعلام کرده که قدرت شوراها در این موارد را افزایش می‌دهد.
34	با این دستور مقامات محلی قادر به تغییر کامل مسیر ترافیک در شهرهای بزرگ و کوچک خواهند شد.
35	بیشتر این قوانین خودروها و دیگر وسایل نقلیه موتوری را محدود خواهند کرد.
36	با این وجود برخی از رانندگان وسایل موتوری، اقدامات جدید را محدودیت نویی برای رفت و آمد در محدوده خیابان‌های شهری می‌دانند.
37	"رود مکنزی" از انجمن تجاری حمل و نقل جاده‌ای در این باره گفت: سیاست‌های ضد خودرو، ضد کامیون، ضد ون در میانه بحران کرونا نگران کننده است.
38	تمامی روش‌های حمل و نقل برای بهبود اقتصاد ضروری است و نباید گروهی را قربانی سیاستی دیگر کرد.
39	شهر منچستر نام کمپین خود برای مقابله با کرونا و رفت و آمد امن را "خیابان‌های امن، امنیت زندگی" نامیده است.
40	مقامات شهر منچستر اعلام کرده‌اند که حدود 5 میلیون پوند بودجه فوری را به تغییر مسیرهای اضطراری مانند خروجی مناطق تجاری، مراکز کانونی حمل و نقل و مسیرهای بیمارستانی اختصاص خواهند داد.
41	هدف اصلی مقامات شهری از این ابتکارات کاهش آلودگی کربنی و رساندن آن به صفر تا سال 2038 است.
42	آنها شهری سالم و دلپذیرتر را می‌پسندند.
43	از طرفی تمرکز این شهرها تنها روی مرکز شهر نیست.
44	منطقه "لونشولم" در جنوب‌شرقی منچستر با اقدامات جدید تلاش دارد تا از ترافیک سنگین این منطقه بکاهد.
45	تصویر جدید منطقه "لونشولم" در جنوب شرقی منچستر بدون ترافیک/ عکس: TRANSPORT FOR GREATER MANCHESTERکرونا و تغییر در رفت و آمد شهریآنها قصد دارند گلدان‌های بزرگ در خیابان‌ها کاشته و بخش‌های گل‌کاری شده در محله را در چند هفته آینده افزایش دهند و فضای بیشتری را در اختیار عابران یا دوچرخه سواران قرار دهند.
46	"پائولین جانسون" یکی از شهروندان "لنشولم" در این باره گفت: ما با جامعه و اعضای شورای شهر مشورت کرده‌ایم.
47	آنها می‌خواهند این منطقه را به جایی بهتر برای زندگی تبدیل کنند.
48	ساکنین منطقه به این موضوع واکنش مثبت نشان دادند.
49	وی افزود: مقامات محلی به دنبال فضایی هستند که کودکان با خیال راحت در آن بازی کنند.
50	"کریس بوردمن" عضوهیات دوچرخه سواری و برنده مدال طلای المپیک در این رشته در منچستر می‌گوید: دوچرخه سواری در این منطقه از زمان شروع تعطیلی و قرنطینه 70 درصد افزایش یافته است.
51	وی افزود: کرونا به ما نشان داد اگر به مردم امنیت دهیم، آنها خودروها را کنار گذاشته و در خیابان‌ها راه رفته و دوچرخه سواری می‌کنند.
52	این برنده مدال طلای دوچرخه سواری در این باره گفت: اگر برای سفرهای فعال مردم اقدامی نکنیم، به یکباره با افزایش خودروها در خیابان، ترافیک و آلودگی زیستی مواجه خواهیم شد.
53	به گفته او، راه درست کنونی حمایت از مردم برای پیاده‌روی و دوچرخه‌ سواری و دستیابی به هوای پاک در بلند مدت است.
54	کن فاستر می‌گوید: فروشگاه دوچرخه سواری وی هرگز تا این حد شلوغ نبوده است/ عکس: بی‌بی‌سییک دوچرخه فروشی در بریتانیاتعطیلی و قرنطینه تا کنون باعث افزایش فروش دوچرخه شده است.
55	در هفته‌های گذشته سهام شرکت "هالفوردز" بزرگترین مغازه زنجیره‌ای فروش دوچرخه حدود 17 درصد افزایش یافت.
56	این شرکت اعلام کرد از زمان اعلام دولت برای ماندن در خانه فروش برخی از تجهیزات دوچرخه حدود 500 درصد افزایش یافته است.
57	"کن فاستر" صاحب یک دوچرخه‌سواری در " چورلتون کام هاردی" در حومه منچستر می‌گوید: شلوغ‌ترین روزهای کاسبی خود را در ایام قرنطینه گذرانده است.
58	مغازه او در سال 1954 و توسط پدربزرگش تاسیس شده است.
59	هوای این روزهای منچستر بسیار خوب است.
60	اما اگر هوا تغییر کند چه بر سر پیاده‌روی و دوچرخه‌سواری می‌آید؟ وقتی باران بیابد عابران پیاده یا طرفداران دوچرخه سواری چه می‌کنند؟ این نیز سوالی است که مقامات شهری باید به آن فکر کنند.
