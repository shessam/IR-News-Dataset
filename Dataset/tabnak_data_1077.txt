tabnak_data###تاوان گشودن درِ زندگی شخصی به روی غریبه‌ها###https://www.tabnak.ir/fa/news/964318/تاوان-گشودن-درِ-زندگی-شخصی-به-روی-غریبه‌ها###['صفحه نخست', 'اجتماعی']###2020-03-07 16:30:00###۹۶۴۳۱۸###['سارق', 'پرستار خانگی', 'دزد', 'پلیس']
4
1	به گزارش تابناک به نقل از میزان، تازگی همکاران من در پایگاه پنجم پلیس آگاهی موفق به دستگیری زن سارقی شدند که با شیوه و شگردی ناجوانمردانه اقدام به سرقت از منزل سالخوردگان می‌کرد.
2	شیوه و شگرد این زن به این شکل بوده است که در وسایل نقلیه عمومی با شناسایی سوژه‌های خود در کنار آن‌ها نشسته و با چرب زبانی توجه و اعتماد آن‌ها را جلب می‌کند و با معرفی خود به عنوان پرستار خانگی به افراد سالخورده پیشنهاد مراقبت و پرستاری داده و در ادامه فرد سالخورده وی را به منزل خود دعوت و در همان اولین دیدار متهم به بهانه تهیه چای صاحبخانه را بیهوش و اقدام به ربایش اموال با ارزش مالباخته از جمله طلا، وجه نقد وگوشی همراه نموده و از محل متواری شده است.
3	بیشتر بخوانید:کشف ۲۵ میلیون تجهیزات بهداشتی/۴ محتکر دستگیر شدندتاکنون ۵ مال باخته متهم را به عنوان سارق اموال خود شناسایی کرده اند.
4	شاید در نگاه اول باید انگشت اتهام را به سمت سارق منزل گرفت، اما با نگاهی دقیق‌تر به داستان متوجه می‌شویم که در صورت رعایت تنها چند نکته ساده این سرقت‌ها هرگز به وقوع نمی‌پیوست.
5	کلیه افرادی که به تنهایی زندگی می‌کنند، به خصوص سالخوردگان طعمه‌های مناسبی برای مجرمین محسوب می‌شوند.
6	این افراد به دلیل تنهایی به سرعت از هر ارتباط صمیمانه و پیشنهاد دوستی و مصاحبت استقبال می‌کنند.
7	لازمه گذران همراه با لذت و آرامش دوران سالخوردگی همین برخورداری از مونس و همدم و پرستاری است که بتوانید به وی تکیه کرده و از تاثیرات منفی تنهایی و انزوا به دلیل فوت اعضای خانواده و یا دوری فرزندان جلوگیری بعمل آورید، اما نباید به خاطر نیاز به این ارتباطات جانب احتیاط را رعایت نکرده و هر دست دوستی و صمیمیتی که به سمت شما دراز می‌شود، بدون فکر و تحقیق بپذیرید.
8	اولین توصیه‌ای که می‌توان در این نوشتار به آن اشاره کرد: خودداری از بازگو کردن جزئیات زندگی شخصی در وسائط نقلیه عمومی یا محیط‌های عمومی مانند پارک‌ها و غیره برای افراد غریبه می‌باشد.
9	نکاتی مانند اینکه تنها هستید چقدر درآمد و حقوق بازنشستگی دارید چه کسانی به منزل شما رفت و آمد دارند و چند روز در هفته تنها هستید و فرزندان یا آشنایان شما هر چند وقت یکبار به شما سر می‌زنند و.
10	در صورت نیاز به پرستار و همدم حتما از شرکت‌های معتبر و دارای مجوز و شناخته شده یاری بگیرید.
11	از نگهداری اموال با ارزش مانند طلا و سکه و وجه نقد و ارز در منزل خودداری کنید.
12	در این دورانی که اکثر افراد درگیر مشکلات و مسائل مربوط به خود و خانواده شان می‌باشند به ابراز صمیمیت بی مقدمه و اغراق آمیز افراد غریبه شک کرده و با احتیاط اقدام کنید.
13	حتما فردی معتمد را دربین اطرافیان خود در نظر بگیرید که در مورد مسائل مالی، تحقیق در خصوص صلاحیت پرستار و نظافت چی و مواردی مانند این‌ها از وی کمک بگیرید.
14	برای حفظ روحیه و ارتقا سلامت روان خود حتما در جمع‌های خانوادگی، سرای محلات.
15	پایگاه‌های بسیج، پارک‌ها و جلسات مذهبی و خانه‌های فرهنگ و مساجد حاضر شوید ولی از بازگو نمودن اسرار خانوادگی و مالی اتان خودداری کنید.
16	شاید به دلایل مختلف جامعه شناسی هرگز نتوان آمار جرم را در جامعه‌ای به صفر رساند، اما با رعایت نکات هشداری می‌توان موجب کاهش وقوعات و یا جابجایی جرم از محلی که نکات هشداری و حفاظتی در آن رعایت می‌گردد به محلی شد که ساکنان آن توجهی به هشدار‌های پلیسی ندارند.
17	پس با رعایت نکات هشداری اجازه ندهید جزیی از آمار مالباختگان و قربانیان باشید.
18	از انزوا و تنهایی خودداری نموده و روزانه با افراد مختلف در میان دوستان و اقوام در تماس باشید تا در صورتی که اتفاقی برای شما رخ داد متوجه غیبت و عدم تماس شما بشوند.
19	مجرمین هر روز با شگردی تازه و در پوشش و ظاهر و کلام فریبنده در جامعه حضور می‌یابند و در تلاش برای اغفال قربانیان خود هستند، با کمی احتیاط و ریزبینی و دقت نظر باعث می‌شوید شما یکی از قربانیان نباشید.
20	افراد چه جوان و چه سالخورده باید در برخورد با افرادی که در فضای مجازی خود را با شرایط شغلی و مالی یا تخصص خاصی معرفی می‌کنند با حساسیت زیادی برخورد کرده و تا نسبت به هویت و صلاحیت وی اطمینان حاصل نکرده اید وارد داد و ستد مالی یا استخدام وی نشوید.
21	فضای مجازی مکان مناسبی برای مجرمین می‌باشد تا با پنهانکاری در خصوص هویت خود به راحتی اطلاعات لازم را به منظور کلاهبرداری و سرقت از افراد بدست آورند.
22	به یاد داشته باشید با هر آگهی استخدام پرستار برای سالمند تنها، یا آگهی فروش اموال در سایت‌های واسطه خرید و فروش یا آگهی دعوت از افراد برای هم خانگی در فضای مجازی، به سادگی اطلاعات شخصی خود را در اختیار مجرمین قرار می‌دهید.
23	در پایان اشاره به این نکته ضروری است که با توجه به فرا رسیدن روز‌های پایانی سال و ایام نوروز مجرمین به مکان‌هایی مانند بانک‌ها، دستگاه‌های خودپرداز و مانند آن که افراد سالخورده برای انجام امور بانکی خود مراجعه می‌کنید سرازیر شده و تلاش می‌کنند در قالب کمک برای انجام امور بانکی شما را فریب دهند.
24	از سپردن مدارک و کارت عابر بانک خود به افراد غریبه خودداری کرده و سعی کنید حتی المقدور با فردی معتمد به این مراکز مراجعه کنید و برای استخدام کارگر جهت انجام امور نظافتی مربوط به نوروز نیز از شرکت‌های معتبر و مطمئن اقدام به استخدام کارگر نمایید و سعی کنید در زمان حضور کارگر در منزل تنها نباشید.
25	سردار علیرضا لطفی رئیس پلیس آگاهی پایتخت
