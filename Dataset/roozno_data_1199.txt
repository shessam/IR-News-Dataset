roozno_data###حریرچی: هر ۱۳ دقیقه یک نفر بر اثر کرونا در کشور فوت می کند###http://roozno.com//fa/news/433175/حریرچی-هر-۱۳-دقیقه-یک-نفر-بر-اثر-کرونا-در-کشور-فوت-می-کند###[]###2020-06-27 12:31:00###۴۳۳۱۷۵###['حریرچی', 'کرونا', 'کشور']
1
1	حریرچی: هر ۱۳ دقیقه یک نفر بر اثر کرونا در کشور فوت می کندمعاون کل وزارت بهداشت، درمان و آموزش پزشکی گفت: هر ۱۳ دقیقه یک نفر بر اثر کرونا در کشور فوت می کند و هر ۳۳ ثانیه یک نفر در ایران به بیماری کووید۱۹ مبتلا می شود.
2	به گزارش روز نو :، ایرج حریرچی روز شنبه در نشست خبری که به صورت ویدئو کنفرانس از وزارت بهداشت برگزار شد، افزود: از نظر تعداد خالص مرگ به یک میلیون نفر جمعیت بیماری کووید۱۹ به ترتیب رتبه ۴۰، ۴۷ و ۳۰ دنیا را با با تعداد ۱۲۱ مرگ در یک میلیون نفر داریم.
3	وی گفت: هر فرد ناقل کرونا می‌تواند بدون فاصله گذاری اجتماعی ۴۰۶ نفر را مبتلا کند، افرادی که قبلا به کرونا مبتلا شدند و افرادی که آنتی بادی آنها مثبت شده و تصور می‌کنند ایمن هستند باید فاصله‌گذاری را رعایت کنند و هنوز نمی‌توان اعلام کرد این افراد در برابر کرونا ایمن هستند، افزایش تعداد مبتلایان به کرونا به یک میلیون و نیم نفر در جهان زنگ خطر این بیماری را به صدا درآورده است.
4	وی گفت: اقدامات وزارت بهداشت، دولت و نظام جمهوری اسلامی برای کنترل اپیدمی کرونا بسیار وسیع بوده است اما هنوز کافی نیست.
5	هنوز در استانهای با شدت و موارد رو به افزایش بیماران کووید۱۹ مواجه هستیم و تعداد زیادی از شهرستانها در وضعیت قرمز هستند.
6	معاون وزیر بهداشت افزود: کنترل این اپیدمی مستلزم همکاری همه مردم است به همین علت عاجزانه و دوستانه از مردم می خواهیم برای سلامت خود و هموطنان و نیز کارکنان نظام سلامت حداکثر همکاری را در رعایت پروتکل های بهداشتی داشته باشند.
