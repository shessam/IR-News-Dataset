tabnak_data###زمان واریز یارانه نقدی و عیدی کارکنان دولت###https://www.tabnak.ir/fa/news/957681/زمان-واریز-یارانه-نقدی-و-عیدی-کارکنان-دولت###['اقتصادی', 'داخلی']###2020-02-08 15:56:00###۹۵۷۶۸۱###['واریز یارانه', 'یارانه نقدی', 'عیدی کارکنان دولت', 'سازمان برنامه و بودجه']
3
1	سخنگوي سازمان برنامه و بودجه كشور اعلام كرد: عيدي كاركنان دولت با حقوق بهمن ماه واريز مي‌شود.
2	به گزارش تابناک اقتصادی به نقل از سازمان برنامه و بودجه كشور، بر اساس اعلام مهدي قمصريان هيأت وزيران مبلغ ثابت دوازده ميليون ريال را به نسبت مدت خدمت تمام وقت در سال ۱۳۹۸ به عنوان پاداش آخر سال (عيدي) تعيين كرده است.
3	بر اساس مصوبه هيات دولت، پرداخت پاداش آخر سال (عيدي) به كاركنان خريد خدمت، قراردادي و موقت به نسبت خدمات تمام وقت آنان در سال ۱۳۹۸ خواهد بود.
4	سخنگوي سازمان برنامه و بودجه تاكيد كرد:‌ ميزان پرداخت پاداش آخر سال (عيدي) بازنشستگان، مستمري بگيران، حقوق وظيفه از كارافتادگي، حقوق وظيفه وراث مستخدمين متوفاي مشمول صندوق‌هاي بازنشستگي كشوري، سازمان تامين اجتماعي نيروهاي مسلح و ساير صندوق هاي بازنشستگي نيز به مبلغ ثابت دوازده ميليون ريال حسب مورد از محل بودجه مصوب صندوق بازنشستگي يا دستگاه اجرايي ذيربط قابل پرداخت است.
5	قمصريان افزود: خدمت نيمه وقت بانوان از لحاظ اجراي اين تصويب‌نامه، تمام وقت محسوب مي‌شود و معلمان حق‌التدريس نيز نسبت به ساعات تدريس مشمول اين تصويب‌نامه خواهند بود.
6	سخنگوي سازمان برنامه و بودجه تصريح كرد: شركت هاي دولتي موظفند از پرداخت هر نوع مبلغي تحت عنوان عيدي يا عناوين مشابه علاوه بر مبلغ مذكور به مديران و اعضاي هيات مديره خودداري كنند و سازمان حسابرسي يا حسابرسان قانوني شركت ها مكلفند نظارت لازم در اين خصوص اعمال نمايند.
7	مهدي قمصريان همچنين اظهار كرد: يكصد و هشتمين مرحله پرداخت يارانه نقدي فردا شب به حساب سرپرستان خانوار واريز مي‌شود.
8	وي افزود :‌ يارانه بهمن به ازاي هر نفر ۴۵۵۰۰ تومان است.
