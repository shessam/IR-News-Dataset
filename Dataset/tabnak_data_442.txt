tabnak_data###پارلمان کویت طرح صلح ادعایی آمریکا را محکوم کرد###https://www.tabnak.ir/fa/news/957112/پارلمان-کویت-طرح-صلح-ادعایی-آمریکا-را-محکوم-کرد###[]###2020-02-06 01:01:00###۹۵۷۱۱۲###['کویت', 'پارلمان', 'آمریکا']
1
1	پارلمان کویت طرح صلح تحمیلی آمریکا درباره مسئله فلسطین را محکوم کرد و از دولت خواست تا مخالفت خود را با طرحی که از حقوق فلسطینی، عربی و اسلامی در اراضی اشغالی چشم‌پوشی می‌کند ادامه دهد.
2	به گزارش ایسنا، به نقل از پایگاه اینترنتی النشره، بیانیه منتشر شده از سوی پارلمان کویت، اتخاذ رویکرد اسلامی، عربی و بین‌المللی و مخالفت با "معامله ناموفق قرن" و حمایت از "ثبات ملت فلسطین در سرزمین‌شان" را خواستار شده است.
3	در این بیانیه بر اهمیت تقویت تلاش‌های مردمی، میهنی، عربی و اسلامی برای یاری ملت فلسطین و آشنا کردن ملت‌های آزاده جهان با جنایات پیاپی و نقض‌های مستمر رژیم اشغالگر تاکید و رویکرد اصولی رهبری سیاسی کویت و در راس آن صباح احمد جابر صباح، امیر کویت در قبال مسئله فلسطین و نیز رویکرد همه دولت‌ها و پارلمان‌ها علیه معامله قرن ستایش شده است.
4	در این بیانیه از جامعه بین‌المللی خواسته شده است که رویکرد منصفانه‌تری را در قبال حقوق قانونی ملت فلسطین اتخاذ کند.
