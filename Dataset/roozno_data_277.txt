roozno_data###حداد و قالیباف عقب نشستند،آقاتهرانی سهم گرفت/ لیست وحدت درآمد###http://roozno.com//fa/news/414316/حداد-و-قالیباف-عقب-نشستندآقاتهرانی-سهم-گرفت-لیست-وحدت-درآمد###[]###2020-02-19 10:19:00###۴۱۴۳۱۶###['عقب نشینی', 'حداد و قالیباف']
1
1	«لیست وحدت» شورای ائتلاف درحالی منتشر شد که در آن بیشترین سهم به فرزندان معنوی و سیاسی آیت الله مصباح اختصاص یافته است.
2	به گزارش روز نو ، «لیست وحدت» را منتشر کردند، ۴۸ ساعت مانده به انتخابات یازدهمین دوره مجلس.
3	یک لیست لحظه آخری که اینبار هم نه بر مبنای سازوکاری وحدت گرایانه که در نهایت با سهم دهی به جبهه پایداری بسته شد.
4	شورای ائتلاف درجا زدهفته گذشته بود که شورای ائتلاف یا همان سازوکار انتخاباتی اصولگرایان که دو سال پیش سنگ بنای آن گذاشته شده بود لیستی ۳۰ نفره را منتشر کرد.
5	لیستی که نیامده دچار مرگ زودرس شد، چه آنکه انتقادات فقط بیرون لیست نبود بلکه برخی چون قالیباف هم رسما از آن لیست اولیه اعلام برائت کردند.
6	شورای ائتلاف به سرعت عقب نشینی کرد و وعده انتشار لیستی دیگر را داد.
7	پایداری ها اما منتظر لیست ثانویه شورای ائتلاف نشدند و خودشان پیشقدم ارائه لیست در جریان اصولگرا شدند، لیستی که حتی مهر تایید آیت الله مصباح را هم به خود دید.
8	شورای ائتلافی ها که هم شوک زده بودند هم گلایه مند، در نهایت لیستی دیگر را منتشر کردند و از آن به عنوان لیست نهایی با سرلیستی قالیباف نام بردند.
9	وقتی قالیباف مقاومت کردروایت ها درباره به وحدت نرسیدن شورای ائتلاف و پایداری اما حکایت از آن داشت که پایداری ها حاضر نبوده اند ذیل لیستی نامشان منتشر شود که قالیباف سرلیست آن باشد.
10	آقاتهرانی و محصولی حتی درخواست حذف قالیباف از لیست را داده بودند اما نه حدادعادل نه دیگر اعضای شورای ائتلاف تن به این خواسته پایداری ها نمی دهند.
11	بنا به روایت ها حتی محمدباقر قالیباف پیشنهاد دیگری می دهد و اعلام می کند حاضر است از لیست کناره گیری کند و به صورت مستقل و منفرد در انتخابات شرکت کند.
12	لیست جبهه انقلاب نیز ۲۹ نفره منتشر شود که این نیز مورد موافقت ائتلاف قرار نمی گیرد .
13	اما ماجرای اختلاف شورای ائتلاف بر سر لیست ۳۰ نفره آنجا علنی شد که حدادعادل در نامه ای که رسانه ای نیز شد به شدت از رویه جبهه پایداری در برخورد با شورای ائتلاف و سازوکار وحدت اصولگرایان انتقاد کرد و رویکرد آنها را وحدت شکن و سهم خواهانه دانست، گلایه هایی که به سرعت با پاسخ آقاتهرانی دبیرکل جبهه پایداری روبرو شد تا اختلافات پشت درهای بسته در فاصله چند روزه باقیمانده تا انتخابات مجلس اینگونه علنی شود.
14	زنگ خطر به صدا در آمددر نهایت اما چند روز پیش لیست نهایی شورای ائتلاف و جبهه پایداری منتشر شد و به موازات این دو لیست چندین لیست دیگر از درون اردوگاه اصولگرایان سر برآورد.
15	بازار لیست های اصولگرایانه از یک سو و بیرون آمدن نتیجه برخی نظرسنجی ها که حکایت از پایین بودن مشارکت و احتمال دومرحله ای شدن انتخابات را می داد در نهایت زنگ خطر را در جریان اصولگرا به صدا در آورد.
16	آنها که تا پیش از این غره شده و خود را پیروز انتخابات می دانستند گویی در نهایت به این نتیجه رسیده بودند که جنگ درون اردوگاهی حتی امکان شکست را نیز برایشان ممکن خواهد ساخت.
17	شاید از همین رو بود که جلسات پشت درهای بسته را برای سومین بار آغاز کردند تا شاید اینبار با فرزندان آیت الله مصباح به یک لیست واحد برسند.
18	جلسه ای که از صبح دیروز آغاز و در نهایت در نخستین ساعات بامداد خبر توافق بر سر «لیست واحد» منتشر شد.
19	پایداری ها چند سهم گرفتند و وحدت کردند؟مروری گذرا بر اسامی حذف شده از لیست ثانویه و اسامی اضافه شده به لیست واحد یا همان لیست نهایی حکایت از یک چیز بیشتر ندارد؛ سهم خواهی پایداری ها و سهم دهی شورای ائتلاف.
20	در لیست وحدت نام ۷چهره جدید به چشم می خورد که همه از لیست مستقل پایداری ها به این مجموعه جدید منتقل شده اند.
21	آقاتهرانی شاخص ترین چهره این لیست است که بعد از اضافه شدن او آقامیری چهره روحانی لیست ثانویه حذف شده است.
22	دو کاندیدای زن لیست ثانویه یعنی سوده نجفی و عاطفه خادمی هم حذف شده اند و به ازای آن یک زن یعنی لاجوردی به مجموعه لیست ائتلاف اضافه شده است با این احتساب سهم زنان در لیست وحدت کاهش یافته است.
23	رضا تقی پور وزیر احمدی نژاد هم بالاخره توانست به لیست وحدت راه یابد.
24	بیژن نوباوه، علی خضریان،غلامحسین رضوانی و روح الله ایزدخواه هم با برند پایداری در لیست وحدت جای گرفته اند.
25	با احتساب حضور سیدمحمود نبویان از دیگر چهره های پایداریچی در لیست شورای ائتلاف می توان بالاترین سهم در لیست شورای ائتلاف را متعلق به جبهه پایداری دانست.
26	همچنین در نتیجه تصمیم شورای ائتلاف و جبهه پایداری کیومرث هاشمی، مجتبی ثابتی، مصطفی زمانیان و علی شمسی پور دیگر در لیست نهایی حضور ندارند.
27	در جدول زیر تغییرات در سه لیست شورای ائتلاف آمده است؛
