tabnak_data###از «موافقت با اعطای امتیاز راه آهن جلفا تبریز به روس ها» تا «چراغ سبز به واردات خودرو»###https://www.tabnak.ir/fa/news/959250/از-موافقت-با-اعطای-امتیاز-راه-آهن-جلفا-تبریز-به-روس-ها-تا-چراغ-سبز-به-واردات-خودرو###['اقتصادی', 'داخلی']###2020-02-16 07:00:00###۹۵۹۲۵۰###['اقتصاد در گذر زمان', 'اقتصاد ایران', 'تاریخ اقتصاد', 'خودرو', 'نرخ سود']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و هفتمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	27 بهمن 1291، كابينه علاءالسلطنه با تقاضاي روس ها براي اعطاي امتياز راه آهن جلفا تبريز و تقاضاي انگليسي ها در مورد استخدام صدها ژاندارم جديد و اعزام آنها به استان فارس جهت تأمين امنيت مناطق تحت نفوذ انگليس موافقت كرد.
4	27 بهمن 1304، فرمان انتخابات دوره ششم مجلس از طرف رضا شاه صادر گردید.
5	طی فرمان مزبور شاه از دولت خواست تا موجبات اجرای قانون ثبت املاک، قانون مدنی، قانون مرور زمان و قانون جزای عمومی ‌را فراهم نماید.
6	27 بهمن 1310، به موجب قرارداد منعقده بین‌ایران و انگلیس اداره تلگرافی هندوستان در ‌ایران منحل گردید.
7	27 بهمن 1326، لايحه خريد 10 ميليون دلار اسلحه از دولت امريكا به تصويب نمايندگان مجلس شوراي ملي رسيد.
8	27 بهمن 1355، شاه اظهار کرد: احقاق حق ‌ایران در اوپک به اصطلاح فضولی کردن در نظر مستعمره‌ چی ‌ها و استثمارکننده‌ ها بود.
9	27 بهمن 1370، اجلاس فوق العاده سران اكو با حضور رهبران و مقامات بلندپايه 9 كشور عضو در تهران، آغاز به كار كرد.
10	در اين نشست كاهش تعرفه هاي گمركي، همكاريهاي زيربنايي و تحولات جاري در شوروي سابق مورد بحث قرار گرفتند.
11	27 بهمن 1389، در بازبینی قانون مالیات ‌های مستقیم، دو نوع مالیات جدید برای بازار مسکن پیش ‌بینی شد که قرار شد بعد از اصلاح در دولت، به صورت لایحه به مجلس داده شود؛ رییس سازمان امور مالیاتی کشور در این باره گفت: مالیات بر خانه‌ های خالی و مالیات بر عواید سرمایه از جمله مالیات ‌ها‌ی جدید هستند که در صورت کسب مجوز قانونی از مجلس، از مودیان دریافت خواهد شد.
12	27 بهمن 1392، کمیسیون تلفیق لایحه بودجه سال ۹۳ در مجلس، در تازه ‌ترین مصوبه خود در مورد مرحله دوم هدفمندی یارانه ‌ها، سه تصمیم مهم گرفت.
13	براساس این مصوبه، دولت می‌ تواند مرحله دوم هدفمندی یارانه ‌ها را «از ابتدای سال آینده» اجرا کند و «حق تعیین خانواده‌ های واجد دریافت یارانه نقدی» نیز «از ابتدای سال آینده به طور مطلق به دولت» داده شد.
14	درآمدهای دولت از محل اصلاح قیمت حامل ‌های انرژی هم ۴ هزار میلیارد تومان کاهش یافت و به ۴۸ هزار میلیارد تومان رسید.
15	27 بهمن 1393، شرکت ملی پخش فرآورده ‌های نفتی با بیان اینکه میزان بدهی ایرلاین ‌ها از ٧٥٥ میلیارد تومان فراتر رفته است، اعلام کرد: بیش از ٧٨ درصد بدهی ‌ها مربوط به شرکت‌ های هواپیمایی آسمان، ماهان و ایران ایر است.
16	27 بهمن 1394، یک روز پس از تصمیم بانک ‌ها برای کاهش نرخ سود سپرده‌ ها، شورای پول و اعتبار نیز در مصوبه ‌ای رای به کاهش نرخ سود تسهیلات داد.
17	بر این اساس حداکثر نرخ سود تسهیلات عقود غیرمشارکتی بانک‌ ها و موسسات اعتباری معادل ۲۰ درصد و سقف نرخ سود مورد انتظار عقود مشارکتی هنگام عقد قرارداد بین بانک ‌ها و موسسات اعتباری و مشتری، معادل ۲۲ درصد تعیین شد.
18	27 بهمن 1397، نمایندگان مجلس در کمیسیون تلفیق در ادامه بررسی لایحه بودجه سال آینده به دولت اجازه دادند از واردات خودرو رقمی معادل ۵ هزار و ۶۰۰ میلیارد تومان درآمد کسب کند.
19	منابع: موسسه مطالعات و پژوهش های سیاسی و روزنامه دنیای اقتصاد
