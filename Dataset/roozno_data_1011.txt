roozno_data###کیم جونگ اون سه هفته است که مجددا ناپدید شده است###http://roozno.com//fa/news/427911/کیم-جونگ-اون-سه-هفته-است-که-مجددا-ناپدید-شده-است###[]###2020-05-22 11:39:00###۴۲۷۹۱۱###['کیم جونگ اون']
3
1	بر اساس تحلیل‌های موجود، حضور رهبری کره شمالی در انظار عمومی در دو ماه گذشته به طرز غیرمعمولی کاهش داشته و یکبار دیگر رسانه‌های دولتی این کشور در سه هفته گذشته گزارشی درباره حضورش در رویدادهای عمومی منتشر نکرده‌اند.
2	به گزارش ایسنا، به نقل از خبرگزاری رویترز، حضور کمرنگ کیم جونگ اون، رهبری کره شمالی در انظار عمومی در حالی بوده که این کشور اقدامات مقابله با کرونا را وضع کرده اگرچه اعلام می‌کند که هیچ مورد ابتلا به این ویروس در کشور ثبت نشده و گمانه زنی‌هایی درباره وضعیت سلامت کیم جونگ اون در ماه گذشته پس از عدم حضورش در یک مراسم کلیدی به وجود آمد.
3	کیم جونگ اون در آوریل و مه چهار بار در انظار عمومی حاضر شد، در حالیکه در مدت مشابه سال گذشته میلادی این میزان ۲۷ بار بود.
4	وضعیت سلامت کیم جونگ اون به عنوان رهبری کره شمالی و اینکه کجاست، اغلب از سوی جامعه بین‌المللی زیر ذره بین قرار داشته چون آن را نشانه‌ای از بی‌ثباتی می‌دانند.
5	مقام‌های کره جنوبی می‌گویند، بر این باورند که حضور محدود کیم جونگ اون در انظار عمومی شاید اقدامی احتیاطی در پی شیوع ویروس کرونا باشد.
6	کره شمالی بسیاری از تجمعات اصلی را به دلیل شیوع این ویروس ممنوع، متوقف یا حتی کم کرده است.
7	وزارت اتحاد مجدد کره جنوبی امروز (جمعه) در پاسخ به سوالی درباره غیبت‌های کیم جونگ اون اعلام کرد که در حال بررسی اوضاع است اما به این نکته هم اشاره کرد که وی اغلب دور از انظار عمومی است.
8	روزنامه جونگ آنگ از قول یکی از مقام‌های دولتی سئول که خواست نامش فاش نشود، نوشت: شاید کیم جونگ اون وظایفش را از ویلای مورد علاقه‌اش در منطقه ساحلی "وونسان" انجام می‌دهد.
9	امروز سه هفته از آخرین حضور رسانه‌های کیم جونگ اون در انظار عمومی و انتشار تصاویرش در یک رویداد اجتماعی می‌گذرد.
10	اول مه سال جاری میلادی بود که تصاویری از حضور رهبری کره شمالی در یک کارخانه تولید کود منتشر شد.
11	پس از آن رسانه‌های این کشور مطالبی درباره دریافت یا ارسال نامه‌ها و مکاتبات دیپلماتیک توسط رهبری کره شمالی منتشر کردند اما اخباری از حضور وی در رویدادهای عمومی منتشر نشد.
12	بیشترین میزان غیبت کیم جونگ اون در انظار عمومی به ۲۰۱۴ و مدت زمان ۴۰ روز بر می‌گردد.
13	آژانس جاسوسی کره جنوبی بعدا اعلام کرده بود که علت این غیبت روند درمانی روی زانو بوده است.
