asriran_1_data###منفی شدن تست کرونای سرمربی فلامینگو بعد از دو روز###https://www.asriran.com/fa/news/719454/منفی-شدن-تست-کرونای-سرمربی-فلامینگو-بعد-از-دو-روز###['ورزشی']###2020-03-19 10:02:00###۷۱۹۴۵۴###['کرونا', 'برزیل']
3
1	با اینکه چند روز پیش اعلام شد نتیجه تست کرونای سرمربی فلامینگو مثبت بوده ولی این باشگاه اعلام کرد که نتایج تستهای تکمیلی او منفی بوده و مربی‌اش به کرونا مبتلا نیست.
2	به گزارش "ورزش سه"، چند روز پیش اعلام شد که نتیجه تست کرونای خورخه ژسوس، سرمربی پرتغالی باشگاه برزیلی فلامینگو مثبت بوده اما حالا در برزیل اعلام شد که با انجام تستهای تکمیلی، نتایج این تستهای ژسوس منفی بوده و این مربی پرتغالی به کرونا مبتلا نیست و در سلامت به سر می‌برد.
3	خبر مثبت اعلام شدن تست کرونای ژسوس روز دوشنبه این هفته اعلام شد ولی در همان زمان گفته شد که برای اظهارنظر قطعی درباره ابتلای او به این بیماری پزشکان خواستار انجام تستهای بیشتر شده‌اند.
4	دیروز رسما اعلام شد که این سرمربی 65ساله پرتغالی به ویروس کرونا مبتلا نیست.
5	باشگاه فلامینگو در حساب توییتری خود در این باره نوشت:" باشگاه فلامینگو اطلاع پیدا کرده که نتیجه تستهای ویروس کرونای سرمربی‌اش خورخه ژسوس منفی بوده است.
6	باشگاه به این وسیله از حمایت‌های همه هواداران آبی و سیاه‌پوشان فلامینگو از سرمربی تیم در روزهای اخیر تشکر می‌کند".
7	خورخه ژسوس هم خبر سلامتی خود را در اینستاگرامش اعلام کرد و نوشت:" امروز خبر عالی‌ای دریافت کردم و متوجه شدم که نتیجه آزمایش کرونایم منفی بوده.
8	از اینکه به سلامت من اهمیت دادید و با مهر و محبت از من حمایت کردید از شما واقعا سپاسگزارم".
