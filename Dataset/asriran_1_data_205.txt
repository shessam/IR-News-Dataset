asriran_1_data###شناسایی اجساد جان‌باختگان سانحه اتوبوس تهران- شیراز###https://www.asriran.com/fa/news/711354/شناسایی-اجساد-جان‌باختگان-سانحه-اتوبوس-تهران-شیراز###['اجتماعی ']###2020-01-30 12:28:00###۷۱۱۳۵۴###['شیراز', 'اتوبوس', 'جانباختگان']
3
1	جان‌باختگان حادثه واژگونی اتوبوس مسیر تهران به شیراز با حضور بستگان درجه اول آنها در اداره‌کل پزشکی قانونی استان اصفهان شناسایی شدند.
2	بنابر اعلام روابط عمومی اداره‌کل پزشکی قانونی استان اصفهان، سیما رفیعی، نیوشا مرزبند کاسب، فاطمه حاجی محمدی، مهدی حافظی، سونیا امیدوار، معظمه راستی، غزال افتخاری، فاطمه دهقانیان، معصومه پورمهدی و مجید خلیفه اسامی جان‌باختگان این حادثه رانندگی است.
3	در پی بروز حادثه واژگونی اتوبوس تهران شیراز و معاینه اجساد منتقل شده به اداره‌کل پزشکی قانونی استان اصفهان، این اداره‌کل در اطلاعیه‌ای از بستگان درجه اول افراد جان‌باخته خواسته بود برای شناسایی اجساد به این اداره‌کل مراجعه کنند.
4	در مجموع اجساد ارجاعی به اداره‌کل پزشکی قانونی استان اصفهان ۱۰ نفر، شامل هشت نفر زن و ۲ نفر مرد بودند.
5	اتوبوس مسافربری تهران شیراز در بزرگراه شهید دستجردی اصفهان، ورودی سپاهان‌شهر ساعت چهار و ۳۹ دقیقه بامداد سه‌شنبه واژگون شد که ۱۰ کشته و ۱۷ مصدوم برجا گذاشت.
6	مصدومان به بیمارستان‌های الزهرا(س)، شریعتی و آیت‌الله کاشانی منتقل شدند و یکی از مصدومان بدحال این حادثه که مردی ۶۰ ساله بود، در بیمارستان الزهرا (س) فوت شد و آمار کشته شده‌ها به ۱۰ نفر افزایش یافت.
