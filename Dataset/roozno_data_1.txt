roozno_data###واعظی: ۴۰۰ نفر در وزارت خزانه داری آمریکا تحریم ایران را رصد می‌کنند / کار آنها این است که به هر وسیله‌ای روابط اقتصادی ما با دیگر کشورها را محدود کنند / اتحادیه اروپا پس از گام پنجم ایران، عصبانی بود اما اکنون متعادل شده###http://roozno.com//fa/news/412352/واعظی-۴۰۰-نفر-در-وزارت-خزانه-داری-آمریکا-تحریم-ایران-را-رصد-می‌کنند-کار-آنها-این-است-که-به-هر-وسیله‌ای-روابط-اقتصادی-ما-با-دیگر-کشورها-را-محدود-کنند-اتحادیه-اروپا-پس-از-گام-پنجم-ایران-عصبانی-بود-اما-اکنون-متعادل-شده###[]###2020-02-07 11:34:00###۴۱۲۳۵۲###['تحریم ایران']
1
1	رییس دفتر رییس جمهوری اسلامی ایران گفت که ۴۰۰ نفر در وزارت خزانه داری آمریکا بطور مستمر روی تحریم کشورمان متمرکز بوده و برای فشار بیشتر امور مرتبط را رصد می کنند اما بی نتیجه بودن اقداماتشان باعث شده برای مذاکره التماس کنند.
2	محمود واعظی شامگاه پنجشنبه در شورای اداری گلستان به تلاش گسترده آمریکا برای اعمال تحریم هرچه بیشتر علیه ایران اشاره کرد و افزود: گویا ایالات متحده و رییس جمهورش کار دیگری جز تحت نظر داشتن ایران ندارند و با هر وسیله‌ای می‌خواهند روابط اقتصادی ما با دیگر کشورها را محدود کنند و برای این کار از ۴۰۰ نفر فقط در وزارت خزانه داری استفاده می‌کنند.
3	به نوشته ایرنا وی اضافه کرد: آنها تصور می‌کردند تحریم حداکثری طی مدت زمان ۳ ماه نظام اقتصادی ایران را فلج خواهد کرد و برای رسیدن به این هدف تبلیغات گسترده و جنگ روانی به راه انداخته و تا حدودی بر افکار عمومی تاثیر گذاشتند.
4	وی اظهار داشت: با وجود همه این مسائل دولت اجازه نداد تحریم‌ها منجر به کمبود کالایی در بازار کشورمان شود و نتیجه این تلاش‌ها ثبات اقتصادی در شرایط کنونی است.
5	واعظی با بیان اینکه دولت مشکلاتی در حوزه فروش نفت و روابط بانکی دارد، یادآور شد: اگر می خواهیم دشمن را به زانو در بیاوریم باید دست به دست یکدیگر داده و با تکیه بر توان و تولید داخلی بدخواهان را از انتخاب این فشارها علیه ایران پشیمان کنیم.
6	رییس دفتر رییس جمهوری بیان کرد: دولت و ملت ایران با فشار پای میزه مذاکره نمی روند و طرف مقابل راهی جز تغییر تصمیم اشتباه خود ندارد و یقینا آینده روشن خواهد بود.
7	واعظی گفت: آمریکا در ابتدای تحریم و فشار حداکثری علیه ایران ۱۲ پیش شرط برای مذاکره گذاشت اما اکنون که از اقدامات خصمانه خود نتیجه نگرفته برای مذاکره التماس می کند.
8	وی با بیان اینکه قدرت و نفوذ ایران در خیلی از کشورها بیشتر از گذشته شده است، بر ضرورت حضور گسترده مردم در راهپیمایی ۲۲ بهمن و انتخابات آتی مجلس تاکید کرد و افزود: حضور و مشارکت حداکثری در این رویدادها علاوه بر شاد کردن دوستداران انقلاب، موجب تجدید نظر آمریکا و رژیم صهیونیستی در معادلات خود نسبت به ایران خواهد شد.
9	واعظی تصریح کرد: برگزاری انتخابات سالم با مشارکت حداکثری توطئه دشمنان را همانند همیشه خنثی خواهد کرد و شرایط اقتصادی را هم بهبود می بخشد.
10	اتحادیه اروپا مصمم به حفظ برجام استواعظی همچنین پس از شورای اداری استان گلستان به خبرنگاران گفت که اتحادیه اروپا علاقه‌مند و مصمم به روابط سیاسی با ایران و حفظ برجام است ولی تحت فشار آمریکا قرار دارد.
11	او افزود: هماهنگ کننده اتحادیه اروپا هم در سفر اخیر خود به تهران و در دیدار با رییس جمهوری این مواضع را تکرار کرد، اروپایی ها هفته اول اجرای گام پنجم ایران برای برداشتن برخی محدودیت‌های غنی سازی عصبانی بودند و برای تبلیغات تهدیدهایی همچون ماشه را مطرح می‌کردند اما امروز متعادل شده اند.
