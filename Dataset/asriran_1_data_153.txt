asriran_1_data###محسن هاشمی: کاخ فرح در اختیار شورای نگهبان است/ کاخ سفید در اختیار روحانی و کاخ شاهپورغلامرضا در اختیار قوه قضائیه###https://www.asriran.com/fa/news/710766/محسن-هاشمی-کاخ-فرح-در-اختیار-شورای-نگهبان-است-کاخ-سفید-در-اختیار-روحانی-و-کاخ-شاهپورغلامرضا-در-اختیار-قوه-قضائیه###['سیاسی']###2020-01-26 15:09:00###۷۱۰۷۶۶###['محسن هاشمی', 'کاخ', 'فتاح']
5
1	محسن هاشمی به اظهارات فتاح در مورد کاخ نشینی آیت الله هاشمی پاسخ داد و نوشت: این حرکت کاملا انحرافی و تخریبی و تنها برای تبلیغات و انتخابات بود، البته فکر نمیکنم منظور آقای فتاح تخریب بوده بلکه از صحبت ایشان سوءاستفاده شده.
2	به گزارش ، محسن هاشمی در حساب شخصی خود در توئیتر نوشت: «در مورد اظهارات آقای فتاح مبنی بر استقرار آیت‌الله هاشمی در کاخ مرمر، معتقدم این حرکت کاملا انحرافی و تخریبی و تنها برای تبلیغات و انتخابات بود.
3	البته فکر نمی‌کنم منظور آقای فتاح تخریب بوده بلکه از صحبت ایشان سوءاستفاده شده.
4	بعید می‌دانم آقای فتاح قصد تخریب آیت‌الله هاشمی را داشتند یا اینکه ایشان نمی‌دانسته در طول ۴۰ سال بیست‌و‌خرده‌ای سال قوه قضائیه در کاخ مرمر بوده است.
5	در همه سال‌های پس از انقلاب، مقاماتی که مسئولیت‌های حکومتی داشته و دارند، در کاخ‌های بازمانده از دوره پهلوی مستقر هستند.
6	مثلا محوطه ریاست‌جمهوری از قدیم معروف به کاخ سفید بود که آقای روحانی در آن مستقر است.
7	یا کاخ شاهپورغلامرضا که قوه قضائیه در آن مستقر است.
8	جاییکه آقای جهانگیری در آن مستقر و هیئت دولت تشکیل می‌دهد هم کاخ نخست‌وزیری بوده، پایین‌تر از آن کاخ فرح است که شورای نگهبان آنجاست.
9	کاخ مرمر، بعد از انقلاب اولین‌بار قوه قضائیه در آن مستقر شد، آقایان صانعی و موسوی‌اردبیلی و یزدی تا سال ۷۴ یا ۷۵ در همین کاخ مستقر بودند؛ بعد از آن، چون این کاخ به ترمیم نیاز داشت، قوه قضائیه جابه‌جا شد و به کاخ شاهپورغلامرضا رفت.
10	پس از فوت آیت الله هاشمی، آقایان موحدی و هاشمی‌شاهرودی به مرمر رفتند، یعنی تا حدود١/٥سال بعد از فوت حاج آقا.
11	پس از آن، مجمع به مجلس قدیم نقل مکان کرد ادعای زندگی آیت‌الله هاشمی در کاخ مرمر هم کذب است، خانواده ما اصلا در این کاخ حضور نداشت و تنها جلسات مجمع در آن برگزار می‌شد.
12	»
