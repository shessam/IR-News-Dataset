asriran_1_data###لیگ برتر فوتبال؛ پرسپولیس و استقلال با خوزستانی‌ها به استقبال دربی می‌روند###https://www.asriran.com/fa/news/711551/لیگ-برتر-فوتبال-پرسپولیس-و-استقلال-با-خوزستانی‌ها-به-استقبال-دربی-می‌روند###['ورزشی']###2020-02-01 08:46:00###۷۱۱۵۵۱###['استقلال', 'پرسپولیس']
6@@@7
1	در حساس‌ترین بازی‌های امروز لیگ برتر فوتبال، تیم‌های پرسپولیس و استقلال پیش از دربی ۹۱، به مصاف حریفان خوزستانی خود می‌روند.
2	به گزارش تسنیم، در روز دوم و پایانی هفته هجدهم لیگ برتر فوتبال، تیم‌های پرسپولیس و استقلال امروز (شنبه) به ترتیب به مصاف صنعت نفت آبادان و نفت مسجدسلیمان می‌روند.
3	صدرنشین لیگ برتر می‌خواهد فاصله امتیازی خودش را با تیم‌های مدعی حفظ کرده و به استقبال دربی برود.
4	پرسپولیس در هفته گذشته در اولین بازی سخت خود در نیم فصل دوم، تراکتور را با شکست بدرقه کرد تا با توجه به تساوی سپاهان، با اختلاف 5 امتیار در جایگاه نخست قرار بگیرد.
5	با برتری روز گذشته سپاهان برابر فولاد اختلاف امتیاز کاهش یافته و پرسپولیسی‌ها در تلاش هستند بار دیگر از رقیب خود فاصله بگیرند.
6	شاگردان یحیی گل‌محمدی این هفته برابر تیمی قرار می‌گیرند که بهترین فصل فوتبالی خودش را سپری می‌کرد، اما شکست هفته گذشته مقابل نفت مسجدسلیمان و ماجرای جدایی اسکوچیچ آنها را وارد چالش‌های زیادی کرد.
7	اسکوچیچ به بهانه بیماری قصد جدایی داشت، اما مسئولان نفت او را برای بازی با پرسپولیس حفظ کردند تا پس از این دیدار تصمیم‌‌گیری نهایی صورت بگیرد.
8	یکی از خبرهای امیدوار کننده برای پرسپولیس، آمادگی وحید امیری است، بازیکنی در دیدار برابر تراکتور یکی از بهترین عملکرد خودش را در این فصل به نمایش گذاشت.
9	همچنین گلزنی علی علیپور نیز، کادر فنی و پرسپولیسی‌ها را امیدوار کرد تا موتور گلزنی مهاجم تیمشان دوباره روشن شود.
10	یکی از نگرانی‌های گل‌محمدی این است که علیرضا بیرانوند، سیامک نعمتی و شجاع خلیل‌زاده اگر در این بازی کارت زرد بگیرند، دربی روز پنجشنبه هفته جاری با استقلال را از دست خواهند داد.
11	دو تیم به لحاظ روحی شرایط مساعدی دارند، به خصوص شهر خودرو که ماراتن پلی‌آف لیگ قهرمانان آسیا را با موفقیت پشت سر گذاشت و برای نخستین بار در تاریخ فوتبال خود وارد مرحله گروهی لیگ قهرمانان شد.
12	شاگردان مجتبی سرآسیایی با درخشش مهدی رحمتی و پیروزی در ضربات پنالتی مقابل السیلیه، روحیه دو چندانی برای ادامه مسابقات لیگ برتر گرفته و قصد دارند از بازی با ماشین‌سازی استارت پیروزی‌هایش را بزنند.
13	آنها در هفته هفدهم مقابل تیم انتهای جدولی شاهین بوشهر به تساوی بدون گل دست یافتند تا کمی از نظر امتیازگیری از حریفان مدعی عقب بمانند.
14	ماشین‌سازی نیز هفته گذشته سپاهان مدعی را در زمین خود متوقف کرد تا نشان دهد تغییرات مربی خیلی روی آنها تأثیری نگذاشته است.
15	استقلال با فرهاد مجیدی نتایجی کسب کرد که شاید خوش‌بین‌ترین هوادار نیز تصور آن را نمی‌کردند، پیروزی 3 بر صفر مقابل الکویت کویت و 5 بر صفر برابر الریان قطر در دبی و دوحه نتایج فوق‌العاده‌ای بودند که آبی‌پوشان در پلی‌آف لیگ قهرمانان آسیا کسب کردند.
16	زدن 8 گل به این دو تیم، با توجه به شرایط خاصی که برای استقلال بوجود آمد، نتایج فوق‌العاده‌ای بود.
17	استقلال که با رفتن استراماچونی صدر جدول لیگ برتر را از دست داد، نمی‌خواهد دیگر امتیاز از دست داده و از حریفان مدعی عقب بماند.
18	آزمون واقعی برای استقلال و مجیدی از این هفته آغاز می‌شود، چرا که آبی‌پوشان ابتدا در هفته هجدهم باید برابر نفت مسجدسلیمانی قرار بگیرند که در این فصل نتایج فوق‌العاده‌ای گرفته و اجاره هنرنمایی به تیم‌های مدعی را نداده است.
19	شاگردان مهدی تارتار در بازی رفت مقابل استقلال به تساوی دست یافته، سپاهان را در نقش جهان متوقف کرده و پرسپولیس را در آزادی شکست دادند، بنابراین استقلال می‌داند با چه حریف سرسختی روبه‌روست.
20	از طرفی، باید به انگیزه‌های تارتار برای بازی با استقلال اشاره کرد که همیشه تیم‌هایش مقابل این تیم نتایج خوبی گرفته‌اند.
21	مجیدی برای این بازی، با مشکل بزرگی در خط دفاعی روبه‌رو است، او فقط روزبه چشمی و شاهین طاهرخانی را در قلب خط دفاعی دارد.
22	محمد دانشگر محروم و عارف غلامی و سیاوش یزدانی مصدوم هستند.
23	مجیدی برای دربی هم یزدانی و غلامی را در اختیار نخواهد داشت.
24	مجیدی که به سیستم استراماچونی دست نزده، در پلی‌آف لیگ قهرمانان آسیا از طاهرخانی جوانی استفاده کرد که اصلا تجربه بازی نداشت، اما به خوبی از عهده وظایفش برآمد.
25	برای بازی با نفت مسجدسلیمان اما، مشخص نیست که چه کسی باید در کنار چشمی و طاهرخانی بازی کند.
26	او روی نیمکت تنها عظیم گوک را در اختیار دارد که به تازگی دوران خدمت سربازی‌اش را در ملوان سپری کرده است.
27	فرشید اسماعیلی هافبک آبی‌پوشان نیز به دلیل مصدومیت غایب خواهد بود.
28	از طرفی، مسعود ریگی نیز سه اخطاره است و در صورت گرفتن کارت زرد دیگر، ممکن است دربی را از دست بدهد.
29	امید استقلالی‌ها به بازیکنانی نظیر دیاباته، قائدی و غفوری است تا شاید همانند بازی‌های پلی‌آف لیگ قهرمانان به کمک تیمشان بیایند.
30	استقلال یک بازی عقب افتاده برابر فولاد خوزستان دارد و با 29 امتیاز در رده پنجم ایستاده است.
31	نفتی‌ها نیز با 26 امتیاز در رده هفتم قرار گرفته و این شانس را دارند با برتری مقابل استقلال در آزادی هم امتیاز این تیم شوند.
32	صنعت نفت آبادان پرسپولیس، ساعت 15, ورزشگاه تختی آبادانداور: سیدوحید کاظمی، کمک‌ها: رحیم شاهین و محمد راهیکمک داوران اضافی: رضا عادل و کمیل غلامیداور چهارم: امیرمحمد داودزاده، ناظر: رحیم رحیمی‌مقدمشهرخودرو مشهد ماشین‌سازی تبریز، ساعت 15:15, ورزشگاه امام رضا (ع)داور: محمدحسین زاهدی‌فرد، کمک‌ها: علی احمدی و حسین مرادیکمک داوران اضافی: سیدرضا مهدوی و علی ابراهیمیداور چهارم: جلیل شعرانی، ناظر: حسین خانباناستقلال نفت مسجدسلیمان، ساعت 17, ورزشگاه آزادی داور: حمید حاج‌ملک، کمک‌ها: علیرضا ایلدروم و فرهاد مروجیکمک داوران اضافی: حسن اکرمی و محمدحسین ترابیانداور چهارم: عسگر محمدی، ناظر: حسین نجاتینتایج بازی‌های روز گذشته به شرح زیر است:پارس جنوبی جم یک گل‌گهر سیرجان یکپیکان یک شاهین شهرداری بوشهر 3تراکتور تبریز 2 ذوب‌آهن اصفهان یکنساجی مازندران یک سایپا 3سپاهان اصفهان 2 فولاد خوزستان یک
