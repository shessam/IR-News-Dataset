asriran_1_data###بانک مرکزی: سقف کارت به کارت ۱۰ میلیون تومان شد###https://www.asriran.com/fa/news/717859/بانک-مرکزی-سقف-کارت-به-کارت-۱۰-میلیون-تومان-شد###['اقتصادی']###2020-03-09 12:49:00###۷۱۷۸۵۹###['بانک مرکزی', 'کارت به کارت']
3
1	مدیر اداره نظام‌های پرداخت بانک مرکزی از افزایش سقف کارت به کارت به ۱۰ میلیون تومان در ابزارهای خودپرداز، کیوسک، اینترنت بانک و همراه بانک خبر داد.
2	به گزارش ایلنا، داوود محمد بیگی، در خصوص اعمال تمهیدات جدید از سوی بانک مرکزی برای پیشگیری از شیوع ویروس کرونا و کاهش حضور مشتریان در شعب بانکی گفت: سقف عملیات کارت به کارت در ابزارهای خودپرداز، کیوسک، اینترنت بانک و همراه بانک در راستای کاهش مراجعه شهروندان به شعب بانکی تا اطلاع ثانوی با ابلاغ جدید به شبکه بانکی به ۱۰ میلیون تومان افزایش پیدا کرد.
3	سقف کارت به کارت در نرم افزارهای پرداخت سازان همچنان تا اطلاع ثانوی ۳ میلیون تومان است.
4	گفتنی است، که پیش از این سقف عملیات کارت به کارت در ابزارهای خودپرداز، کیوسک، اینترنت بانک و همراه بانک از ۳ میلیون تومان به صورت روزانه به ۵ میلیون تومان افزایش پیدا کرده بود که این میزان با تمهیدات جدید افزایش پیدا کرده است.
