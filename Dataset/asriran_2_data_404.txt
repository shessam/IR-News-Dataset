asriran_2_data###با خوردن این ویتامین‌ها اضطراب‌تان را کاهش دهید###https://www.asriran.com/fa/news/703488/با-خوردن-این-ویتامین‌ها-اضطراب‌تان-را-کاهش-دهید###['سلامت']###2019-12-14 12:47:00###۷۰۳۴۸۸###['ویتامین d', 'استرس']
6
1	ایسنا نوشت: تجربه استرس یک روند طبیعی در طول زندگی است، البته تا زمانی که به شکل مزمن و شدید درنیاید و به اضطراب تبدیل نشود.
2	استرس را به اشکال گوناگون می‌توان مهار کرد اما اضطراب یکی از بزرگ‌ترین عوامل ایجاد کننده بیماری‌های جسمی بوده و نیازمند دارودرمانی و روان درمانی است.
3	با این حال این نکته ثابت شده که مصرف برخی ویتامین‌ها و مکمل‌ها می‌تواند در کنار درمان‌های دارویی، علائم اضطراب را تا حد زیادی مهار کند.
4	ویتامین D یکی از این ویتامین‌هاست.
5	تحقیقات زیادی ادعا می‌کنند که کمبود ویتامین D با بروز اختلالات اضطرابی ارتباط نزدیک دارد.
6	برای دریافت کافی ویتامین D، روزانه ۲۰ دقیقه در معرض نور مستقیم خورشید قرار بگیرید یا غذاهای غنی از این ویتامین مانند انواع قارچ‌ها، پرتقال، ماهی، شیر و غلات غنی شده با ویتامین D بخورید.
7	همچنین می‌توانید با مصرف غذاهای سالم، بدن خود را از ویتامین‌های گروه B بی‌نیاز کنید.
8	اما اگر اضطراب شدید دارید، مکمل‌های ب کمپلکس را فراموش نکنید.
9	ویتامین‌های ب ۱۲ و ب ۲ بیشتر در محصولات حیوانی یافت می‌شوند.
10	اگر گیاه‌خوار هستید، از مکمل‌های حاوی این ویتامین‌ها استفاده کنید.
11	مکمل‌های منیزیم نیز نقش زیادی در مهار اضطراب دارند.
12	مصرف منیزیم را با دوز ۱۰۰ میلی‌گرم در روز شروع کنید.
13	مصرف اسیدهای چرب امگا۳ نیز علائم اضطراب را تسکین داده و منجر به کاهش سطوح مواد شیمیایی مرتبط با استرس از جمله آدرنالین و کورتیزول می‌شود.
14	ماهی، تخم کتان و گردو منابع بزرگ اسیدهای چرب امگا۳ هستند.
15	بنابر گزارش دویچه‌وله، در عین حال مولتی ویتامین‌های شامل ویتامین‌های گروه B، ویتامین C، کلسیم و "روی" برای افرادی که اختلالات خلقی مانند اضطراب دارند، بسیار مفید است.
16	برای انتخاب مناسب‌ترین نوع این مکمل‌ها با پزشک متخصص مشورت کنید.
