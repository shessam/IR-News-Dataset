asriran_2_data###رونمایی از هیوندای آزرا 2020/ گرانترین مدل 38 هزار دلار (+فیلم و تصاویر)###https://www.asriran.com/fa/news/700585/رونمایی-از-هیوندای-آزرا-2020-گرانترین-مدل-38-هزار-دلار-فیلم-و-تصاویر###['اقتصادی']###2019-11-28 00:02:00###۷۰۰۵۸۵###['هیوندای آزرا', 'هیوندای', 'سوناتا', 'هیبرید', 'هیوندا', 'خودرو', 'گرنجور', 'عصرایران']
22
1	یکی از محبوب ترین های برند کره ای در بازار جهانی و البته کشورمان ایران؛ سدان عضلانی آزرا / گرنجور است.
2	آزرا ابتدا با نسل چهارم خود بطور گسترده وارد بازار ایران شد؛ محصولی که از 2006 تا 2011 روی خط تولید کره ای قرار داشت.
3	بدنبال آن نسل پنجم نیز در خیابان های ایران حضور یافت.
4	این مدل از سال 2012 تا 2017 روی خط تولید قرار داشت.
5	اما اگر به سابقه و تاریخچه این برند برای هیوندای نگاهی داشته باشیم باید گفت نسل اول از سال 1982 تا 1992، نسل دوم از سال 1992 تا 1998 و نسل سوم آن نیز از سال 1999 تا 2005 تولید شده است.
6	از سال 2016 تا کنون نیز نسل ششم آزرا به عنوان یک سدان فول سایز و بزرگ فروش مناسبی را برای خودروساز کره ای در بازارهای جهانی بدنبال داشته است.
7	اگر پیگیر اخبار بخش خودروی عصرایران بوده باشید، مدتی قبل تصاویر لو رفته از آزرا 2020 را منتشر کردیم که در این می توانید به سابقه خبر مذکور دسترسی داشته باشید.
8	طی روزهای اخیر تصاویر و اطلاعات بیشتری در رابطه با هیوندای آزرا/گرنجور 2020 منتشر شده که در مطلب امروز نگاهی بدان خواهیم داشت.
9	در ابتدا باید توجه داشت که این خودروی جدید نماینده یک نسل جدید برای آزرا نیست بلکه یک مهم در نسل ششم است که ویژگی های جالبی را همراه خود ارائه می دهد.
10	فیس لیفت 2020 آزرا همانند نسل جدید زبان طراحی هیوندای را در شکل جدید و متفاوت آن ارائه می دهد و اساسا آزرا و سوناتای جدید شباهت های زیادی را به نمایش می گذارند.
11	در نمای جلو مهمترین پوست اندازی را باید مربوط به دماغه خودرو بدانیم که از یک الگوی هندسی جدید و بافت لوزی شکل ایجاد شده است.
12	همانطور که مشاهده می کنید چراغ ها نیز یک 5 ضلعی نامنظم است که شبیه تکه ای از جواهر به نظر می رسد و گرافیک جذابی نیز دارد.
13	به آنچه گفته شد باید هودلاین ها شامل 4 چین روی درپوش موتور را نیز اضافه کنیم که در نمای دماغه اثرگذار هستند.
14	باتوجه به آنکه بیشتر فضای دماغه به گریل(جلوپنجره) اختصاص یافته، بامپر(سپر) عملا محدود به ورودی های هوا در طرفین و همچنین نواری در پایین ترین قسمت بامپر می شود.
15	این بخش ها نمای کرومی و بافت توری مانند دارند.
16	اینجا هیوندای همانند طرحی که در سوناتا مدنظر داشته، فضای بیشتری را برای درپوش موتور درنظر گرفته تا کمان کلی بدنه از صندوق عقب تا درپوش موتور در نمای جانبی منظره ای فوق العاده را ایجاد کند.
17	آزرا در این ماموریت آنچنان موفق عمل کرده که اگر اولین دیدار با مدل 2020 این خودرو از نمای جانبی باشد حس ملاقات با یک سدان آمریکایی را خواهیم داشت.
18	رینگ های 19 اینچی استاندارد این خودرو طراحی شلوغ و متفاوتی دارند.
19	در نمای عقب بازهم این محصول و سوناتا 2020 شباهت هایی دارند؛ چراغ های پیوسته خطی و خروجی های کرومی رنگ دوقلو اگزوز در طرفین بامپر در مجموع محیطی حجیم را ایجاد کرده اند که کاملا لوکس و باکیفیت به نظر می رسد.
20	شاید بعد از بررسی تمام قسمت های این خودرو بتوانید آنرا یک نسخه لوکس و بهینه از سوناتا 2020 معرفی کنید.
21	آزرا 2020 تغییراتی نیز در ابعاد بدنه داشته که باید به افزایش طول به میزان 60 میلیمتر(طول 4990 میلیمتر)، افزایش عرض به میزان 10 میلیمتر و همچنین افزایش فاصله بین محورها به میزان 40 میلیمتر، اشاره کرد.
22	فضای داخل کابین آزرا 2020 در مقایسه با مدل قبلی آن تغییرات مثبتی داشته تا هر چه بیشتر خود را به مفهوم یک محصول لوکس نزدیک کند.
23	نمایشگر 12.
24	3 اینچی دیجیتال جایگزین نشانگر سنتی آمپر و همچنین یک نمایشگر لمسی 12.
25	3 اینچی در مرکز کنسول جلو که ویژه تنظیمات سیستم سرگرمی و دوربین های محیطی است.
26	بسیاری از امکانات دکمه ای قسمت میانی کنسول نیز تبدیل به نوع لمسی شده اند تا فناورانه ترین کابین تمامی نسل های آزرا شکل بگیرد.
27	سیستم تهویه مطبوع هوشمند جدید، سیستم نورپردازی داخلی با 64 رنگ، سانروف پانورامیک، مواد باکیفیت دارای بافت نرم برای تمامی قسمت های داخل کابین، شارژ بی سیم، سیستم صوتی جی بی ال با 19 بلندگو، نمایشگر هدآپ، تهویه صندلی ها، سیستم کنترل کیفیت هوای کابین و غیره از جمله ویژگی های این کابین هستند.
28	در بخش ایمنی نیز امکاناتی مانند: هشدار برخورد از جلو، دستیار پارک هوشمند، نمایش نقاط کور دید راننده، خروج ایمن، دستیار رانندگی نیمه خودران، ترمز اضطراری با قابلیت تشخیص وسیله نقلیه و عابر و غیره حاضر هستند.
29	گزینه های قابل سفارش در این بخش عبارتند از: 2.
30	5 لیتری 4 سیلندر با خروجی 196 اسب بخار و گشتاور 183 پوندفوت که با جعبه دنده 8 سرعته اتوماتیک هماهنگ شده است.
31	موتور هیبریدی که ترکیبی از یک تپنده بنزینی 2.
32	4 لیتری و یک موتور الکتریکی 38 کیلوواتی است، این نمونه با جعبه دنده 6 سرعته اتوماتیک هماهنگ می شود.
33	موتور 6 سیلندر 3.
34	3 لیتری با خروجی 290 اسب بخار و گشتاور 253 پوندفوت وموتور 3 لیتری ال پی جی.
35	قیمت مدل پایه با موتور 2.
36	5 لیتری برابر با 28150 دلار و مدل هیبریدی در گران ترین تریم 38360 دلار است.
