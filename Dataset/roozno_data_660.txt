roozno_data###آیا کرونا باعث شکست ترامپ در انتخابات ۲۰۲۰ می‌شود؟###http://roozno.com//fa/news/418641/آیا-کرونا-باعث-شکست-ترامپ-در-انتخابات-۲۰۲۰-می‌شود###[]###2020-03-16 14:16:00###۴۱۸۶۴۱###['کرونا', 'شکست ترامپ']
1
1	رئیس جمهور آمریکا که با وعده برتری آمریکا در سطح جهان، در انتخابات پیروز شد، حال ایالات متحده را در برابر تهدید بزرگی می بیند که می تواند تمام رویاهای وی را از میان بردارد.
2	قاسم عزالدين در المیادین نوشت: رئیس جمهور آمریکا که با وعده برتری آمریکا در سطح جهان، در انتخابات پیروز شد، حال ایالات متحده را در برابر تهدید بزرگی می بیند که می تواند تمام رویاهای وی را از میان بردارد.
3	به گزارش روز نو ، در ادامه این مطلب آمده است: در واکنش به ادعاهای رئیس جمهور آمریکا مبنی بر اینکه وی ایالات متحده را از شیوع ویروس کرونا حفظ می کند، روزنامه واشنگتن پست خاطر نشان کرد که برخی کشورها از جمله چین و ایران، در مبارزه با کرونا و جلوگیری از شیوع گسترده تر آن موفق می شوند، اما آمریکا در بین این کشورها نیست.
4	این روزنامه دلیل این مطلب را خودخواه و مغرور بودن ترامپ توصیف کرد و اینکه به همه چیز از موضع بالا نگاه می کند.
5	واقعیت تلخ تر آن است که ترامپ به تمام خطراتی که طبیعت و بشریت را تهدید می کند، به چشم ابزاری برای به دست آوردن ثروت نگاه می کند و نژاد سفید را مصون از تمام مخاطر طبیعی می داند.
6	با وجود این دیدگاههای خرافی ترامپ، تحت تاثیر کرونا، اقتصاد آمریکا در معرض تهدید فروپاشی قرار گرفته است؛ انچه که ترامپ بعنوان برگ برنده ای برای پیروزی در انتخابات بر آن تکیه کرده بود.
7	ترامپ در ابتدای ورود کرونا به امریکا، آن را جدی نگرفته و حتی در مصاحبه های خود این بیماری را به تمسخر می گرفت؛ اما در ادامه و پس از گسترش بیشتر بیماری و جدی شدن خطر آن، وی مجبور به عقب نشینی از موضع قبلی خود شده، حالت فوق العاده اعلام کرد و 50 میلیون دلار برای مقابله با انتشار بیشتر کرونا اختصاص داد.
8	وی همچنین مجبور شد تا از تلاش های چین برای مقابله با کرونا تمجید کند؛ هر چند که باز هم چشم بر تلاش های ایران در این زمینه فرو بست.
9	با این حال، عقب نشینی ترامپ در برابر برخی واقعیتها هم نمی تواند مانع از فروپاشی اقتصادی آمریکا و در ادامه، نقش بر آب شدن رویاهای او برای رسیدن به دوره دوم ریاست جمهوری شود.
10	رئیس جمهور آمریکا در برابر شیوع بیماری همچنان به پول و ثروت برای نجات موقعیت خود تکیه دارد.
11	این در حالی است که آنتونی فوسی، رئیس مرکز بیماری های واگیر دار در آمریکا پیش بینی می کند که حدود دو میلیون و نیم نفر از مردم این کشور در طول هفته های آینده به این بیماری مبتلا می شوند.
12	علاوه بر این، کادرهای پزشکی آمریکایی تصریح می کنند که کرونا شکست نظام مراقبت بهداشت در آمریکا را مشخص می کند و پیش بینی می شود که در هفته های اینده این کشور شاهد آشفتگی شدید باشد.
13	در همین رابطه، نشریه نیوزویک تاکید می کند که بیمارستانهای آمریکایی در زمینه کادر پزشکی کمبود زیادی دارند.
14	با این حال، ترامپ بر این عقیده است که معاینات تنها در صورتی ضروری است که علایم مشخصی در فرد ظاهر شود؛ درست برخلاف ایران، چین و سنگاپور.
15	همچنانکه گذشت، در وهله اول، آنچه می تواند رویاهای ترامپ را از بین ببرد، پیامدهای کرونا بر اقتصاد آمریکاست.
16	شیوع این بیماری تاثیر منفی زیادی بر بورسها، شرکتهای بزرگ و بانکهای ایالات متحده می گذارد؛ آنچه که باعث فروپاشی اقتصادی عمیقی در این کشور شده و وعده های ترامپ در زمینه رشد اقتصادی را بی معنا می کند.
