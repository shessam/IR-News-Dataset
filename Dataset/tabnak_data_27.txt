tabnak_data###اتحادیه اروپا کاهش مجدد کمک‌های مالی به ترکیه را تکذیب کرد###https://www.tabnak.ir/fa/news/953288/اتحادیه-اروپا-کاهش-مجدد-کمک‌های-مالی-به-ترکیه-را-تکذیب-کرد###[]###2020-01-21 01:57:00###۹۵۳۲۸۸###['اتحادیه اروپا', 'ترکیه', 'کمک']
1@@@2
1	یکی از سخنگویان اتحادیه اروپا اعلام کرد، گزارشات رسانه‌ای درباره کاهش چشمگیر کمک‌های مالی اتحادیه اروپا به ترکیه کاملا نادرست و گمراه‌کننده هستند.
2	اتحادیه اروپا کمک‌های مالی پیش از عضویت ترکیه در این بلوک را در سال ۲۰۱۷ میلادی کاهش داده و در حال حاضر برنامه‌ای برای کاهش‌های بیشتر این کمک‌ها ندارد.
3	به گزارش ایسنا، به نقل از پایگاه خبری دویچه وله، پیتر استانو، سخنگوی اتحادیه اروپا گزارشات رسانه‌ای اخیر درباره موافقت اتحادیه اروپا با کاهش جدید کمک‌های مالی این بلوک به ترکیه پیش از عضویت این کشور در این اتحادیه را تکذیب کرد.
4	گروه رسانه‌ای فونکه اخیرا با استناد به نامه‌ای که جوزپ بورل، مسئول سیاست خارجی اتحادیه اروپا به پارلمان اروپا ارسال کرده بود، اعلام کرد کمک‌های مالی این اتحادیه به ترکیه برای سال ۲۰۲۰ میلادی به شدت کاهش می‌یابد.
5	این گروه رسانه‌ای اعلام کرده بود کاهش کمک‌های مالی به آنکارا به دلیل "حفاری غیرمجاز" برای استخراج گاز در دریای مدیترانه و نزدیکی سواحل قبرس و همچنین ورود ارتش ترکیه به شمال سوریه در اکتبر گذشته صورت می‌گیرد.
6	اما پیتر استانو، سخنگوی بروکسل در امور خارجی و سیاست امنیتی در بیانیه‌ای گفت: بورل نامه‌ای خطاب به پارلمان اروپا که در آن از کاهش بیشتر کمک‌های مالی اتحادیه اروپا به ترکیه خبر داده باشد، ارسال نکرده است.
7	وی افزود: گروه رسانه‌ای فونکه احتمالاً این مساله را با نامه فرستاده شده برای یکی از اعضای پارلمان اروپا پس از آنکه آن‌ها سوالی درباره این کمک‌های مالی مطرح کرده بودند، اشتباه گرفته است.
8	تمامی رسانه‌ها که این حقایق و آمارهای مطرح شده را به رویدادهای کنونی و حتی نشست لیبی در برلین مرتبط دانسته‌اند، کاملا نادرست و گمراه‌کننده هستند.
9	وی افزود: کاهش کمک مالی اتحادیه اروپا به ترکیه برای نخستین بار در سال ۲۰۱۷ و پس از آن در اکتبر سال ۲۰۱۹ میلادی صورت گرفته و در حال حاضر کمیته تخصیص بودجه اتحادیه اروپا هیچ تصمیمی برای کاهش بیشتر کمک‌های مالی ندارد.
