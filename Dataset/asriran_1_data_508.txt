asriran_1_data###تعطیلی مدارس به معنی سفر به شمال نیست؛ از مسافرت غیرضروری پرهیز کنید###https://www.asriran.com/fa/news/715376/تعطیلی-مدارس-به-معنی-سفر-به-شمال-نیست-از-مسافرت-غیرضروری-پرهیز-کنید###['اجتماعی ']###2020-02-24 14:47:00###۷۱۵۳۷۶###['کرونا']
8
1	عصر ایران؛ با تعطیلی مدارس در تهران، سفر به شمال ایران افزایش پیدا کرده‌است.
2	این بدترین خبری‌است که می‌شود در شرایط بحرانی کرونا شنید.
3	با توجه به این‌که پس از قم تهران بزرگترین کانون ابتلا به کروناست، هیچ شهروند تهرانی نباید به سفر غیرضروری برود.
4	هر سفر به معنای انتقال ویروس از پایتخت به شهرهاییست که هنوز آلوده نشده‌اند.
5	با توجه به مرگ ۱۲ نفر بر اثر ابتلا به کرونا، احتمالا مبتلایان بیش از ۴۷ نفر خواهد بود؛ چرا که طبق گفته پزشکان، میزان مرگ و میر این ویروس ۲ درصد است و ۱۲ نفر نمی‌تواند دو درصد ۴۷ نفر باشد.
6	در میان شهروندان تهرانی هنوز کسانی هستند که یا فکر می‌کند سرماخورده‌اند و یا هنوز علائم کرونا به طور کامل در آن‌ها نمایان نشده‌است.
7	معاون وزیر بهداشت می‌گوید که سفر به شهرهای شمالی ایران ۲۰ درصد افزایش یافته‌است.
8	بهتر است در شرایطی که شهروندان تهرانی قادر به کنترل بیماری نیستند، پلیس وارد عمل شود و هرچه زودتر شهرهای تهران و قم به صورت قرنطینه در بیایند.
9	در غیر اینصورت با توجه به بی دقتی برخی شهروندان تهرانی و سواستفاده از وضعیت تعطیلی مدارس و دانشگاه‌ها، شاهده هجوم بیماری به دیگر شهرهای ایران خواهیم بود.
10	افزایش سفر به شمال باعث افزایش جمیعت در نقطه‌ای می‌شود که قادر به کنترل این حد از جمعیت نیست.
11	در چنین شرایطی به راحتی بیماری شیوع پیدا می‌کند.
12	این سفرها باعث افزایش جمعیت در رستوران‌ها می‌شود که این موضوع نیز به بحران کرنا کمک می‌کند.
13	بهتر است تهرانی‌ها خود را قرنطینه کنند.
14	در خانه بمانید، دست‌ها را مرتب بشویید، هنگام استفاده از وسایل نقلیه عمومی دستکش و ماسک بزنید.
15	به طور مداوم از ماسک استفاده نکنید مگر بیمار شده باشید.
16	استفاده مداوم از ماسک منجر به ایجاد محیطی برای رشد ویروس می‌شود.
17	دستکش‌ها را مدام عوض کنید و هربار دست‌ها را به مدت ۲۰ ثانیه با آب و صابون بشویید.
18	آب و صابون از محلول‌های ضدعفونی کننده بهتر است.
19	لطفا فراموش نکنید.
20	ما اکنون بحران کرنا را پشت سر می‌گذاریم و باید به فکر جان خود و دیگر شهروندان باشیم.
