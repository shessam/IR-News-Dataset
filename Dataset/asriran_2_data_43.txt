asriran_2_data###رخمی شدن 7 تن از جمله ۴ گردشگر خارجی در اردن با سلاح سرد###https://www.asriran.com/fa/news/697112/رخمی-شدن-7-تن-از-جمله-۴-گردشگر-خارجی-در-اردن-با-سلاح-سرد###['بین الملل']###2019-11-06 16:41:00###۶۹۷۱۱۲###['اردن', 'سلاح سرد']
3
1	برخی منابع امنیتی در اردن از حمله با سلاح سرد به چهار گردشگر خارجی و چند تن دیگر از جمله یک تور لیدر و یک مسؤول امنیتی در شهر تاریخی جرش این کشور خبر دادند.
2	به گزارش ایسنا، به نقل از شبکه خبری روسیا الیوم، رسانه‌های اردنی به نقل از یک مسؤول امنیتی اعلام کردند، فردی به هفت تن که در مرکز گردشگری در شهر تاریخی جرش حضور داشتند، یورش برد و آنها را زخمی کرد.
3	یک منبع امنیتی نیز به خبرگزاری رویترز اعلام کرد، سه گردشگر مکزیکی و یک گردشگر سوئیسی از جمله زخمی‌های این حمله بودند که به بیمارستان منتقل شدند، یک منبع در دفاع مدنی اردن گزارش داد که جراحات آنها سطحی بود.
4	خبرگزاری آناتولی ترکیه نیز به نقل از بیانیه مدیریت کل امنیت اردن اعلام کرد، ظهر امروز (چهارشنبه) در استان جرش فردی با چاقو به تعدادی از گردشگران، یک تور لیدر و یک افسر مدیریت کل امنیتی اردن حمله و آنها را زخمی کرد.
