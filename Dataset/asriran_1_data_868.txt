asriran_1_data###خطر کرونا در اردوگاه‌های پناهندگان فلسطینی و سوری در لبنان: تنگ، شلوغ و فرسوده###https://www.asriran.com/fa/news/722007/خطر-کرونا-در-اردوگاه‌های-پناهندگان-فلسطینی-و-سوری-در-لبنان-تنگ-شلوغ-و-فرسوده###['بین الملل']###2020-04-05 12:46:00###۷۲۲۰۰۷###['پناهندگان', 'آوارگان', 'سوریه', 'فلسطین', 'کمپ لبنان', 'کرونا']
12
1	صدها هزار آواره فلسطینی و سوری در اردوگاه‌های پرازدحام، شلوغ و فرسوده در لبنان زندگی می‌کنند.
2	آنها سعی دارند با کمک نیروهای امدادی با ویروس جدید کرونا مقابله کنند.
3	خبرگزاری فرانسه در گرارشی به وضعیت آوارگان سوری و فلسطینی در اردوگاه‌های لبنان پرداخته است.
4	به گزارش عصر ایران لبنان اینک خانه ده‌ها هزار فلسطینی‌ای است که دهه‌‌های گذشته در کمپ‌های شلوغ مناطق مختلف این کشور زندگی ‌کرده‌اند.
5	پس از آن نیز 1.
6	5 میلیون از جنگ‌زدگان سوریه در کنار فلسطینیان مستقر شدند.
7	تا کنون تنها یک فلسطینی که در خارج از این اردوگاه زندگی می‌کند و 3 سوریه‌ای در این کمپ‌هابه ویروس کووید 19 مبتلا شده‌اند.
8	این در حالیست که در سراسر لبنان حدود 520 مورد مبتلا و 17 مرگ از این بیماری گزارش شده است.
9	اما پناهندگان فلسطینی و سوری که در کمپ‌های کوچک، تنگ و شلوغ زندگی می‌کنند با مشکلات بیشتری مواجه هستند.
10	در این کمپ‌ها ارائه خدمات اساسی مانند آب بسیار ضعیف است و به دلیل فقر بهداشت یا تهیه آب، آوارگان و پناه‌جویان در برابر بیماری آسیب‌پذیرند.
11	"هدا سمرا" سخنگوی آژانس پناهندگان سازمان ملل در بخش فلسطینیان در این باره گفت: نگرانی‌های زیادی برای خانواده‌های ساکن در کمپ‌های لبنان وجود دارد.
12	شیوع ویروس کرونا در کمپ‌هایی که امکان ایزوله‌سازی را ندارند بسیار نگران کننده است.
13	وی افزود: آژانس پناهندگان سازمان ملل به دنبال ایجاد "مراکز ایزوله‌سازی" درون کمپ‌ها برای قرنطینه کردن افرادی است که به آن نیاز دارند.
14	آژانس پناهندگان سازمان ملل (UNHCR) در این باره گفت: ساختارهای مشابهی در کمپ پناهندگان و آوارگان سوری که در شرق لبنان زندگی می‌کنند، ایجاد شده است.
15	با این وجود در صورت وخیم‌تر شدن اوضاع بیماران باید از این مناطق دور شده و به بخش مراقبت‌های ویژه در بیمارستان‌های لبنان بروند.
16	جایی که احتمالا تخت و امکانات کافی برای مراقبت از آنها وجود ندارد.
17	سازمان‌های امدادرسان تلاش‌های خود را برای افزایش آگاهی و بهداشت اساسی و پایه‌ای میان جوامع سوری و فلسطینی ساکن کمپ‌های لبنان افزایش داده‌اند.
18	شورای پناهندگان نروژ اعلام کرده ارسال آب به این اردوگاه‌ها را افزایش داده و بخش زیادی از صابون و مواد شوینده در کمپ‌های سوری و فلسطینی را تامین می‌کند.
19	خودروهای سواری در اطراف اردوگاه‌ها چرخ زده و با بلندگو پیام‌هایی در مورد شستن دست‌ها و لمس نکردن صورت را تکرار می‌کنند.
20	یکی از عکاسان خبرگزاری فرانسه یک داوطلب با لباس‌های آبی را در حال ضدعفونی کردن در، دیوار و کف کوچه‌‌های تنگ در اردوگاه " اردوگاه پناهندگان "شتیلا" در حومه بیروت مشاهده کرده بود.
21	براساس آمار رسمی بیش از 174 هزار فلسطینی در لبنان زندگی می‌کنند اما برآوردهای غیر رسمی تعداد فلسطینیان و اجدادشان که پس از شکل‌گیری اسرائیل در سال 1948 از این کشور گریخته‌اند را بیش از 500 هزار عنوان می‌کند.
22	لبنان می‌گوید پس از شروع جنگ سوریه، در 9 سال گذشته میزبان بیش از 1.
23	5 میلیون سوری بوده است.
24	آژانس پناهندگان سازمان ملل حدود یک میلیون نفر از این پناهندگان را ثبت کرده است.
25	بسیاری از پناهندگان سوری در فقر زندگی می‌کنند و برای ادامه زندگی به کمک های مردمی و سازمان‌ها متکی هستند.
26	سازمان ملل تعهد کرده در صورت نیاز هزینه تست، آزمایش و بستری شدن مردم هر دو جامعه پناهنده سوری یا فلسطینی را بپردازد.
27	از آنجا که هر گونه افزایش میزان ابتلا در بین پناهندگان و آوارگان فشار زیادی را بر سیستم بهداشت و درمان لبنان وارد می‌آورد، تقویت بیمارستان‌ها در برابر این همه‌گیری ادامه دارد.
28	"لیدا ابوخالد" سخنگوی آژانس پناهندگان سازمان ملل (UNHCR) در این باره گفت: ما برای حمایت بیشتر و تقویت بیمارستان‌ها بخش بهداشت عمومی را پشتیبانی می‌کنیم.
29	وی افزود: ما در بخش‌های اضافی تخت بیمارستانی قرار داده و بخش‌های مراقبت ویژه دیگری را تشکیل می‌دهیم تا بتوانیم ظرفیت بیشتری را برای همه جوامع ساکن لبنان و پناهندگان ایجاد کنیم.
30	برخلاف تمام این تبعیض‌ها سازمان‌های غیر دولتی نگران چالشی دیگر در خصوص تبعیض علیه پناهندگان هستند.
31	لبنانی‌ها پناهندگان سوری را یکی از عوامل مشکلات اقتصادی این کشور می‌دانند و از مقامات می خواهند تا سوری‌ها را به بازگشت به کشورشان تشویق کنند.
32	"النا دیکومیتی" مشاور اطلاع‌رسانی شورای پناهندگان نروژ در این باره گفت: برخی از گزارش‌های رسانه‌ای از ارتباط مستقیم شرایط ناخوشایند بهداشتی کمپ‌ها و ویروس کرونا گزارش داده‌اند.
33	وی افزود: آنچه برای ما اهمیت زیادی دارد این است که مهاجران به دلیل تبعیص و نگاه متفاوت دیگران علائم بیماری را پنهان نکنند یا از درمان سرباز نزنند.
34	دیده‌بان حقوق بشر اعلام کرده چند شهردار لبنانی برای محدودیت حرکت پناهجویان محدودیت‌هایی را اعلام کرده‌اند.
35	چنین اقدامی بیشتر به ممانعت از درمان بیماران منجر می‌شود.
36	فلسطینی‌های ساکن کمپ‌ها به از سوی برخی از لبنانی‌ها به دخالت در جنگ‌های 1975 تا 1990 متهم می‌شود با محدودیت کاری در لبنان روبه‌رو هستند و به صورت روزمزد کار می‌کنند.
37	آنها در این شرایط با بحران مالی مواجه شده‌ند و آسیب بیشتری می‌بینند.
