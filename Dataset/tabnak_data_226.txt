tabnak_data###تشکیل تیم آمریکایی-اسرائیلی برای پاسخگویی به اعتراضات ضد سازش###https://www.tabnak.ir/fa/news/954670/تشکیل-تیم-آمریکایی-اسرائیلی-برای-پاسخگویی-به-اعتراضات-ضد-سازش###[]###2020-01-26 16:08:00###۹۵۴۶۷۰###['آمریکا', 'اسرائیل', 'سازش']
1
1	نمایندگان آمریکا و رژیم صهیونیستی در سازمان ملل برای پاسخگویی به اعتراضاتی که در این نهاد به معامله قرن صورت می گیرد یک تیم واحد تشکیل داده اند.
2	به گزارشخبرگزاری مهربه نقل از جروزالیم پست، «دنی دانون» و «کلی کرافت» نمایندگان اسرائیل و آمریکا در سازمان ملل متحد با لغو سفر خود به تل آویو تصمیم گرفته‌اند تا در نیویورک باقی بمانند تا بصورت مشترک به اعتراضاتی که در مقر سازمان ملل به طرح معامله قرن می‌شود پاسخ بگویند.
3	طرح معامله قرن (سازش مورد نظر آمریکا) قرار است به زودی رونمایی شود و در همین رابطه «بنیامین نتانیاهو» نخست وزیر، و «بنی گانتز» رهبر حزبی آبی و سفید رژیم صهیونیستی به آمریکا رفته‌اند تا با «دونالد ترامپ» رئیس جمهور آمریکا، در این رابطه گفتگو کنند.
4	از سوی دیگر صبح امروز یکشنبه یکی از رسانه‌های رژیم صهیونیستی از آماده‌باش ارتش این رژیم برای مقابله با اعتراضاتی که رونمایی از معامله قرن می‌تواند به دنبال داشته باشد خبر داد.
5	در همین رابطه امروز یکشنبه بنیامین نتانیاهو نخست وزیر رژیم صهیونیستی، نیز گفت: اعلام قریب الوقوع اجرای معامله قرن از سوی دونالد ترامپ رئیس جمهوری آمریکا یک فرصت تکرار نشدنی است.
6	وی پیش از ترک فلسطین اشغالی به مقصد واشنگتن افزود: چنین فرصتی یک بار در تاریخ تکرار می‌شود و نباید آن را از دست داد.
7	ما اکنون بیش از هر زمان دیگر دوستی بزرگ در کاخ سفید داریم لذا امروز بزرگترین فرصت برای ما است.
