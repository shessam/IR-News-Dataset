roozno_data###نماینده رشت: قبرستان‌ها دیگر جا ندارد###http://roozno.com//fa/news/417438/نماینده-رشت-قبرستان‌ها-دیگر-جا-ندارد###[]###2020-03-09 10:09:00###۴۱۷۴۳۸###['نماینده رشت', 'قبرستان ها']
1@@@2
1	نماینده رشت در مجلس گفت: قبرستان‌ها جا ندارد و اجساد روی هم دفن می‌شوند.
2	نمی‌خواهم وحشت و نگرانی ایجاد کنم اما باید صراحت داشته باشم و بگویم افراد زیادی با علائم کرونا در استان فوت شدند، اما چون تست نداده‌اند در آمار محسوب نمی‌شوند.
3	به گزارش روز نو : جعفرزاده ایمن آبادی نماینده رشت در مجلس درباره شیوع کرونا در استان گفت :ابتدا باید بگویم که همه مسئولان درحال زحمت کشیدن هستند و باید از آن‌ها قدردانی کرد، اما امکانات کم است.
4	ما دستگاه تنفس‌ساز، تخت آی سی یو، ماسک و لباس محافظ نداریم.
5	برایم جالب است که شاید روزانه ۱۰ هزار ماسک n۹۵ مصرف داریم و صریح بگویم که نمی‌توانیم جان کادر درمانی خودمان را تامین کنیم، زیرا با کمبود‌های بسیاری مواجه هستیم و شرمنده آن‌ها هستیم و اگر بگویم که ۵۰ درصد کادر درمانی استان ما مبتلا به کرونا هستند، خلاف نگفته‌ام.
6	نماینده رشت: قبرستان‌ها دیگر جا نداردبا صراحت بگویم که آمار‌هایی که از تعداد مبتلایان و فوتی‌ها بر اثر کرونا داده می‌شود راست است، اما درست نیست.
7	زیرا ما از همه تست نمی‌گیریم پس بنابراین افرادی که مشکوک هستند یا با علائم کرونا فوت می‌کنند در آمار‌ها نیستند.
8	قبرستان‌ها جا ندارد و اجساد روی هم دفن می‌شوند.
9	نمی‌خواهم وحشت و نگرانی ایجاد کنم اما باید صراحت داشته باشم و بگویم افراد زیادی با علائم کرونا در استان فوت شدند، اما چون تست نداده‌اند در آمار محسوب نمی‌شوند.
10	به نظرم روزانه فقط ۳۰ الی ۴۰ نفر در استان جان خود را در اثر این بیماری از دست می‌دهند و آمار واقعی نیست.
11	نبودن یک آمار واقعی باعث شده که عمق فاجعه مشخص نباشد و متاسفانه آمار مبتلایان و فوتی‌ها روز به روز به صورت تصاعدی بالا می‌رود
