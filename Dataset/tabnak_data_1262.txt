tabnak_data###وزارت دفاع روسیه: مذاکرات ادلب سازنده بود###https://www.tabnak.ir/fa/news/965777/وزارت-دفاع-روسیه-مذاکرات-ادلب-سازنده-بود###[]###2020-03-14 14:11:00###۹۶۵۷۷۷###['روسیه', 'ادلب', 'سوریه']
1
1	وزارت دفاع روسیه در بیانیه‌ای از سازنده بودن مذاکرات مسکو آنکارا پیرامون ادلب و تعیین تاریخ نخستین گشت‌زنی مشترک در امتداد بزرگراه ام۴ خبر داد.
2	به گزارش خبرگزاری مهر به نقل از اسپوتنیک، وزارت دفاع روسیه امروز شنبه طی بیانیه‌ای از سازنده بودن مذاکرات مسکو آنکارا پیرامون ادلب سوریه خبر داد و گفت این مسئله به طرفین اجازه اجرای همه توافق‌های فی‌مابین در قبال این منطقه را که پیشتر در تاریخ ۵ مارس (۱۵ اسفند) میان رؤسای جمهوری ۲ کشور حاصل شده بود؛ می‌دهد.
3	به گفته این وزارتخانه، نخستین گشت مشترک روسیه ترکیه در امتداد بزرگراه راهبردی ام ۴، در تاریخ ۱۵ مارس (۲۵ اسفند) انجام خواهد شد.
4	«ولادیمیر پوتین» و «رجب طیب اردوغان» رؤسای جمهوری روسیه و ترکیه هفته قبل در کنفرانس خبری مشترک، از توافق دوجانبه بر سر اعمال آتش‌بس در استان ادلب واقع در شمال غرب سوریه خبر دادند.
5	آنکارا و مسکو توافق کردند برای نظارت بر منطقه کاهش تنش، در شهرک‌های نزدیک ادلب گشت‌زنی‌های مشترک برقرار کنند.
6	همچنین مقرر شده در طول بزرگراه اِم ۴ سوریه یک گذرگاه امنیتی به عمق ۶ کیلومتر هم از شمال و هم از جنوب ایجاد شود.
