tabnak_data###نایب رئیس فیلا درگذشت###https://www.tabnak.ir/fa/news/981807/نایب-رئیس-فیلا-درگذشت###['ورزشی', 'ورزشی']###2020-06-01 09:25:00###۹۸۱۸۰۷###['زنو زنوف', 'فیلا', 'تابناک ورزشی']
7
1	زنو زنوف بلغارستانی نایب رییس سالخورده فیلا در سن ۸۰ سالگی درگذشت.
2	به گزارش تابناک ورزشی و به نقل از خبرگزاری تاس، زنو زنوف نایب رئیس اتحادیه جهانی کشتی (UWW) و رئیس شورای کشتی اروپا در سن ۸۰ سالگی درگذشت.
3	بلچو گورانوف دبیرکل کمیته المپیک بلغارستان این خبر را تایید و در اختیار رسانه‌ها قرار داد.
4	زنوف که مدتی در بیمارستان بستری بود به خاطر سرطان درگذشت.
5	زنوف مدت‌ها رئیس فدراسیون کشتی بلغارستان بود.
6	او از سال ۲۰۰۲، عضو دفتر فیلا (فدراسیون بین المللی کشتی که بعداً به اتحادیه جهانی کشتی تغییر نام یافت) بود.
7	میخائیل مامیاشویلی یکی از پنج نایب رئیس اتحادیه جهانی و رئیس فدراسیون کشتی روسیه درگذشت زنوف را فقدان بزرگی برای اهالی کشتی جهان دانست.
8	در همین رابطه او گفت: زنوف دوست بزرگ ما بود، ما از سال ۲۰۱۳ با هم برای ورزش کشتی جنگیدیم، با هم فدراسیون جدیدی ایجاد کردیم.
9	او یک متخصص باتجربه و آگاه بود و مسائل بحث برانگیز را کاملا می‌دانست، او همیشه پشتیبان محکمی برای ما بود، ما همیشه از هم پشتیبانی می‌کردیم.
10	فقدان او ضرر بزرگی برای ما بود.
11	با این حال یک خاطره روشن برای ما باقی خواهد ماند.
