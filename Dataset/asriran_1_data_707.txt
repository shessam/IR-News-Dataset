asriran_1_data###آغاز ثبت نام مسکن ملی برای تهرانی‌ها###https://www.asriran.com/fa/news/718619/آغاز-ثبت-نام-مسکن-ملی-برای-تهرانی‌ها###['اقتصادی']###2020-03-14 10:29:00###۷۱۸۶۱۹###['مسکن ملی']
1
1	ثبت نام مرحله دوم مسکن ملی برای تهرانی‌ها از ساعت ۱۰ صبح امروز در سه شهر ایوانکی، پرند و هشتگرد آغاز شد.
2	به گزارش ایرنا و بر اساس اعلام وزارت راه و شهرسازی متقاضیان گروه چهارم ثبت نام مرحله دوم طرح اقدام ملی در شهرهای دارای ظرفیت ثبت نام در استان‌های(آذربایجان شرقی، سمنان، تهران، قم و جنوب سیستان و بلوچستان) می‌توانند از ساعت ۱۰ صبح امروز شنبه ۲۴ اسفند تا ساعت ۲۴ روز یکشنبه ۲۵ اسفند نسبت به ثبت نام در این طرح اقدام کنند.
3	با توجه به تمهیدات اندیشیده شده برای ثبت نام از طریق پیامک، ضرورتی به حضور در کافی‌نت‌ها برای ثبت نام وجود ندارد.
4	متقاضیان برای ثبت نام در طرح اقدام ملی مسکن، می‌توانند از یکی از روش‌های ثبت نام از طریق سامانه طرح اقدام ملی مسکن یا سامانه پیامکی استفاده کنند.
5	جهت رعایت اصول بهداشتی و جلوگیری از گسترش بیماری کرونا، آن دسته از متقاضیان استان های ذکر شده که به هر دلیل امکان استفاده از رایانه شخصی در منزل را ندارند می توانند از ساعت ۱۰ صبح امروز از طریق تلفن همراه شخصی خود و با ارسال پیامک کد ملی سرپرست خانوار بدون هیچ حرف یا کلمه اضافه به شماره پیامکی ۳۰۰۰۷۳۶۴۰ ، نسبت به ثبت نام اولیه در طرح، اقدام کنند.
6	به پیامک هایی که به جز کد ملی سرپرست خانوار، حاوی حرف یا کلمه دیگری باشند، ترتیب اثر داده نخواهند شد.
7	بدیهی است ثبت نام نهائی از متقاضیان که از طریق پیامک ثبت نام کرده اند، پس از رفع بیماری کرونا و با اطلاع رسانی قبلی، از طریق سامانه ثبت نام طرح اقدام ملی مسکن به آدرس(ir.
8	mrud.
9	tem )صورت می‌گیرد.
10	افرادی که در مرحله اول، ثبت نام کرده و به عنوان متقاضی اولیه پیامک احراز شرایط را دریافت کردهاند چنانچه در بازه زمانی اعلام شده، انصراف خود را در سامانه ثبت کرده باشند، می‌توانند در این مرحله ثبت نام کنند.
11	متقاضیان که نسبت به عدم احراز شرایط در مرحله اول ثبت نام اعتراض داشتند، نیازی به ثبت نام مجدد نداشته و چنانچه حائز شرایط تشخیص داده شوند، در فرایند قبلی ثبت نام طرح اقدام ملی مسکن قرار می‌گیرند.
12	در صورت تامین زمین، برای شهرهائی که در مرحله اول و دوم ثبت نام قرار نداشته‌اند، در مراحل بعدی ثبت نام صورت خواهد پذیرفت.
