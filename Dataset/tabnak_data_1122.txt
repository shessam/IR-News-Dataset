tabnak_data###گزارش موسسه سیپری از فروش تسلیحات در جهان###https://www.tabnak.ir/fa/news/964703/گزارش-موسسه-سیپری-از-فروش-تسلیحات-در-جهان###[]###2020-03-09 16:26:00###۹۶۴۷۰۳###['موسسه سیپری', 'فروش تسلیحات', 'تسلیحات نظامی']
1@@@2
1	موسسه بین‌المللی پژوهش‌های صلح استکهلم موسوم به "سیپری" امروز (دوشنبه) در گزارشی اعلام کرد، بین سال‌های ۲۰۱۴ تا ۲۰۱۹ میلادی آمریکا و روسیه همچنان اصلی‌ترین صادرکنندگان تسلیحات در جهان بودند؛ اگرچه حجم فروش تسلیحات روسیه در این مدت در مقایسه با بازه زمانی بین سال‌های ۲۰۱۰ تا ۲۰۱۴ میلادی ۱۸ درصد کاهش داشته است.
2	هم‌چنین طبق گزارش این موسسه فروش سلاح در پنج سال گذشته به خاورمیانه افزایش چشمگیری داشته است و فروش اصلی در اختیار آمریکا است.
3	به گزارش ایسنا، به نقل از خبرگزاری اسپوتنیک، طبق گزارش "سیپری"، فروش سلاح در جهان از سال ۲۰۰۳ رو به افزایش است و حجم تجارت تسلیحاتی بین سال‌های ۲۰۱۵ تا ۲۰۱۹ میلادی در مقایسه با دوره پنج ساله قبل از آن یعنی بین سال‌های ۲۰۱۰ تا ۲۰۱۴ میلادی ۵.
4	۵ درصد افزایش داشته است.
5	موسسه سیپری در این گزارش اعلام کرد: صادرات تسلیحات مهم از آمریکا بین سال‌های ۲۰۱۵ تا ۲۰۱۹ میلادی در مقایسه با بازه پنج ساله قبل از آن ۲۳ درصد افزایش داشته و سهم آمریکا در کل صادرات جهانی سلاح ۳۶ درصد افزایش یافته است.
6	کل صادرات تسلیحاتی آمریکا بین سال‌های ۲۰۱۵ تا ۲۰۱۹ میلادی ۷۶ درصد بیشتر از میزان صادرات تسلیحاتی روسیه، دومین صادرکننده بزرگ تسلیحات جهان بوده است.
7	این سلاح‌ها از آمریکا به ۹۶ کشور جهان صادر شده‌اند.
8	پیتر وزمن، محقق ارشد موسسه سیپری گفت: نیمی از صادرات تسلیحاتی آمریکا در پنج سال گذشته به خاورمیانه بوده که نیمی از این مقدار به عربستان صادر شده است.
9	در همین بازه زمانی، درخواست‌ها برای دریافت جنگنده‌های نظامی پیشرفته آمریکا به ویژه در اروپا، استرالیا، ژاپن و تایوان افزایش یافته است.
10	آمریکا اصلی‌ترین تامین کننده تسلیحاتی کشورهایی از جمله عربستان، عراق، قطر، امارات، اردن و کویت و همچنین رژیم صهیونیستی است.
11	۷۳ درصد از کل واردات تسلیحاتی عربستان و دو سوم از واردات تسلیحاتی امارات بین سال‌های ۲۰۱۵ تا ۲۰۱۹ میلادی از آمریکا بوده است.
12	منطقه آسیا و اقیانوسیه ۳۰ درصد از صادرات تسلیحاتی آمریکا در سال‌های ۲۰۱۵ تا ۲۰۱۹ میلادی را تشکیل می‌دهد.
13	این مساله علی‌رغم کاهش چشمگیر سفارشات از کشورهایی چون هند است که وارداتش از آمریکا ۵۱ درصد کاهش یافته است.
14	صادرات تسلیحات آمریکا به پاکستان نیز ۹۲ درصد، کره جنوبی ۳۴ درصد و تایوان ۳۸ درصد کاهش داشته است.
15	اما صادرات تسلیحات آمریکایی به استرالیا بین سال‌های ۲۰۱۵ تا ۲۰۱۹ میلادی ۴۱ درصد افزایش یافته و همین امر سبب شده تا استرالیا به دومین واردکننده بزرگ تسلیحات آمریکا در جهان در این بازه زمانی تبدیل شود.
16	فروش تسلیحات آمریکایی به ژاپن نیز ۸۵ درصد افزایش یافته است.
17	در همین حال اروپا ۱۳ درصد از صادرات تسلیحاتی آمریکا بین سال‌های ۲۰۱۵ تا ۲۰۱۹ میلادی را تشکیل می‌دهد که بیانگر ۴۵ درصد افزایش نسبت به سال‌های ۲۰۱۰ تا ۲۰۱۴ میلادی است.
18	سهم صادرات نظامی روسیه در پنج سال گذشته ۲۱ درصد از حجم جهانی اعلام شده که شش درصد کمتر از بازه زمانی بین ۲۰۱۰ تا ۲۰۱۴ بوده است.
19	صادرات سلاح از روسیه به هند، اصلی‌ترین شریک روسیه در زمینه تجارت تسلیحاتی در پنج سال گذشته نسبت به بازه زمانی پنج ساله پیش از آن ۴۷ درصد کاهش داشته که کاهش بسیار چشمگیری محسوب می‌شود.
