asriran_1_data###اولین حریف آسیایی سپاهان؛ بنفش‌های آشنا!###https://www.asriran.com/fa/news/712951/اولین-حریف-آسیایی-سپاهان-بنفش‌های-آشنا###['ورزشی']###2020-02-09 13:01:00###۷۱۲۹۵۱###['سپاهان', 'العین']
10@@@11@@@12
1	سپاهان در هفته نخست از مرحله گروهی لیگ قهرمانان آسیا روز سه‌شنبه در امارات میهمان العین است.
2	این دیدار در ورزشگاه خانگی العین یعنی هزاع بن زاید برگزار خواهد شد و شاگردان قلعه‌نویی باید از ساعت 18:20 به وقت ایران به مصاف این تیم بروند.
3	به گزارش آی اسپورت، العین که یکی از تیم‌های قدیمی و پرافتخار فوتبال امارات محسوب می‌شود.
4	آخرین تقابل آنها با نمایندگان ایران مربوط به فصل گذشته لیگ قهرمانان آسیا است که در مرحله گروهی با استقلال هم گروه بودند و در ورزشگاه آزادی به تساوی یک یک رسیده ولی در خانه 2 بر یک مغلوب شاگردان مجیدی شدند و در نهایت با کسب تنها 2 امتیاز از 6 بازی در رتبه چهارم گروه به کار خودشان پایان دادند.
5	شاید پررنگ‌ترین خاطره‌ای که فوتبالدوستان ایرانی از العین در ذهن دارند برتری 6 بر یک آنها مقابلِ استقلالِ منصوریان در مرحله یک هشتم نهایی لیگ قهرمانانِ 2017 است.
6	سپاهان و العین 6 بار پیش از این با یکدیگر تقابل داشته که 3 بار العین موفق به کسب برتری شده و سه دیدار دیگر با تساوی همراه بوده سپاهان تا کنون موفق به برتری مقابل حریف اماراتی خود نشده است.
7	آخرین تقابل دو تیم در سال 2010 بود که العین در اصفهان به تساوی صفر صفر رسید و در امارات 2 بر صفر توانست پیروز شود.
8	سپاهان در حال حاضر پشت سر پرسپولیس در رتبه دوم جدول فوتبال ایران است و العین هم با یک بازی کمتر در جدول لیگ امارات پنجم است و در صورت پیروزی در بازی عقب افتاده خود به رتبه دوم جدول و پایین‌تر از الاهلی صعود خواهد کرد.
9	دو تساوی و 3 پیروزی حاصل کار العین در 5 بازی اخیر خود در لیگ امارات است و سپاهان هم 2 پیروزی، 2 تساوی و یک شکست از 5 بازی اخیر خود کسب کرده است.
10	العین خط حمله قدرتمندی دارد و ستاره‌اش کوجو لابای توگویی در صدر آنها قرار دارد و با 16 گل زده در صدر جدول گلزنان لیگ قهرمانان است.
11	این بازیکن 28 سال دارد و اولین فصل حضورش در تیم اماراتی را تجربه می‌کند.
12	پشت سر او سیائوی برزیلی و جمال معروف اماراتی گلزنان برتر العین هستند.
