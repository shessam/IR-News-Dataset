sobhane2###nan###http://sobhanehonline.com/fa/news/204634/کمک-معیشتی-دولت-به-چه-کسانی-پرداخت-می‌شود###نبض بازار###2019-11-21 12:41:00###۲۰۴۶۳۴###['کمک معیشتی', 'دولت', 'قیمت بنزین']
1
1	مرحله اول و دوم کمک معیشتی دولت از محل منابع افزایش قیمت بنزین به صورت نقدی به حساب ۴۰ میلیون نفر واریز شد و ۲۰ میلیون نفر باقی مانده نیز تا شنبه هفته آینده (۲ آذر ۹۸) این کمک معیشتی را دریافت خواهند کرد.
2	همزمان با افزایش نرخ سوخت و سهمیه بندی آن از بامداد جمعه ۲۴ آبان ۹۸، نوبخت رئیس سازمان برنامه و بودجه اعلام کرد مبلغ مابه التفاوت حاصل از افزایش قیمت بنزین به حساب ۶۰ میلیون نفر معادل (۱۸ میلیون خانوار) واریز می‌شود.
3	وزارت تعاون، کار و رفاه اجتماعی، جامعه هدف این طرح را شناسایی و در قالب آیین نامه‌ای مشخصات خانوارهای مشمول را به دولت ارسال کرده است.
4	کمک معیشتی دولت به خانوار یک نفره ۵۵ هزار تومان، دو نفره ۱۰۳ هزار تومان، سه نفره ۱۳۸ هزار تومان، چهار نفره ۱۷۲ هزارتومان و خانوار پنج نفر و بیشتر ۲۰۵ هزار تومان در نظر گرفته شده است.
5	از آنجا که کمک معیشتی دولت قرار است به بُعد خانوار پرداخت شود، سهم هر عضو خانواده از این رقم متفاوت است و متناسب با تعداد اعضا، در واقع به هر عضو مبلغ خاصی تعلق می گیرد، به عبارتی به نفر اول ۵۵ هزار نفر تومان، نفر دوم ۴۸ هزارتومان، نفر سوم ۳۵ هزار تومان، نفر چهارم ۳۴هزار تومان، نفر پنجم ۳۳ هزار تومان و نفر ششم و هفتم و غیره.
6	صفر ریال پرداخت می‌شود.
7	مرحله اول واریز کمک معیشتی دولت از محل منابع افزایش قیمت بنزین ساعت ۲۴ دوشنبه (۲۷ آبان ماه) به صورت نقدی به حساب ۲۰ میلیون نفر واریز شد.
8	مرحله دوم نیز دیشب (۲۹ آبان ماه) ساعت ۲۴ به حساب ۲۰ میلیون نفر دیگر واریز شد و در این میان ۲۰ میلیون نفر باقی مانده است که تا ساعت ۲۴ روز شنبه (۲ آذر ماه) کمک معیشتی دولت را دریافت خواهند کرد.
9	پس از واریز کامل کمک معیشتی به حساب ۶۰ میلیون نفر، از اوایل هفته آینده افرادی که جزو دریافت کنندگان کمک معیشتی دولت نبوده اند می‌توانند از طریق کد دستوری #۶۳۶۹* از وضعیت بسته خود مطلع شوند.
10	حسین میرزایی سخنگوی ستاد تبصره ۱۴ قانون بودجه سال ۹۸، با بیان اینکه وزارت تعاون، کار و رفاه اجتماعی وظیفه شناسایی و رسیدگی به درخواست افراد متقاضی را دارد، گفت: شیوه شناسایی ما در این وزارتخانه بر اساس شاخص‌های مالی خانوار است که در اختیار ما قرار دارد، به این صورت که براساس اطلاعاتی که از خانوار‌ها در سامانه رفاه ایرانیان (وزارت کار، تعاون و رفاه اجتماعی) وجود دارد آزمون وُسع خانوار را انجام می‌دهیم و مبلغ مورد نیاز را به حساب مشمولان واریز می‌کنیم.
11	وی افزود: وزارت تعاون، کار و رفاه اجتماعی هیچ پیامکی برای افرادی که مشمول می‌شوند، ارسال نمی‌کند بنابراین هر پیامکی که به خانوار‌ها مبنی بر «شناسایی آن‌ها به عنوان مشمول این طرح» ارسال شود، کلاهبرداری خواهد بود.
12	سخنگوی ستاد تبصره ۱۴ قانون بودجه سال ۹۸ تأکید کرد: این مبلغ اعتباری نیست بلکه به صورت وجه نقد است و مانند یارانه‌ها قابل برداشت خواهد بود و اگر تا شنبه شب مبالغ واریز نشد، خانوار‌ها نگران نباشند چرا که قرار نیست کسی از این طرح حذف شود یا جا بماند.
13	کمک معیشتی دولت به چه کسانی پرداخت می شود؟در این راستا سلام امینی نماینده مجلس شورای اسلامی گفت: بار مالی طرح معیشتی دولت در طول سال بین ۳۴ تا ۴۰ هزار میلیارد تومان است که به گفته دولت بین دهک‌های پایین جامعه توزیع می‌شود.
14	(بیشتر بخوانید)به گفته نوبخت کارگران، کارمندان، معلمان، روستاییان و عشایر، مستمری بگیران، مددجویان کمیته امداد، مددجویان بهزیستی، زنان سرپرست خانوار، بازنشستگان و اقشار کم درآمد از گروه‌هایی به حساب می آیند که بسته کمک معیشتی به آنها پرداخت می‌شود.
15	به علاوه حسن روحانی رئیس جمهور گفت: ۲ نکته امروز در میان مردم وجود دارد، یک نگرانی اینکه آیا آنچه که مسئولین دولتی اعلام کردند، در عمل ادامه می‌دهند یعنی این پولی که به مردم داده شود، یک ماه الی ۳ ماه داده می‌شود و بعد پشیمان می‌شوند؟ خدمت مردم عزیز عرض می‌کنم و اطمینان می‌دهم به عنوان امین و منتخب مردم در این طرح هیچ پولی نخواهد بود جز آنکه به مردم داده خواهد شد؛ مطمئن باشند تا پایان دولت این کار را انجام می‌دهیم و این طرح را اجرا و عملیاتی می‌کنیم.
16	(بیشتر بخوانید)حال باید منتظر ماند و دید که تا آخرین مرحله واریز کمک معیشتی در نوبت نخست، در کنار ۱۸ میلیون خانواری که از سوی وزارت رفاه تعیین شده، چه تعداد خانوار با شماره گیری کد دستوری #۶۳۶۹* خود را نیازمند دریافت کمک معیشتی دولت می‎دانند.
