roozno_data###پرونده شلیک به هواپیما بازداشتی دارد###http://roozno.com//fa/news/420672/پرونده-شلیک-به-هواپیما-بازداشتی-دارد###[]###2020-04-06 10:33:00###۴۲۰۶۷۲###['بازداشتی', 'پرونده شلیک']
1
1	روز گذشته روزنامه همدلی با یکی از نمایندگان مجلس شورای اسلامی که در کمیسیون حقوقی مجلس نیز عضویت دارد گفت‌وگویی انجام داد و از وضعیت پرونده شلیک به هواپیمای مسافربری اوکراین و بازداشتی‌هایی که مقامات قضایی گفته بودند پرسید که او منکر بازداشت شد و حتی معتقد بود که لازم نبود کسی بازداشت شود.
2	به گزارش روز نو :اما روز گذشته یک منبع آگاه در تماس با روزنامه همدلی اظهارات این نماینده مجلس شورای اسلامی را نادرست خواند.
3	این مقام مطلع ضمن تکذیب سخنان این نماینده گفت: بعد از اعلام جزئیات حادثه شلیک به هواپیمای اوکراینی همانطور که پیش از این هم اعلام شده چند نفر بازداشت شده‌اند و برای این افراد پرونده قضایی تشکیل شده است.
4	او ادامه داد: از همان ابتدای اعلام این حادثه قوه قضاییه وارد عمل شده و در حال بررسی پرونده است.
5	اکنون نیز پرونده این افراد در حال طی کردن روال اداری خود است و تحقیقات در این باره همچنان ادامه دارد.
6	این مقام تاکید کرد که بهتر است در این باره مراجع ذی‌صلاح اطلاع‌رسانی کنند و افراد از بیان نظرات شخصی خود در این باره خودداری کنند.
7	روز گذشته حسن نوروزی عضو کمیسیون قضایی مجلس شورای اسلامی در گفت‌وگو با روزنامه همدلی گفته بود که این هواپیما یک هفته قبل از آن در اسرائیل بوده و به نظر می‌رسد که دستکاری شده بوده است.
8	برای این هواپیما اهداف خاصی در ایران تعیین شده بود و به نظر من، نیروهای نظامی در این زمینه وظیفه خود را به خوبی انجام داده‌‌اند.
9	بنابراین در این زمینه مواخذه و بازداشتی وجود نخواهد داشت.
10	پیش از این غلامحسین اسماعیلی، سخنگوی قوه قضاییه در یک نشست خبری در دی ماه سال گذشته با اشاره به این موضوع، اظهار کرد:«هم تأثیر سبب و هم تاثیر مباشر را بررسی می‌کنیم تا مشخص شود مسئولیت سبب و مباشر چقدر بوده است.
11	» او همچنین اضافه کرده بود که تحقیقات مفصلی در این خصوص انجام شده و افرادی هم بازداشت شده‌اند.
12	‌هادی صادقی معاون قوه قضاییه نیز در مراسم بزرگداشت سپهبد شهید سلیمانی که در امامزاده عبدالله گرگان برگزار شده بود، با اشاره به حادثه دلخراش سقوط هواپیمای اوکراینی، اشاره کرد: «دستگاه قضایی این موضوع را با دقت پیگیری می‌کند و تاکنون چند نفر دستگیر شده‌اند.
13	» او همچنین در این سخنان گفته بود:«احتمال تاثیر جنگ الکترونیک آمریکا در بروز این حادثه و در نتیجه، اشتباه مامور سامانه پدافند وجود دارد که بررسی برای کشف دقیق عوامل آن ادامه خواهد داشت.
14	»
