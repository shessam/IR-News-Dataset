roozno_data###پارلمان اصلاحات می‌آيد###http://roozno.com//fa/news/433290/پارلمان-اصلاحات-می‌آيد###[]###2020-06-28 09:24:00###۴۳۳۲۹۰###['شورای عالی سیاست گذاری', 'پارلمان اصلاحات']
1
1	پارلمان اصلاحات جایگزین شورای عالی سیاستگذاری اصلاح‌طلبان می‌شود؟ این جابه‌جایی هنوز مطرح و تصویب نشده اما اتفاقاتی که در ایام اخیر رخ داده این گمانه را تقویت می‌کند که سازوکار جدیدی در جریان اصلاحات در حال شکل‌گیری است.
2	توقف قطار شوراي سياستگذاريبه گزارش روز نو :شوراي عالي سياستگذاري اصلاح‌طلبان در سال 94 و براي انتخابات مجلس شوراي اسلامي با اصرار احزاب شوراي هماهنگي جبهه اصلاحات و با موافقت رئيس دولت اصلاحات شکل گرفت؛ اين شورا در ابتداي فعاليتش توانست با ارائه ليست اميد، تمام سي کرسي مجلس دهم در تهران و حدود 130 کرسي در کل کشور را به‌دست آورد.
3	پس از آن نوبت به انتخابات شوراي شهر رسيد که در آن انتخابات در کسب کرسي‌ها در تهران و چند کلانشهر موفق بودند.
4	در انتخابات رياست‌جمهوري سال 96 هم حمايت از روحاني را در دستورکار قرار دادند اما ظاهرا زمان زيادي به پايان عمر اين شورا باقي نمانده است.
5	گلايه‌هايي که علني شددر ارديبهشت خبر رسيد که موسوي لاري از حضور در اين شورا استعفا داده و دليل اقدام خود را شرايط خاص جسمي دانسته است.
6	او در نامه به عارف تاکيد کرده است: «در چنين شرايطي نبايد از بازنگري در ساختار و سازوکار نهادهاي اجماعي اصلاح‌طلبان در عرصه‌هاي گوناگون غفلت نمود.
7	هرچند که اين استعفا با شرايط جسمي حقير مرتبط بوده و از ماه‌هاي پيش هم با شما در ميان گذاشته بودم، اما گمانم اين است که اين استعفا مي‌تواند آغازي بر تغيير ساختار و سازوکارهاي نهادهاي اجماعي و پررنگ شدن نقش احزاب و تشکل‌ها باشد».
8	آنچه موسوي لاري نوشت حاکي از لزوم برخي تغييرات در اين شورا بود.
9	در همان ايام «عبداغیره ناصري» فعال اصلاح‌طلب هم گفته بود: «عمر شوراي سياستگذاري با اين ساختار و ماهيت و مديريت تمام شد؛ تاکيد مي‌کنم هم در شکل و هم در محتوا کار اين شورا تمام است؛ يعني اگر شکل اين مجموعه هم عوض شود، مديريت و فرم آن هم تغيير کند، شورايي که يک سر آن صادق نوروزي و شکوري‌راد باشد و سر ديگر آن مصطفي کواکبيان و حسين کمالي اساسا اين ساختار نمي‌تواند هيچ کاري را پيش ببرد».
10	استعفاديروز خبر رسيد که محمدرضا عارف از رياست شوراي عالي سياستگذاري اصلاح‌طلبان استعفا داده است.
11	اين استعفا عجيب نبود چرا که 7 تير هم داوود محمدي، از اعضاي شوراي سياستگذاري گفته بود: «استعفاي عارف، مساله‌اي بوده که ما به نتيجه قطعي با او نرسيديم».
12	اين جملات يعني عارف استعفا داده و بحث بر سر پذيرش يا رد آن است.
13	بار ديگر در ارديبهشت زمزمه استعفاي عارف شنيده شد که در آن زمان تکذيب شد اما اين‌بار هنوز استعفاي آقاي رئيس تکذيب نشده است.
14	واکنش اعضا به استعفاي عارفآذر منصوري درباره خبر استعفاي محمدرضا عارف، رئيس شوراي‌عالي سياستگذاري اصلاح‌طلبان گفت: از علت و زمان استعفاي آقاي ‌عارف بي‌اطلاعم، اما حرکت‌هاي جمعي اصلاح‌طلبان مبتني بر اراده آزاد و آگاهانه افراد و گروه‌هاي اصلاح‌طلب است.
15	قائم‌مقام حزب اتحاد ملت خاطرنشان کرد: بنابراين تصميم رياست شوراي‌عالي محترم است؛ طبعا اصلاح‌طلبان در آينده درخصوص نحوه ادامه کار و ساختار و اهداف و راهبردهاي شوراي عالي تصميم خواهند گرفت.
16	محمود صادقي، رئيس کارگروه پايش شوراي‌عالي سياستگذاري اصلاح‌طلبان، ضمن اظهار بي‌اطلاعي از خبر استعفاي عارف، گفت: من هم مثل شما از رسانه‌ها باخبر شدم و هيچ اطلاعي ندارم.
17	وي درباره مطرح شدن استعفاي عارف در شوراي‌عالي سياستگذاري تصريح کرد: تا جايي که من اطلاع دارم موضوي استعفاي آقاي عارف در شوراي سياستگذاري اصلاح‌طلبان مطرح نشده است.
18	همچنين، شهاب‌الدين طباطبايي، سخنگوي حزب اصلاح‌طلب نداي ايرانيان، ضمن تاييد خبر استعفاي محمدرضا عارف از رياست شوراي‌عالي سياستگذاري اصلاح‌طلبان گفت: عارف از مدت‌ها پيش و در اسفندماه 98 از رياست اين مجموعه استعفا داده اما اين موضوع تا امروز رسانه‌اي نشد.
19	پارلمان اصلاحات تشکيل مي‌شود؟اکنون به نظر مي‌رسد اصلاح‌طلبان سازوکار جديدي را براي فعاليت‌هاي خود تعيين کنند که تشکيل پارلمان اصلاحات يکي از اين موضوعات است.
20	حزب کارگزاران از جمله احزابي است که تشکيل پارلمان اصلاحات را مفيد مي‌داند.
21	نمازي، از اعضاي کارگزاران، درباره اهداف تشکيل پارلمان اصلاحات گفت: «به گفته آقاي کرباسچي، ظاهرا قرار است که پارلمان اصلاحات با مکانيزمي مشخص و با حضور 290 نفر از نمايندگان ادوار در آينده‌اي نزديک فعاليت خود را آغاز کند.
22	همچنين قرار است به برخي شخصيت‌هاي اصلاح‌طلب مانند رئيس دولت اصلاحات و برخي اقشار از جمله صنعتگران و هنرمندان سهميه‌اي جداگانه براي عضويت در اين پارلمان تعلق بگيرد که مجموع تعداد اعضاي را پس از تاييد نهايي به حدود 600 نفر خواهد رساند».
23	اوايل اسفند 97 محمد عطريانفر از موافقت اصولي ليدر اصلاحات با تشكيل پارلمان اصلاحات خبر داد و انتظار مي‌رفت اين پارلمان به‌سرعت تشكيل شود تا بتواند فعاليت‌هاي منسجم انتخاباتي را انجام دهد و نقش محوري خود براي احزاب اصلاح‌طلب را ايفا كند.
24	18 آبان گذشته هم غلامحسين کرباسچي، دبيرکل حزب کارگزاران گفت: پارلمان اصلاحات مي‌توانست مجموعه يکپارچه‌اي از طيف اصلاح‌طلبان ايجاد کند که آقايان آن را هم بايگاني کردند.
25	اگر پارلمان اصلاحات محقق مي‌شد، حرکت ملايمي به سمت حزب واحد روي مي‌داد، اما مقدمات حزب واحد زمان‌بر است و به شکلي نيست که بتوان تا 2 ماه ديگر اين ساختار را به سرانجام رساند.
26	پارلمان اصلاحات اگر تا امروز شکل گرفته و ساختار کاملي پيدا مي‌کرد، قدمي بود که مي‌توانست در چارچوب ارائه برنامه و انتخاب کانديدا حرکت کند.
27	تازه‌ترين دعوت از اصلاح‌طلبان براي تشکيل پارلمان اصلاحات در ارديبهشت بود که محمد قوچاني، عضو شوراي مرکزي کارگزاران گفت: «کارگزاران براي بازسازي جبهه اصلاحات راه‌کار عملي ارائه کرده است.
28	طرح پارلمان اصلاحات (يا مجمع ملي اصلاح‌طلبان) که به صورت مدون و مکتوب به شوراي هماهنگي جبهه اصلاحات ارائه شده طرحي است که مي‌تواند جبهه اصلاحات را به سازماني متحد و منسجم در رابطه با ملت و حاکميت بدل کند».
29	شهاب‌الدين طباطبايي، فعال سياسي اصلاح‌طلب هم تاکيد کرد: «معتقدم اصلاح‌طلبان به تشکيل پارلمان اصلاحات نزديک مي‌شوند».
