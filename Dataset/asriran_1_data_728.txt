asriran_1_data###کرونا/ توقف تخلیه صندوق‌ صدقات در خیابان های تهران###https://www.asriran.com/fa/news/719057/کرونا-توقف-تخلیه-صندوق‌-صدقات-در-خیابان-های-تهران###['اجتماعی ']###2020-03-16 18:16:00###۷۱۹۰۵۷###['کرونا', 'صندوق صدقات']
5
1	مدیرکل کمیته امداد امام خمینی(ره) استان تهران اعلام کرد: به منظور کاهش بیماری کرونا تخلیه مبالغ کمک های مردمی از صندوق‌های معابر این نهاد تا زمانی نامعلوم انجام نخواهد شد.
2	«سید ابوالفضل پرپنچی» روز دوشنبه در گفت و گو با خبرنگار ایرنا افزود: برای پیشگیری از شیوع ویروس کرونا، ماموران این کمیته تا زمان آرام شدن اوضاع و بر اساس دستور رئیس کمیته امداد صندوق‌های صدقات استان تهران را تخلیه نمی کنند.
3	وی با اشاره به اینکه تنها صندوق‌هایی در برخی از اماکن عمومی با رعایت ضوابط خاص تخلیه خواهد شد گفت که این رویکرد می تواند تا امکان لازم از شیوع ابتلا به کرونا بکاهد.
4	مدیرکل کمیته امداد استان تهران با اشاره به اینکه تا اطلاع ثانوی هیچکدام از ماموران جمع آوری صدقات کمیته امداد به منازل مردم نیز مراجعه نخواهند کرد، تصریح کرد: خیرانی که قصد دارند در روزهای قبل از سال نو به افراد نیازمند کمک کنند می‌توانند از روش‌های الکترونیکی و غیر حضوری استفاده کنند.
5	پرپنچی ادامه داد: خیران می توانند از طریق شماره گیری تلفن ۷۳۵۵ و انتخاب عدد ۱۱ در استان تهران کمک‌های خود را واریز کنند.
6	وی اضافه کرد: مردم خیر استان می توانند علاوه استفاده از تلفن ثابت از طریق شماره گیری کد دستوری #۲*۰۲۱ * ۸۸۷۷ * و همچنین ارسال عدد ۱به سرشماره ۸۸۷۷ صدقات خود را پرداخت کنند.
7	کمیته امداد استان تهران ۷۴ هزار خانواده را تحت پوشش خود قرار داده است.
