roozno_data###۲ واکسن کرونا، وارد مرحله آزمایش های انسانی شدند / ۶۰ واکسن دیگر در مرحله پیش‌بالینی قرار دارند###http://roozno.com//fa/news/420589/۲-واکسن-کرونا-وارد-مرحله-آزمایش-های-انسانی-شدند-۶۰-واکسن-دیگر-در-مرحله-پیش‌بالینی-قرار-دارند###[]###2020-04-05 13:34:00###۴۲۰۵۸۹###['واکسن کرونا', 'آزمایش انسانی']
1
1	سازمان بهداشت جهانی اعلام کرد: دو نمونه از واکسن ویروس کرونا که محققان توسعه داده‌اند، وارد مرحله آزمایشهای انسانی می‌شوند، اما ۶۰ واکسن دیگری که دیگر محققان توسعه داده‌اند، فعلا در مرحله پیش‌بالینی قرار خواهند داشت.
2	به گزارش روز نو : و به نقل از بیزینس تودی، سازمان بهداشت جهانی (WHO) تأیید کرده است که دو واکسن بیماری کووید۱۹ وارد مرحله اول کارآزمایی بالینی انسان شده‌اند و ۶۰ واکسن دیگر نیز در مراحل پیش از بالینی قرار دارند.
3	به نوشته ایسنا، یکی از واکسن‌های تایید شده برای آزمایش بر روی انسان بطور مشترک توسط شرکت "CanSino Biological "و مؤسسه بیوتکنولوژی" CanCino "ساخته شده است.
4	این واکسن از وکتور ویروسی بدون تکرار به عنوان پلتفرم همانند واکسن‌های بیماری غیر کرونا مانند ابولا که بر روی "آدنوویروس‌های نوع ۵" (Adenovirus Type 5) متمرکز هستند، استفاده می‌کند.
5	آدنوویروس‌ها ویروس‌های بدون غشاء لیپیدی و دارای دی‌ان‌ای دو رشته‌ای خطی هستند که از طریق رسپتورهای خود به سلول‌ها می‌چسبند و با اندوسیتوز وارد سلول‌ها می‌شوند.
6	به گفته محققان آدنوویروس‌ها ویروس‌های متداولی هستند که باعث ایجاد ذات‌الریه می‌شوند و می‌توانند آنتی‌ژن‌های بالقوه را برای تحریک تولید آنتی بادی‌هایی که علیه این بیماری کار می‌کنند، ارسال کنند.
7	شرکت CanSino Biological با همکاری آکادمی بیو مهندسی آکادمی علوم پزشکی نظامی چین، در سال ۲۰۱۷ واکسن ابولا را نیز تولید کرده بود.
8	واکسن دیگری که وارد مرحله اول کارآزمایی شده است، توسط شرکت بیوتکنولوژی آمریکایی مدرنا (Moderna) و موسسه ملی آلرژی و بیماری‌های عفونی (NIAID) توسعه داده شده است.
9	این نانوذرات لیپیدی (LNP) واکسن کاندیدای ام آر.
10	ان.
11	ای را در یک محفظه قرار می‌دهند و از یک بستر آر.
12	ان.
13	ای استفاده می‌کنند.
14	در این روش، اطلاعات ژنتیکی ویروس از دی.
15	ان.
16	ای برای ساختن پروتئین رمزگذاری می‌شود.
17	ام آر.
18	ان.
19	ای یا پیام‌دهنده آر.
20	ان.
21	ای، به عنوان واسطه‌ای بین اطلاعات ژنتیکی موجود در دی.
22	ان.
23	ای و توالی اسید آمینه پروتئین‌ها عمل می‌کند که به سلول‌ها دستور می‌دهد پروتئین‌هایی را که با ویروس‌ها مبارزه می‌کنند، تولید کنند.
24	سازمان جهانی بهداشت می‌گوید ۶۰ واکسن دیگر نیز در مرحله کارآزمایی پیش‌بالینی هستند.
25	کارشناسان معتقدند که ۱۲ تا ۱۸ ماه طول خواهد کشید تا واکسن در دسترس عموم قرار گیرد.
