asriran_2_data###شوراهای شهر برای ورود خودروها به محدوده طرح ترافیک عوارض می‌گیرند###https://www.asriran.com/fa/news/702572/شوراهای-شهر-برای-ورود-خودروها-به-محدوده-طرح-ترافیک-عوارض-می‌گیرند###['اجتماعی ']###2019-12-09 09:31:00###۷۰۲۵۷۲###['شورای شهر', 'طرح ترافیک']
8
1	نمایندگان مجلس در مصوبه‌ای به شوراهای اسلامی کلانشهرها و مراکز استان‌ها مجوز وضع عوارض برای ورود خودروها به محدوده‌های طرح ترافیک و زوج و فرد را دادند.
2	به گزارش ایسنا، نمایندگان مجلس در جلسه علنی امروز (دوشنبه) و در ادامه بررسی لایحه درآمد پایدار و هزینه شهرداری‌ها و دهیاری‌ها ماده 8 را با 156 رای موافق، 13 رای مخالف و 6 رای ممتنع از مجموع 214 نماینده حاضر در مجلس تصویب کردند.
3	طبق این مصوبه ماده 15 قانون رسیدگی به تخلفات رانندگی با اصلاحات و الحاقات بعدی و تبصره2 آن به شرح زیر اصلاح می‌شود و یک تبصره به عنوان تبصره 3 به‌ آن الحاق می‌گردد:ماده 15 – شهرداری‌ها می‌توانند به منظور استفاده صحیح از ارز معابر شهری با توقفگاه خودروی مجاز حاشیه‌ای با هماهنگی پلیس راهور از ابزارهای لازم از قبیل ایست سنج (پارکومتر) یا کارتخوان استفاده کرده و مبلغ مناسبی که میزان و محدوده زمانی آن توسط شورای اسلامی شهر تعیین می‌شود از شهروندان اخذ و صرف توسعه، حمل و نقل عمومی نماید.
4	توقف بدون مجوز به منزله ارتکاب تخلف توقف ممنوع است.
5	تبصره2، اشخاص حقیقی و حقوقی موظفند نسبت به ثبت بارنامه و پرداخت هزینه صدور آن به میزان 20 هزار ریال اقدام کند.
6	100 درصد درآمد خود به حساب شهرداری محل واریز می‌شود و صرف توسعه حمل و نقل عمومی و زیرساخت‌های شهری شود.
7	مبلغ مذکور هر سه سال یکبار به پیشنهاد وزارت کشور و تصویب هیات وزیران قابل اصلاح است.
8	وزارت کشور (سازمان شهرداری‌ها و دهیاری‌های کشور) موظف است نسبت به راه اندازی سامانه ثبت اطلاعات بارنامه ظرف مدت شش ماه اقدام کند.
9	تبصره3، شوراهای اسلامی کلانشهرها و مراکز استان‌ها می‌توانند در چارچوب ضوابط شورای عالی هماهنگی ترافیک شهرهای کشور و با رعایت مصوبات شورای ترافیک استان‌ها (در تهران شورای حمل و نقل و ترافیک شهر تهران) نسبت به وضع عوارض صدور مجوز ورود به محدوده‌های طرح ترافیک و زوج و فرد مطابق با قوانین و مقررات مربوطه اقدام کند.
