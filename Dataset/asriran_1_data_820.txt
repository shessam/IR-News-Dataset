asriran_1_data###تصویری هولناک‌تر از بیماری کرونا در آمریکا (+عکس)###https://www.asriran.com/fa/news/721447/تصویری-هولناک‌تر-از-بیماری-کرونا-در-آمریکا-عکس###['بین الملل']###2020-04-01 11:25:00###۷۲۱۴۴۷###['بحران کرونا', 'آمریکا']
5
1	پس از تعطیل شدن یک گرمخانه (خیریه وابسته به کلیسای کاتولیک) در شهر آمریکا که در آن یک بیمار کرونایی پیدا شد، این بی خانمان‌ها که شب‌ها را در آن مرکز به صبح می‌رساندند، از بیم شیوع ویروس کرونا و آلوده بودن محیط بسته به پارکینگ روباز مرکز منتقل شدند و با رعایت فاصله‌گذاری اجتماعی شب را به صبح رساندند.
2	به گزارش ، انتشار این عکس بازتاب زیادی در شبکه‌های اجتماعی داشته و این سوال را برای خیلی‌ها ایجاد کرده که آیا در کشوری که مهد سرمایه‌داری لیبرالیسم است و خود را ابرقدرت جهانی می‌خواند، ارزش و کرامت انسان‌های ندار و فقیر در شهر "قمار و تفریحش" به قدری نازل و ناچیز است که با وجود صدها هتل لوکس و فوق لوکس این شهر که هم‌اینک به دلیل بحران کرونا خالی است، باید این بی خانمان‌های ندار شب را روی زمین سخت و در پارکینگ به صبح برسانند.
3	بسیاری از خود می‌پرسند ظاهرا هتل‌های "لاس وگاس" که برای جذب و آوردن سرمایه‌دارها به این شهر به منظور قمار "آفر"های میلیون دلاری اقامت در سوییت‌های سوپر لوکس را به سرمایه‌داران قمارباز و همراهانشان می‌پردازند در شرایط اضطراری کنونی که سوییت‌ها و اتاق‌هایشان خالی مانده درِ هتل‌های خالی خود را هم از این بی‌خانمان‌های فقیر دریغ می‌کنند.
4	شاید هم به گمان برخی، ویروس کرونا آمده و حالا حالاها با ما هست تا این سبک زندگی و نابرابری اجتماعی و اقتصادی را از میان بردارد و دنیایی جدید و تازه با قواعد جدید و انسانی‌تر حاکم کند.
5	طی 24 ساعت گذشته و از زمان انتشار این عکس هزاران کاربر آمریکایی در شبکه‌های اجتماعی با بازنشر این تصویر اظهار تاسف کرده‌اند.
6	"جولیان کاسترو" نامزد منصرف شده انتخابات ریاست جمهوری 2020 از حزب دموکرات با انتشار عکسی از این بی خانمان‌ها از اینکه هم‌اینک 150 هزار اتاق خالی در هتل‌های لاس وگاس بلااستفاده مانده و این بی خانمان‌ها مجبور شده‌اند شب را در خیابان به صبح برسانند، انتقاد و اظهار تاسف کرده است.
