roozno_data###دانشگاه فودان چین: گرمای تابستان سبب توقف شیوع کرونا نخواهد شد###http://roozno.com//fa/news/421442/دانشگاه-فودان-چین-گرمای-تابستان-سبب-توقف-شیوع-کرونا-نخواهد-شد###[]###2020-04-11 12:17:00###۴۲۱۴۴۲###['گرمای تابستان', 'کرونا']
1@@@2
1	پژوهشگران "دانشگاه فودان"(Fudan University) چین اخیرا اظهار کرده‌اند گرمای تابستان سبب توقف شیوع ویروس کرونا نخواهد شد.
2	مطالعات قبلی محققان "دانشگاه‌های بیهانگ" و "چینهوا" نشان داده بود که با گرمتر شدن دما، میزان انتقال بیماری کووید۱۹ در چین کاهش یافته است اما آخرین یافته‌های محققان چینی نشان داده است گرمای هوا تاثیری بر توقف شیوع این بیماری ندارد.
3	پژوهشگران "دانشگاه فودان"(Fudan University) چین اخیرا اظهار کرده‌اند گرمای تابستان سبب توقف شیوع ویروس کرونا نخواهد شد.
4	به گزاش روز نو : مطالعه اخیر پژوهشگران چینی نشان داده است که هوای گرم تابستان سبب توقف شیوع ویروس کرونا در نیمکره شمالی نخواهد شد و این در حالی است که برخی امیدوار بودند هوای گرم می‌تواند سبب توقف شیوع این ویروس شود زیرا شیوع بسیاری از بیماری‌های عفونی مانند آنفولانزا و سارس با افزایش دمای محیط متوقف می‌شود.
5	مطالعات قبلی محققان "دانشگاه‌های بیهانگ" و "چینهوا" نشان داده بود که با گرمتر شدن دما، میزان انتقال بیماری کووید۱۹ در چین کاهش یافته است اما آخرین یافته‌های محققان چینی نشان داده است گرمای هوا تاثیری بر توقف شیوع این بیماری ندارد.
6	این تحقیقات توسط "ویبینگ وانگ"(Weibing Wang) ، متخصص بهداشت عمومی و همکارانش از دانشگاه فودان در شانگهای چین انجام شده است.
7	محققان گفتند: تجزیه و تحلیل ما نشان می‌دهد که دمای محیط هیچ تاثیری در توانایی انتقال "سندرم حاد تنفسی کروناویروس ۲"(SARSCoV۲) ندارد.
8	اینکه آب و هوای گرم می‌تواند شیوع بیماری کووید۱۹ را کنترل کند می‌تواند یک تصور نادرست باشد و تکیه بر آمدن یک فصل برای مهار این بیماری همه‌گیر می‌تواند یک خط فکری خطرناک باشد.
9	تغییر فصل ممکن است کمی تاثیرگذار باشد اما بعید است که انتقال را متوقف کند.
10	سیاست‌ها یا مداخلات فوری مانند ممنوعیت سفر و تعطیلی مدارس برای کمک به کند شدن انتقال بیماری لازم است.
11	طی این مطالعه دکتر وانگ و همکارانش داده‌های کمیسیون بهداشت ملی و کمیسیون‌های بهداشتی استان، شیوع بیماری کووید۱۹ در ۲۲۴ شهر چین، از جمله ۱۷ منطقه استان هوبی که شیوع این بیماری از آنجا بود، تجزیه و تحلیل کردند.
12	آنها سپس این اطلاعات را با داده‌های روزانه آب و هوا از جمله اندازه‌گیری میانگین دما، رطوبت نسبی و اشعه فرابنفش ورودی(UV) بین ژانویه و اوایل مارس ۲۰۲۰ مقایسه کردند.
13	آنها دریافتند که هیچ ارتباط معناداری بین دما یا سطح قرار گرفتن در معرض اشعه فرابنفش از نور خورشید و میزان آلوده شدن افراد به این ویروس در شهرهای داخل و خارج از استان هوبی وجود ندارد.
14	محققان اظهار کردند که کووید۱۹ اولین بیماری عفونی نیست که با آمدن تابستان از بین نمی‌رود زیرا پیشتر نیز بیماری همه‌گیر "مرس" که در عربستان شیوع پیدا کرده بود هنگامی که دمای هوا به ۱۱۳ درجه فارنهایت(۴۵ درجه سانتی گراد) رسید باز هم شیوع این بیماری متوقف نشد.
15	سایر بیماری‌ها مانند ابولا و برخی از انواع آنفلوانزا که طی سال‌های اخیر از حیوانات به انسان منتقل شده‌اند نیز در الگوهای غیرقابل پیش‌بینی رخ داده‌اند.
16	یافته‌های این مطالعه در مجله "European Respiratory" منتشر شد.
