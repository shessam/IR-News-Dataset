asriran_1_data###استرا، استیلی و فرهاد؛ همه قائدی را تعویض می‌کنند###https://www.asriran.com/fa/news/712670/استرا-استیلی-و-فرهاد-همه-قائدی-را-تعویض-می‌کنند###['ورزشی']###2020-02-08 08:49:00###۷۱۲۶۷۰###['استقلال', 'فرهاد مجیدی']
9
1	فرهاد مجیدی، سرمربی تیم استقلال وقتی در دقایق پایانی گل مساوی را پذیرفت، پس از بازی دلیل این تعویض را خستگی قائدی عنوان کرد.
2	به گزارش ورزش 3، اگر نگاهی آماری به این قضیه داشته باشیم، می بینیم که مهاجم ریزنقش استقلال چه در زمان استراماچونی و چه در دوره فرهاد مجیدی، در کمتر از 20 درصد بازی ها تا سوت پایان بازی، در زمین بوده.
3	به بیان دیگر، از 22 بازی که استقلال در فصل جاری در لیگ برتر، جام حذفی و لیگ قهرمانان آسیا انجام داده، قائدی صاحب یک رکورد جالب است و در همه آن ها، برای دقایقی حضور داشته اما در مجموع فقط 4 بازی را به طور کامل انجام داده.
4	در ادامه به بررسی میزان دقایق بازی‌های شماره 10 آبی ها در لیگ برتر، جام حذفی و پلی اف لیگ قهرمانان آسیا پرداخته ایم.
5	این آمار 18 بازی در لیگ برتر، 2 بازی در جام حذفی و 2 بازی در لیگ قهرمانان آسیا را در بر می گیرد:مهدی قائدی در این فصل در 2 بازی در لیگ برتر، مقابل نفت مسجد سلیمان در هفته سوم و ماشین سازی در تهران، یک بازی در جام حذفی مقابل گل ریحان البرز و یک بازی آسیایی مقابل الکویت به طور کامل بازی کرده است.
6	مهدی قائدی در اولین هفته لیگ برتر مقابل ماشین سازی در تبریز، دربی رفت در هفته چهارم، بازی مقابل ذوب آهن در اصفهان در هفته پنجم و نفت مسجد سلیمان در تهران به عنوان بازیکن تعویضی به زمین آمده است.
7	قائدی در 14 بازی در ترکیب اصلی بوده اما در طول بازی تعویض شده است.
8	فهرست این دیدارها به شرح زیر است:استقلالفولاد خوزستان: دقیقه 82 از زمین خارج شدهاستقلالگل گهر: دقیقه 79 از زمین خارج شدهسایپااستقلال: دقیقه 79 از زمین خارج شدهاستقلالپارس جنوبی جم: دقیقه 72 از زمین خارج شدهتراکتوراستقلال: دقیقه 63 از زمین خارج شدهاستقلالصنعت نفت آبادان: دقیقه 54 از زمین خارج شدهنساجی قائمشهراستقلال: دقیقه 70 از زمین خارج شدهسپاهاناستقلال: دقیقه 84 از زمین خارج شدهاستقلالشهرخودرو: دقیقه 74 از زمین خارج شدهپیکاناستقلال: دقیقه 93 از زمین خارج شدهاستقلالشاهین شهرداری بوشهر: دقیقه 73 از زمین خارج شدهپرسپولیساستقلال: دقیقه 76 از زمین خارج شدهاستقلالفجرسپاسی شیراز: دقیقه 84 از زمین خارج شدهالریاناستقلال: دقیقه 75 از زمین خارج شده.
9	به جز بازی های لیگ، مهدی قائدی در تیم ملی امید هم در سه بازی مقابل ازبکستان، چین و کره جنوبی هم 90 دقیقه در زمین حضور نداشت.
10	با این اوصاف تعویض مهدی قائدی در دربی، اتفاق عجیب و دور از ذهنی نبوده و مهدی با وجود همه توانایی هایی که در این فصل بروز داده و نمایش درخشانی که در مسابقات حساسی مثل دربی داشته، معمولاً یکی از تعویض های همیشگی استقلال است.
