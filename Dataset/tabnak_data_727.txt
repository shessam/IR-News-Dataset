tabnak_data###قیمت دلار و یورو امروز سه شنبه ۲۹ بهمن ۹۸/ ادامه گرانی دلار###https://www.tabnak.ir/fa/news/960065/قیمت-دلار-و-یورو-امروز-سه-شنبه-۲۹-بهمن-۹۸-ادامه-گرانی-دلار###['اقتصادی', 'داخلی']###2020-02-18 18:21:00###۹۶۰۰۶۵###['قیمت دلار', 'قیمت یورو', 'نرخ دلار']
1@@@2
1	بازار ارز در چهارمین روز هفته نیز به روند افزایشی خود ادامه داد.
2	این در حالی است که همتی اظهار داشت:سد مقاومت دلار ۱۴ هزار تومانی شکسته شده و ظرف یک سال قبل سه بار این سد مقاومتی فرو ریخته است اما با مدیریت بانک مرکزی تعادل همچنان در بازار برقرار خواهد شد.
3	به گزارش تابناک اقتصادی؛ بازار ارز در معاملات امروزسه شنبه بیست و نهم بهمن ۹۸ شاهد ادامه روند افزایشی قیمت ها بود.
4	به گونه ای که هر اسکناس دلار آمریکا در صرافی های بانکی و مجاز سطح کشور به نرخ 14100 تومان از مردم خریداری شد و به قیمت 14200 تومان به متقاضی دریافت دلار فروخته شد که نسبت به روز قبل، 250 تومان گران تر شده است.
5	همچنین هر اسکناس یورو در این صرافی ها به نرخ 15300 تومان از مردم خریداری شده و به قیمت 15400 تومان به متقاضی دریافت یورو فروخته می شود که نسبت به روز قبل، 200 تومان گران تر شده است.
6	همتی در خصوص اثرگذاری قرار گرفتن ایران در فهرست سیاه FATF بر بازار ارز گفت: نوسانات قیمت ارز ادامه دار نخواهد بود و البته برخی به خاطر اجلاس آتی گروه اقدام مالی تلاش می‌کنند تا در بازار التهاب ایجاد نمایند، در حالی که تصمیم اجلاس FATF تأثیر معناداری بر بازار ارز نخواهد داشت.
7	رئیس کل بانک مرکزی خاطرنشان کرد: سد مقاومت دلار ۱۴ هزار تومانی شکسته شده و ظرف یک سال قبل سه بار این سد مقاومتی فرو ریخته است اما با مدیریت بانک مرکزی تعادل همچنان در بازار برقرار خواهد شد.
8	وی ادامه داد: بانک مرکزی به مردم توصیه می‌کند تا به بازار ارز ورود نکنند یا اینکه ریسک دارایی خود را در نظر بگیرند.
9	بانک مرکزی نرخ ۴۷ ارز را برای امروز اعلام کرد که بر اساس آن نرخ ۲۶ ارز مانند یورو و پوند کاهش و قیمت ۹ واحد پولی دیگر افزایش یافت؛ نرخ دلار و ۱۱ ارز دیگر نیز ثابت ماند.
10	بر اساس اعلام بانک مرکزی هر دلار آمریکا برای امروز «سه شنبه بیست و نهم بهمن ماه ۹۸» بدون تغییر نسبت به روز گذشته ۴۲ هزار ریال قیمت خورد.
11	همچنین در روز جاری هر پوند انگلیس با کاهش ۱۹۲ ریالی به قیمت ۵۴ هزار و ۶۰۰ ریال و هر یورو نیز با ۳۴ ریال کاهش به نرخ ۴۵ هزار و ۴۹۲ ریال ارزش‌گذاری شد.
12	افزون بر این، هر فرانک سوئیس ۴۲ هزار و ۸۳۳ ریال، کرون سوئد ۴ هزار و ۳۲۵ ریال، کرون نروژ ۴ هزار و ۵۲۴ ریال، کرون دانمارک ۶ هزار و ۹۰ ریال، روپیه هند ۵۸۹ ریال، درهم امارات متحده عربی ۱۱ هزار و ۴۳۷ ریال، دینار کویت ۱۳۷ هزار و ۵۰۱ ریال، یکصد روپیه پاکستان ۲۷ هزار و ۱۹۲ ریال، یکصد ین ژاپن ۳۸ هزار و ۲۶۹ ریال، دلار هنگ‌ کنگ ۵ هزار و ۴۰۸ ریال، ریال عمان ۱۰۹ هزار و ۲۳۵ ریال و دلار کانادا ۳۱ هزار ۷۰۶ ریال قیمت خورد.
13	از سوی دیگر، نرخ دلار نیوزیلند ۲۶ هزار و ۹۵۹ ریال، راند آفریقای جنوبی ۲ هزار و ۷۹۶ ریال، لیر ترکیه ۶ هزار و ۹۴۰ ریال، روبل روسیه ۶۶۰ ریال، ریال قطر ۱۱ هزار و ۵۳۹ ریال، یکصد دینار عراق ۳ هزار و ۵۲۴ ریال، لیر سوریه ۸۲ ریال، دلار استرالیا ۲۸ هزار و ۱۱۰ ریال، ریال سعودی ۱۱ هزار و ۲۰۱ ریال، دینار بحرین ۱۱۱ هزار و ۷۰۳ ریال، دلار سنگاپور ۳۰ هزار و ۲۰۹ ریال، یکصد تاکای بنگلادش ۴۹ هزار و ۴۲۴ ریال، ده روپیه سریلانکا ۲ هزار و ۳۱۴ ریال، کیات میانمار ۳۰ ریال و یکصد روپیه نپال ۳۶ هزار و ۵۸۹ ریال تعیین شد.
14	همچنین، نرخ یکصد درام ارمنستان ۸ هزار و ۷۷۹ ریال، دینار لیبی ۲۹ هزار و ۷۱۷ ریال، یوان چین ۶ هزار و ۵ ریال، یکصد بات تایلند ۱۳۴ هزار و ۴۹۹ ریال، رینگیت مالزی ۱۰ هزار ۱۲۳ ریال، یک هزار وون کره جنوبی ۳۵ هزار و ۳۴۸ ریال، دینار اردن ۵۹ هزار و ۲۴۰ ریال، یکصد تنگه قزاقستان ۱۱ هزار و ۱۳۶ ریال، لاری گرجستان ۱۴ هزار و ۶۶۰ ریال، یک هزار روپیه اندونزی ۳ هزار و ۶۹ ریال، افغانی افغانستان ۵۴۷ ریال، روبل جدید بلاروس ۱۹ هزارو ۷۹ ریال، منات آذربایجان ۲۴ هزار و ۷۵۸ ریال، یکصد پزوی فیلیپین ۸۳ هزار و ۳۷ ریال، سومونی تاجیکستان ۴ هزار و ۳۳۳ ریال، بولیوار جدید ونزوئلا ۴ هزار و ۲۰۶ ریال و منات جدید ترکمنستان ۱۲ هزار ریال ارزش‌گذاری شد.
