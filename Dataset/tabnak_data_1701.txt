tabnak_data###حداقلی موجودی پارکینگ ایران خودرو تبریز###https://www.tabnak.ir/fa/news/982434/حداقلی-موجودی-پارکینگ-ایران-خودرو-تبریز###['اقتصادی', 'داخلی']###2020-06-04 15:33:00###۹۸۲۴۳۴###['محصولات ایران خودرو', 'جهش تولید', 'ایران خودرو تبریز']
1
1	مدیرعامل ایران خودرو تبریز گفت: هم اکنون موجودی پارکینگ ایران خودرو تبریز به حداقل رسیده و فرآیند تکمیل و لغو کسری،تجاری سازی و ارسال در حال انجام است.
2	حمید حاجی زاد منصور اظهار کرد: ماندگاری خودرو در پارکینگ سایت تبریز به هیچ عنوان صحت نداشته و وجود خودروهای ناقص عمدتاً ناشی از کسری قطعات ایمنی و الکترونیکی بوده که این موضوع مربوط به دو سال قبل است و بسیاری از این خودروها تکمیل و ارسال شده است.
3	وی افزود: در حال حاضر بسیاری از خودروهای موجود در تصویری که اخیرا توسط یکی از رسانه های استانی منتشر شده و مربوط به گذشته است؛ تکمیل و تجاریسازی شده و به دست مشتریان عزیز گروه صنعتی ایران خودرو رسیده است.
4	وی تصریح کرد: تعداد کمی از خودروهای پارکینگ دارای کسری قطعات بوده و این شرکت در تلاش است در صورت تأمین قطعات، پس از تجاری سازی و تکمیل آن، محصول تولیدی خود را در اسرع وقت به نمایندگی های سراسر کشور ارسال کند.
5	مدیرعامل ایران خودرو تبریز تاکید کرد: در شرایط موجود، وجود خودروهای دارای کسری قطعات(ناقص) در پارکینگ در مقایسه با تیراژ تولید روزانه این سایت امری کاملا طبیعی است.
6	حاجی زاد منصور گفت: در صورت ماندگاری خودرو، آمار آن به صورت هفتگی جهت پایش به سازمان صمت استان آذربایجان شرقی ارسال می شود.
7	به گزارش روابط عمومی ایران خودرو تبریز، اخیرا تصویری ماهواره ای از پارکینگ ایران خودرو تبریز در یکی از رسانه های استانی منتشر شده است که این تصویر مربوط به دو سال قبل بوده و هم اکنون موجودی خودرو در پارکینگ این سایت به حداقل رسیده است و موضوع جدیدی نیست.
8	ایران خودرو تبریز در راستای جمع آوری خودروهای دارای کسری قطعات، هماهنگ و همسو با سیاستهای گروه صنعتی ایران خودرو عمل کرده و مطابق با برنامه ریزی انجام شده در سال جهش تولید، لغو کسری و تکمیل این خودروها را حتی در ایام تعطیل در دستور کار خود قرار داده است.
