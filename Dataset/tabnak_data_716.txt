tabnak_data###اردن موافقت اسرائیل با احداث راه‌آهن میان تل‌آویو و قدس را محکوم کرد###https://www.tabnak.ir/fa/news/959952/اردن-موافقت-اسرائیل-با-احداث-راه‌آهن-میان-تل‌آویو-و-قدس-را-محکوم-کرد###[]###2020-02-18 13:39:00###۹۵۹۹۵۲###['اسرائیل', 'تل آویو', 'قدس']
1
1	اردن موافقت اسرائیل با احداث خطوط راه‌آهن که تل‌آویو قدس را به شهرک "القدیمة" در قدس شرقی اشغالی متصل می‌کند، محکوم کرد.
2	به گزارش ایسنا، به نقل از الغد، ضیف الله الفایز، سخنگوی وزارت خارجه اردن خاطرنشان کرد، کشورش موافقت اسرائیل با احداث خطوط راه‌آهن که تل‌آویوقدس را به شهرک "القدیمة" در قدس شرقی اشغالی متصل خواهد کرد، محکوم می‌کند.
3	الفایز در ادامه افزود: این اقدام یک‌جانبه اسرائیل، نقض آشکار قوانین بین‌المللی و قوانین حقوق بشر، قطعنامه‌های سازمان ملل و یونسکو قلمداد می‌شود.
4	سخنگوی وزارت خارجه اردن همچنین تاکید کرد: اسرائیل، اشغالگر است و باید به قوانین بین‌المللی که قدس شرقی را جزو اراضی اشغالی ۱۹۶۷ به شمار می‌آورد، پایبند باشد.
5	الفایز از جامعه جهانی خواست مسئولیت‌هایش را در مقابله با اقدامات غیرقانونی اسرائیل بر عهده بگیرد.
