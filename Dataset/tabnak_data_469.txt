tabnak_data###قرارداد ریالی اسکوچیچ در ۳فاز؛ ۱۴۰هزاردلار غرامت به آبادان###https://www.tabnak.ir/fa/news/957302/قرارداد-ریالی-اسکوچیچ-در-۳فاز-۱۴۰هزاردلار-غرامت-به-آبادان###['ورزشی', 'ورزشی']###2020-02-06 19:19:00###۹۵۷۳۰۲###['اسکوچیچ', 'تیم ملی فوتبال', 'قرارداد اسکوچیچ', 'سرمربی تیم ملی', 'تابناک ورزشی']
7
1	یکی از مسائل مربوط به حضور اسکوچیچ در تیم ملی، بحث غرامت جدایی او از صنعت نفت است.
2	این مربی طبق توافقنامه امضا شده برای فسخ قرارداد با صنعت نفت در صورت پیوستن به تیم جدید، باید ۱۴۰ هزار دلار به باشگاه آبادانی پرداخت کند.
3	به گزارش تابناک ورزشی، اینکه آیا این پول توسط او باید به صنعت نفت پرداخت شود یا فدراسیون فوتبال، هنوز مشخص نیست و یکی از مسائل مورد مذاکره نیز بوده است.
4	با این حال نکته جالب توجه در قرارداد اسکوچیچ برخی جزئیات قرارداد اوست.
5	قرارداد این مربی کروات با فدراسیون فوتبال به صورت ریالی خواهد بود تا فدراسیون فوتبال در تأمین ارز دغدغه نداشته باشد.
6	ضمن اینکه قرارداد او با فدراسیون سه مرحله‌ای بوده که در صورت صعود از مرحله نخست انتخابی جام جهانی وارد فاز دوم خواهد شد که مرحله نهایی انتخابی جام جهانی ۲۰۲۲ است.
7	در صورتی که تیم ملی راهی جام جهانی شود، قرارداد وارد فاز سوم می‌شود که اسکوچیچ در جام جهانی قطر روی نیمکت تیم ملی می‌نشیند و در جام ملت‌های سال ۲۰۲۳ نیز هدایت تیم ملی را به عهده خواهد داشت.
8	به این ترتیب قرارداد سرمربی جدید تیم ملی سه ساله و به صورت مرحله‌ای است که شاید مهم‌ترین نکته آن قرارداد ریالی با این مربی باشد.
9	مسئله‌ای که در زمان کارلوس کی‌روش یکی از دغدغه‌های فدراسیون فوتبال بود و همین مسئله نیز باعث فسخ قرارداد این فدراسیون با مارک ویلموتس نیز شد.
10	شروع فعالیت رسمی اسکوچیچ با تیم ملی فوتبال، دیدار برگشت مقابل هنگ‌کنگ خواهد بود که ۷ فروردین‌ماه ۹۹ در مرحله نخست انتخابی جام جهانی ۲۰۲۲ قطر در تهران برگزار می‌شود.
11	تیم ملی همچنین ۱۲ فروردین‌ماه باید با کامبوج دیدار کند تا به این شکل اسکوچیچ اولین آزمون خود را پشت سر بگذارد.
