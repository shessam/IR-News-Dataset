asriran_1_data###مطهری: اگر چهره‌های شاخص امکان حضور در انتخابات را داشتند، مشارکت گسترده‌تر بود###https://www.asriran.com/fa/news/714823/مطهری-اگر-چهره‌های-شاخص-امکان-حضور-در-انتخابات-را-داشتند-مشارکت-گسترده‌تر-بود###['سیاسی']###2020-02-21 12:50:00###۷۱۴۸۲۳###['مطهری', 'اصلاح طلبان', 'انتخابات']
4
1	عضو فراکسیون امید مجلس شورای اسلامی گفت: مجلس یازدهم نمی‌تواند تک صدا باشد اما بدون شک ردصلاحیت‌ها بر ورود شخصیت‌های برخی جناح های سیاسی تاثیر گذاشت.
2	به گزارش ایرنا، «علی مطهری» روز جمعه با حضور در حسینیه جماران برای شرکت در انتخابات یازدهمین دوره مجلس شورای اسلامی و میان دوره خبرگان رهبری در گفت و گو با ایرنا اظهار داشت: گلایه‌مندم!
3	اما من نیز چون مردم برای مصلحت و ماندگاری نظام در انتخابات شرکت می‌کنم تا پیام مقاومت و ایستادگی ایران به جهان برسانم.
4	نماینده مردم تهران در مجلس شورای اسلامی با اشاره به ردصلاحیت برخی گرایش‌های فکری و سیاسی، افزود: اگر چهره‌های شاخص امکان حضور در انتخابات را داشتند بدون شک امروز مشارکت گسترده‌تر بود.
5	نایب رییس مجلس دهم افزود: مجلس یازدهم نمی‌تواند تک صدا باشد اما بدون شک ردصلاحیت‌ها بر ورود شخصیت‌های برخی جناح های سیاسی تاثیر گذاشت.
6	یازدهمین دوره انتخابات مجلس شورای اسلامی از ۸ صبح روز جمعه در ۲۰۸ حوزه انتخابیه آغاز شد و ۱۶ هزار و ۱۴۵ نفر برای انتخابات یازدهمین دوره مجلس شورای اسلامی داوطلب شدند که از این تعداد یکهزار و ۴۵۳ نامزد در حوزه انتخابیه تهران، ری، شمیرانات، اسلامشهر و پردیس رقابت می‌کنند.
7	همچنین ۵۷ میلیون و ۹۱۸ هزار و ۱۵۹ نفر واجد شرایط رای دادن هستند که از این تعداد، ۲ میلیون و ۹۳۱ هزار و ۷۶۶ نفر به رای اولی ها اختصاص دارد.
8	تعداد ۶ هزار و ۶۸۹ شعبه اخذ رای هم در استان تهران برای انتخابات مجلس شورای اسلامی و نخستین میان دوره‌ای خبرگان رهبری پیش بینی شده که از این تعداد، ۶ هزار و ۱۱۲ شعبه شهری، ۵۷۷ شعبه روستایی و ۴۶۱ شعبه سیار اخذ رای است.
