roozno_data###دولت‌های اروپایی اولویت را به درمان جوانان مبتلا به کرونا داده اند / آن‌ها بی رحمانه سالمندان بالای ۶۰ تا ۷۰ سال را رها می‌کنند###http://roozno.com//fa/news/418908/دولت‌های-اروپایی-اولویت-را-به-درمان-جوانان-مبتلا-به-کرونا-داده-اند-آن‌ها-بی-رحمانه-سالمندان-بالای-۶۰-تا-۷۰-سال-را-رها-می‌کنند###[]###2020-03-18 10:52:00###۴۱۸۹۰۸###['دولت های اروپایی', 'جوانان']
1@@@2
1	دولت چین بار دیگر ایالات متحده را متهم کرده و آن را عامل انتشار عمدی ویروس کرونا در چین دانست.
2	سخنگوی وزارت خارجه چین روز گذشته تصریح کرد مدارکی به دست آمده که نشان می دهد این ویروس در سال 2015 توسط محققان آمریکایی تولید شده و گزارش آن در یکی از مجله های علمی آمریکا ثبت شده است.
3	عبدالباری عطوان، تحلیلگر مشهور جهان عرب و سردبیر رای الیوم در تحلیلی در همین رسانه عرب زبان نوشت: دولت چین بار دیگر ایالات متحده را متهم کرده و آن را عامل انتشار عمدی ویروس کرونا در چین دانست.
4	سخنگوی وزارت خارجه چین روز گذشته تصریح کرد مدارکی به دست آمده که نشان می دهد این ویروس در سال 2015 توسط محققان آمریکایی تولید شده و گزارش آن در یکی از مجله های علمی آمریکا ثبت شده است.
5	به گزارشروز نو ، در ادامه این مطلب آمده است: بخوبی می دانیم که یک جنگ لفظی بین ایالات متحده و چین در خصوص انتشار ویروس کرونا وجود دارد؛ همانطور که آمریکا، چین را متهم به تولید این ویروس در یکی از آزمایشگاههای ووهان کرده است؛ اما عده بسیار کمی به اتهامات آمریکا در مورد چین توجه می کنند؛ چرا که تاریخ ایالات متحده و ودولت آن، پر است از دروغها و نقشه های توطئه آمیز در زمینه انتشار ویروسها.
6	در این میان، دونالد ترامپ یک مبلغ نجومی را به شرکت المانی«کیور فاک» پیشنهاد داده، تا به ایالات متحده منتقل شده، نتایج تحقیقاش که نزدیک به تولید واکسن و داروی درمان مبتلایان به کروناست را در اختیار امریکا قرار داده و این دستاورد علمی را منحصرا به نام آمریکا رقم زند.
7	این پیشنهاد مالی به نوبه خود، نظریه توطئه را تقویت می کند.
8	اما وزیر کشور آلمان، هورست زیهوفر، که بر صحت این اقدام آمریکا تاکید نمود، خاطر نشان کرد که آلمان چنین کاری نمی کند و تحقیقات خود را منحصرا به آمریکا نمی فروشد.
9	وی تصریح کرد که کشورش قصد دارد پادتن کرونا را تولید و به تمام جهان عرضه کند و شرکت مذکور هم در آلمان باقی می ماند.
10	وقتی می گوییم پیشنهاد ترامپ، نظریه توطئه را تقویت می کند، مقصود ما آن است که انحصار این پادتن در دست آمریکا، به معنای حاکمیت این کشور بر واکسن و در ادامه، فروش آن به کشورهای دوست ایالات متحده است؛ به عبارت دیگر، آمریکا قصد دارد مالکیت پادتن را از آن خود کند، تا با سر باز زدن از فروش آن به دولتهای دشمن خود، ملتهای آنها را با این ویروس هدف بگیرد.
11	بحران کرونا ثابت کرد که چین در زمینه مقابله با بیماری، بسیار پیشرفته تر از ایالات متحده و دولتهای غربی است؛ همانطور که موفقیتهای بزرگی در زمینه اداری و پزشکی، برای مهار این بیماری و کنترل ضررهای آن در کوتاهترین زمان ممکن داشت.
12	این در حالی است که نظام های بهداشتی دولتهای غربی، همچنان در این زمینه سر درگم عمل می کنند.
13	سلاح بیولوژیک، اساسا غربی است و کرونا می تواند یکی از ابزارهای آن باشد.
14	این در حالی است که بحران کرونا، چشم ها را بر پیشرفتهای پزشکی و بیولوژیکی چین و عقب ماندگی دولتهای غربی در این زمینه گشود؛ با اینکه سالیانه جوایز نوبل به دانشمندن غربی داده می شود!
15	چند بار این جوایز به دانشمندان چینی یا روسی داده شده است؟ اگر هم داده شود، غالبا جوایز مذکور به دانشمندان چینی مقیم کشورهای غربی تعلق می گیرد.
16	دانشمندان چینی به صورت داوطلبانه به ایران و ایتالیا و دیگر کشورهای درگیر با کرونا رفتند و به دور از استفاده سیاسی و تبلیغاتی از این مساله، به آنها کمک رایگان ارائه دادند.
17	در حالی که حتی یک بار نشنیدیم که دانشمندان آمریکایی چنین اقدامی کرده باشند.
18	علاوه بر اینکه دولت ترامپ با ملت ایران همدردی نکرد و حتی در این شرایط حساس نیز اقدامی برای کاهش حتی موقتی تحریمهای ظالمانه علیه ایران نکرد.
19	نکته آخر در صحبتهای ما در خصوص نظریه توطئه که خود به آن معتقدیم، مربوط به یافته های ما در روزنامه ها و شبکه های تلویزیونی غربی است که به طور خلاصه می توان گفت دولتهای اروپایی اولویت را به درمان جوانان مبتلا به کرونا داده و بیرحمانه سالمندان بالای 60 تا 70 سال را رها می کنند.
20	این شکل اقدامات دولتهای اروپایی حکایت از آن دارد که با توجه به اینکه جمعیت زیادی از بازنشستگان در کشورهای آنها وجود دارند که تولید کننده نیستند و باری بر شانه های این دولتها محسوب می شوند، به لطف کرونا می توان از شرّ آنها خلاص شد.
21	از این رو، شخصا نظریه توطئه را در زمان هیمنه نظام های سرمایه داری راست گرای وحشی، بعید نمی دانم.
22	واقعیت های زیادی در هفته ها و ماههای آینده روشن می شود و خدا را شکر می کنیم که ممکن است دانشمندانی از چین و دیگر کشورها بتوانند راه نجات از این شرایط را بیابند، یا حداقل اینطور امیدواریم.
