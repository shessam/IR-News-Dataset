tabnak_data###وجود دو نوع ویروس کرونا با منشأ متفاوت در کشور!###https://www.tabnak.ir/fa/news/964666/وجود-دو-نوع-ویروس-کرونا-با-منشأ-متفاوت-در-کشور###['صفحه نخست', 'اجتماعی']###2020-03-09 15:05:00###۹۶۴۶۶۶###['شهروز برزگر', 'کرونا', 'دو نوع ویروس']
8@@@9@@@10
1	به گزارش تابناک، یک عضو کمیسیون امنیت ملی و سیاست خارجی مجلس با اشاره به جلسه فوق‌العاده امروز کمیسیون بهداشت برای بررسی اقدامات انجام شده جهت مقابله با ویروس کرونا گفت: طبق توضیحات وزیر بهداشت بخشی از ویروس کرونا در گیلان متفاوت از ویروس ووهان چین و با منشأ متفاوت است.
2	شهروز برزگر در گفت‌وگو با ایسنا، در توضیح جلسه امروز کمیسیون بهداشت با حضور وزیر بهداشت، رئیس مجلس و تعدادی از نمایندگان برای بررسی اقدامات انجام شده برای مقابله با کرونا که در محل برگزاری جلسات علنی مجلس برگزار شد، گفت: در این جلسه وزیر بهداشت توضیح داد که بخشی از ویروس کرونا در گیلان کاملا با ویروس ووهان چین متفاوت است که حتی به پرستار ۲۵ ساله هم رحم نکرد لذا باید تمهیدات لازم اندیشیده شود.
3	وی توضیح داد: این شامل قم هم می‌شود که بخشی از ویروس کرونا در قم با ویروس ووهان چین متفاوت است.
4	به عبارت دقیق‌تر مشخص نیست که منشأ ویروس دوم از کجاست؟ آنچه از صحبت‌های وزیر بهداشت برداشت کردم این است که دو نوع ویروس در کشور هست.
5	یکی ویروس ووهان چین و یکی دیگر ویروسی با منشأ نامعلوم که به نظرم در این باره این احتمال وجود دارد که ویروس از نوع بیوتروریسم آمریکا باشد که در ایران پخش شده است.
6	این نماینده مجلس با اشاره به انتشار گسترده کرونا در استان گیلان گفت: مسافران از قم ویروس را به گیلان بردند.
7	همچنین قبل از آنکه ایران درگیر کرونا شود زواری از افغانستان و پاکستان و حتی امارات به ایران آمده بودند که حتی خودشان هم از ابتلا به کرونا اطلاعی نداشتند.
8	برزگر درباره توضیحات وزیر بهداشت برای مقابله با کرونا گفت: بهترین راهکار در خانه ماندن است.
9	البته ما پیشنهاد دادیم که از تمام ابزارهای قهری، جبری، اجباری، خواهش و تمنا استفاده شود تا مردم در خانه بمانند.
10	همچنین پیشنهاد شد که از صندوق توسعه ملی پتانسیل بنیاد علوی، بنیاد مستضعفان، هلال احمر، سپاه، ارتش و سایر نهادها استفاده شده و همه پای کار آیند تا زنجیره کرونا قطع شود.
11	برزگر در عین حال گفت: با توجه به اینکه درخواست ما از مردم ماندن در خانه برای پیشگیری از ابتلا به کروناست باید اعتبارات و تمهیداتی به خصوص برای طبقه کارگر و روزمزدها در نظر گرفته شود تا آنها از نظر امرار معاش و معیشت‌شان با مشکل مواجه نشوند.
12	وی در پایان تاکید کرد: با همکاری مردم زنجیره کرونا قطع خواهد شد.
