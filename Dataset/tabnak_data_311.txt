tabnak_data###ترامپ: اگر به بولتون گوش می‌کردم، الان در جنگ جهانی ششم بودیم###https://www.tabnak.ir/fa/news/955418/ترامپ-اگر-به-بولتون-گوش-می‌کردم-الان-در-جنگ-جهانی-ششم-بودیم###[]###2020-01-29 19:21:00###۹۵۵۴۱۸###['ترامپ', 'بولتون', 'جنگ جهانی']
1
1	رئیس‌جمهوری آمریکا امروز (چهارشنبه) از مواضع مشاور امنیت ملی پیشین کاخ سفید انتقاد کرد و گفت اگر به سخنان او گوش کرده بود، اکنون جنگ جهانی ششم هم شروع شده بود.
2	به گزارش ایسنا، دونالد ترامپ، رئیس‌جمهوری آمریکا در یک رشته توییت نوشت: چرا جان بولتون (مشاور امنیت ملی پیشین آمریکا) خیلی پیشتر درباره این "مزخرف" انتقاد نکرده بود، زمانی که خیلی علنی کارش خاتمه یافت.
3	او گفت هیچ کدام از این‌ها مهم نیستند، هیچکدام!ترامپ همچنین نوشت: شخصی که نتوانست سال‌ها پیش برای سمت سفیری در سازمان ملل متحد تایید شود و نتوانست برای هیچ چیزی تاییدیه بگیرد، از من شغلی را که نیاز به تایید سنا نداشته باشد "گدایی" کرد و من هم با وجود اینکه خیلی‌ها می‌گفتند "آقا این کار را نکنید" این شغل را به او دادم و او به اشتباه در مصاحبه‌ای تلویزیونی حرف از "مدل لیبی" زد و اشتباهات بسیار بیشتری درباره قضاوت داشت و اخراج شد، چون صادقانه بگویم، اگر به حرف‌های او گوش می‌دادم، تا الان ما در جنگ جهانی ششم بودیم و او فورا یک کتاب ناصحیح و زننده می‌نوشت.
4	همه چیزهای محرمانه از امنیت ملی.
5	چه کسی این کار را می‌کرد؟ رئیس‌جمهوری آمریکا ادامه داد: مهم نیست که شما چه تعداد شاهد به دموکرات‌ها می‌دهید، مهم نیست چقدر اطلاعات داده شده است، چون همانند "متن‌هایی" که فورا آماده شد، این "هرگز" برای آن‌ها کافی نخواهد بود.
6	آن‌ها همواره فریاد خواهند زد "غیر منصفانه" است.
7	"شوخی" استیضاح یک "کلاهبرداری" سیاسی دیگر است!جان بولتون، مشاور سابق امنیت ملی آمریکا، در کتابش که هنوز چاپ نشده است ادعا کرده که دونالد ترامپ می‌خواست کمک‌های نظامی به اوکراین را متوقف کند مگر آنکه دولت آن کشور در مورد رقبای سیاسی رئیس‌جمهوری آمریکا تحقیق کند.
8	روزنامه نیویورک تایمز یکشنبه ششم بهمن گزارش داد که جان بولتون در کتابش نوشته است دونالد ترامپ به او گفته بود قصد دارد کمک‌های نظامی چند صد میلیون دلاری به اوکراین را تا زمان همکاری دولت آن کشور برای تحقیقات از جمله در مورد جو بایدن، معاون سابق ریاست‌جمهوری آمریکا و پسرش معلق کند.
9	وکلای ترامپ همواره تاکید کرده‌اند که رئیس‌جمهوری آمریکا هیچگاه کمک به اوکراین را به تحقیقات مشروط نکرده بود.
10	پس از انتشار این گزارش نیویورک تایمز، دموکرات‌ها بار دیگر درخواست خود برای شهادت جان بولتون در محاکمه مربوط به استیضاح دونالد ترامپ در مجلس سنا را تکرار کردند.
11	دونالد ترامپ به دلیل مشروط کردن کمک ۳۹۱ میلیون دلاری مصوب کنگره آمریکا به همکاری دولت اوکراین در تحقیقات مورد نظر او، از سوی مجلس نمایندگان به سوءاستفاده از قدرت و مانع تراشی در تحقیقات کنگره متهم شده است.
12	پس از تصویب این اتهامات در مجلس نمایندگان، طبق قانون اساسی آمریکا اتهامات رئیس‌جمهوری در محاکمه‌ای در مجلس سنا بررسی می‌شود.
13	جلسات این محاکمه از ۱۰ روز پیش آغاز شده و ادامه می‌یابد.
14	دونالد ترامپ روز دوشنبه در توئیت‌های خود ادعای جان بولتون را رد کرد و نوشت: «من هیچگاه به جان بولتون نگفتم که کمک‌های اوکراین مشروط به تحقیقات در مورد دموکرات‌ها، از جمله بایدن‌هاست.
15	در حقیقت، او هیچگاه در دوران فعالیت دولتی از این موضوع شکایت نکرد.
16	اگر جان بولتون چنین چیزی می‌گوید فقط برای فروش کتاب است».
