roozno_data###عراقچی: کسانی که با فشار حداکثری آمریکا همراهی کنند در آینده اقتصادی ایران در اولویت نیستند###http://roozno.com//fa/news/413831/عراقچی-کسانی-که-با-فشار-حداکثری-آمریکا-همراهی-کنند-در-آینده-اقتصادی-ایران-در-اولویت-نیستند###[]###2020-02-16 13:58:00###۴۱۳۸۳۱###['عراقچی', 'اقتصاد ایران']
1
1	معاون سیاسی وزیر امور خارجه کشورمان با اشاره به تصمیم برخی از شرکت‌های کره جنوبی برای ترک بازار ایران گفت: شرکت‌هایی که ایران را ترک کرده‌اند بازاری را از دست داده‌اند که به راحتی نخواهند توانست دوباره آن را به دست آورند.
2	به گزارش روز نو ، سید عباس عراقچی با اشاره به سیاست‌ فشار حداکثری آمریکا علیه ملت ایران گفت: این سیاست در اوج خود قرار دارد و طبیعی است کسانی که با این سیاست آمریکا همراهی می‌کنند و ملت ایران را در این شرایط بسیار سخت و تحت فشار، تنها می‌گذارند حساب خود را برای آینده مشخص می‌کنند و ملت ایران این رفتارها را فراموش نمی‌کند.
3	وی تاکید کرد: کمپانی‌ها و شرکت‌هایی که در این شرایط ایران را ترک می‌کنند در آینده اقتصادی ایران در اولویت قرار نخواهند گرفت و همواره اولویت با کارآفرینان و تولید کنندگان داخلی است.
4	این دیپلمات ارشد کشورمان در همین چارچوب ادامه داد: اگر قرار باشد با شرکت‌های خارجی نیز مراوداتی صورت بگیرد شرکت‌هایی که در این شرایط در ایران مانده‌اند در اولویت خواهند بود و کسانی که ایران را ترک کرده‌اند بازاری را از دست داده‌اند که به راحتی نخواهند توانست دوباره آن را به دست آورند.
