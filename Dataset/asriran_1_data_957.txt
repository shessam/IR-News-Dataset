asriran_1_data###اصرار AFC به برگزاری لیگ قهرمانان آسیا###https://www.asriran.com/fa/news/724134/اصرار-afc-به-برگزاری-لیگ-قهرمانان-آسیا###['ورزشی']###2020-04-19 10:25:00###۷۲۴۱۳۴###['اسیا', 'لیگ قهرمانان']
9
1	کنفدراسیون فوتبال آسیا اطمینان دارد که ادامه لیگ قهرمانان آسیا حتی بدون تماشاگر هم برگزار خواهد شد.
2	به گزارش ایسنا و به نقل از استاد الدوحه، لیگ قهرمانان آسیا بعد از برگزاری دو هفته به خاطر شیوع ویروس کرونا تعطیل شد.
3	با وجود آنکه بیشتر از دو ماه است که ویروس کرونا در بین کشورهای آسیایی شیوع پیدا کرده اما هم‌چنان این مهمان ناخوانده از بین نرفته و همین باعث شده تا چراغ سبز هم برای از سرگیری ورزش و فوتبال داده نشود.
4	یک منبع موثق در کنفدراسیون فوتبال آسیا در گفت‌وگویی که با روزنامه استاد الدوحه داشت، گفت: کنفدراسیون فوتبال آسیا اصرار دارد که لیگ قهرمانان آسیا و AFC کاپ برگزار شوند.
5	در ماه جاری به جمع بندی نهایی برای ادامه لیگ قهرمانان آسیا و AFC کاپ خواهیم رسید و تاریخ نهایی را اعلام می کنیم.
6	ما با رایزنی و گفت و گویی خود با فدراسیون های عضو ادامه می‌دهیم تا بهترین زمان را انتخاب کنیم.
7	او درباره این سوال که آیا احتمال برگزاری بازی ها بدون تماشاگر وجود دارد؟ گفت: بله!
8	چنین امکانی وجود دارد.
9	AFC می‌خواهد به وعده‌های خود به اسپانسرها عمل کند و به خاطر دلایل ورزشی و تجاری باید ادامه این رقابت ها برگزار شود حتی اگر بدون تماشاگر باشد.
10	رسانه های عربی پیش از این نوشتند که این احتمال زیاد است که ادامه لیگ قهرمانان آسیا به صورت تک بازی و به میزبانی یک کشور خاص باشد و باتوجه به ادامه شیوع کرونا این تصمیم هم دور از دسترس نیست و باید دید که در نهایت کنفدراسیون فوتبال آسیا چه تصمیمی خواهد گرفت اما آنچه که روشن است این است که خبری از لغو لیگ قهرمانان آسیا نیست و ادامه بازی ها حتما برگزار خواهد شد.
