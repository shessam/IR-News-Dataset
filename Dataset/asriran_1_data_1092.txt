asriran_1_data###نقاهتگاه نمایشگاه بین‌المللی تهران تخلیه شد###https://www.asriran.com/fa/news/731496/نقاهتگاه-نمایشگاه-بین‌المللی-تهران-تخلیه-شد###['اجتماعی ']###2020-06-02 15:35:00###۷۳۱۴۹۶###['کرونا', 'نقاهتگاه']
3
1	یک مقام مسئول از تخلیه نقاهتگاه نمایشگاه تهران ویژه بهبود یافتگان کرونایی خبرداد و گفت: در این مدت حتی نیاز به بستری یک نفر هم پیش نیامد.
2	به گزارش مهر به نقل از شرکت سهامی نمایشگاه‌های بین المللی جمهوری اسلامی ایران، حسین زاده گفت: در راستای تعهد و مسئولیت اجتماعی و با تصمیم وزارت صنعت، معدن و تجارت، شرکت سهامی نمایشگاه‌ها در شرایط مقابله و پیشگیری از ویروس کرونا اقدام به همکاری و راه اندازی نقاهتگاهی ویژه بهبود یافتگان کرونایی با ۲۰۰۰ تخت بیمارستانی کرد.
3	مدیرعامل شرکت سهامی نمایشگاه‌های بین‌المللی جمهوری اسلامی ایران افزود: در تمام این مدت که نمایشگاه برای پذیرش بهبود یافتگان کرونایی تجهیز شده بود، حتی یک نفر هم در این مجموعه بستری نشد.
4	حسین زاده با اشاره به اینکه مقام معظم رهبری سال ۹۹ را سال «جهش تولید» نامگذاری کردند و قرار است آغاز فعالیت نمایشگاه هم برپایی نمایشگاهی با عنوان جهش تولید و دستاوردهای کرونا باشد، اظهار داشت: به همین منظور در جلسه مشترک مدیران ارتش جمهوری اسلامی ایران و مدیر عامل شرکت نمایشگاه‌های بین المللی توافق شد، ارتش نسبت به تخلیه سریع نمایشگاه تهران از تجهیزات و امکانات نقاهتگاه بهبود یافتگان کرونایی اقدام کند.
