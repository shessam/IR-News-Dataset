roozno_data###انتقاد صریح ربیعی از گرانی بی‌منطق برخی اجناس/آمار مبتلایان به کرونا در هیچ استانی صعودی نشده /به سمت تولید ۲۰ هزار «کیت» در روز حرکت می‌کنیم###http://roozno.com//fa/news/420065/انتقاد-صریح-ربیعی-از-گرانی-بی‌منطق-برخی-اجناسآمار-مبتلایان-به-کرونا-در-هیچ-استانی-صعودی-نشده-به-سمت-تولید-۲۰-هزار-کیت-در-روز-حرکت-می‌کنیم###[]###2020-04-01 14:50:00###۴۲۰۰۶۵###['مبتلایان به کرونا']
1
1	سخنگوی دولت با بیان اینکه اخیراً برخی اجناس، بدون منطق گران شده اند، گفت: قرار شد وزارت صمت تمهیدات بیشتری برای جلوگیری از این کار تهیه کند.
2	علی ربیعی سخنگوی دولت صبح امروز (چهارشنبه ۱۳ فروردین) در حاشیه جلسه هیأت دولت درباره مصوبات این جلسه گفت: در جلسه امروز بر روی کیت های تشخیص کرونا بسیار بحث شد و خوشبختانه در روز، تا بیست هزار کیت تست کرونا، تولید خواهد شد.
3	البته بخش های دیگر هم شروع به تولید کیت کرده اند و سطح تولید، افزایش پیدا می کند.
4	وی ادامه داد: در روزهای اول شروع ویروس، کیت کم داشتیم که با تلاش شرکت های دانش بنیان و وزارت دفاع الان وضعیت مناسبی داریم و به سمت بیست هزار کیت در روز می رویم که آمار مناسبی است.
5	ربیعی با بیان اینکه خوشبختانه در هیچ استانی درباره آمار مبتلایان و فوتی های ناشی از ویروس کرونا، سیر صعودی گزارش نشد، گفت: در برخی استان ها آمار با وضع ثابتی به جلو می رود و در بیشتر استان ها سیر، نزولی شده است.
6	در چند استان تثبت شده است و نزولی نشده ولی در بیشتر استان ها نزولی شده است که خبر خوبی است.
7	اهم صحبت‌های او از این قرار است:*{ با اشاره به برداشت اشتباهی پول از برخی حساب ها توسط بانک ها}: رئیس کل بانک مرکزی در جلسه امروز اعلام کرد که سایتی طراحی شده تا چنانچه اعتراضی ثبت شد، پول ها به سرعت به حساب مردم بازگردانده شود.
8	*اخیراً برخی اجناس، بدون منطق گران شده اند، قرار شد وزارت صمت تمهیدات بیشتری برای جلوگیری از این کار بیاندیشد.
9	نباید به هیچ عنوان اجازه داد کالاهایی گران شود.
10	البته برخی شوینده ها را خودمان اجازه دادیم گران شود اما در سایر کالاها حتماً باید این موضوع کنترل شود.
11	* بحث کالاهای اساسی برای سال ۹۹ مطرح شد.
12	خوشبختانه ارز مورد نیاز برای تأمین کالاهای اساسی به میزانی که وزارت صمت، بهداشت و کشاورزی نیاز دارند، تأمین شد.
13	بنابراین در زمینه تأمین کالاهای اساسی در سال ۹۹ ارز ۴۲۰۰ تومانی تأمین شده است.
14	* درباره اثر کرونا بر شرکت ها و کارگرانی که بیکار شده اند، وزیر تعاون و کار، گزارش داد و بحث اینکه چگونه صدهزار میلیارد تومان به هدف بنشیند، مطرح شد.
15	برخی اعضای دولت نسبت به وام ها نگرانی داشتند ولی قرار شد این وام ها مشروط به حفظ کارگران باشد.
16	* بنا شد درباره اینکه صد هزار میلیارد تومان چگونه در زندگی کارگران و شرکت ها و موضوع اشتغال اثرگذار باشد و چگونگی تخصیص وام ها، فردا ساعت ۹ صبح، ستاد اقتصادی دولت به ریاست رئیس جمهور تشکیل شود و این مسائل دقیق تر بررسی خواهد شد.
