roozno_data###نامه ۹ عضو کنگره آمریکا به ۲ وزیر ترامپ: تحریم‌ها علیه ایران را کاهش دهید###http://roozno.com//fa/news/419603/نامه-۹-عضو-کنگره-آمریکا-به-۲-وزیر-ترامپ-تحریم‌ها-علیه-ایران-را-کاهش-دهید###[]###2020-03-24 14:45:00###۴۱۹۶۰۳###['کنگره آمریکا']
1
1	گروهی از نمایندگان کنگره آمریکا طی نامه‌ای به دو وزیر دولت «دونالد ترامپ»، خواستار کاهش تحریم‌ها علیه ایران در بحبوحه شیوع بیماری «کووید‌ــ‌19» شده‌اند.
2	در این نامه که به امضای 9 نفر از اعضای هر دو شاخه قانونگذاری کنگره آمریکا (مجلس سنا و مجلس نمایندگان) رسیده از «مایک پامپئو»، وزیر امور خارجه و «استیون منوشین»، وزیر خزانه‌داری آمریکا خواسته شده است در راستای کمک به مهار ویروس کرونا تحریم‌ها علیه ایران کاهش یابد.
3	نگارندگان نامه که همگی عضو حزب دموکرات هستند گسترش ویروس کرونا را به‌خلاف منافع اقتصادی و سیاسی آمریکا و متحدان این کشور در منطقه توصیف کرده و نوشته‌اند: «تحریم‌های جامع آمریکا با محدود کردن توان تهران برای وارد کردن تجهیزات پزشکی و داروهای تولیدشده در غرب به بخش سلامت عمومی ایران ضربه زده‌اند.
4	»آنها همچنین با استناد به گزارش «دیده‌بان حقوق بشر» در اکتبر 2019 نوشته‌اند «کارزار فشار حداکثری آمریکا توانایی ایران برای واردات کالاهای بشردوستانه را محدود کرده است.
5	نگارندگان خاطرنشان کرده‌اند این محدودیت‌ها باعث اخلال در توانمندی‌های ایران جهت مقابله با همه‌گیری بیماری کووید‌ــ‌19 در زمان حاضر شده است.
6	این نامه به‌ابتکار «الکساندریا اوکازیو کورتز» عضو دموکرات مجلس نمایندگان آمریکا تهیه شده و به امضای سه سناتور شامل «برنی سندرز»، «ایلهان عمر» و «الیزابت وارن» و 5 عضو مجلس نمایندگان شامل «جارد هافمن»، «اد مارکی»، «جاکوئین کاسترو»، «آیانا پرسلی» و «باربارا لی» رسیده است.
7	آنها در بخش دیگری از نامه از دولت آمریکا خواسته‌اند همانند بسیاری از دیگر کشورها روشی برای کمک مستقیم به ایران در مبارزه با شیوع ویروس کرونا پیدا کند.
