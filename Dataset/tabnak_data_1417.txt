tabnak_data###دستور رئیس ‌جمهور در گفت‌وگو با وزیر اقتصاد###https://www.tabnak.ir/fa/news/980096/دستور-رئیس-‌جمهور-در-گفت‌وگو-با-وزیر-اقتصاد###['اقتصادی', 'داخلی']###2020-05-22 22:25:00###۹۸۰۰۹۶###['رئیس جمهور', 'وزیر اقتصاد', 'واگذاری سهام']
1
1	رئیس جمهور تسریع در واگذاری سهام شرکت های دولتی و امکان حضور همه مردم در این عرصه را اطمینان بخش و مایه خرسندی دانست و بر ضرورت تلاش مسوولان اقتصادی کشور در راستای توسعه این فعالیت ها تاکید کرد.
2	به گزارش به نقل از پایگاه اطلاع رسانی دولت، حجت‌الاسلام والمسلمین دکتر حسن روحانی روز جمعه درگفتگو با دکتر فرهاد دژپسند وزیر امور اقتصادی و دارائی پس از استماع گزارش وی درباره اقدامات و برنامه های این وزارتخانه در راستای ساماندهی بازار سرمایه گذاری و بورس در کشور تاکید کرد: باید تلاش کنیم بازار بورس و سرمایه به یک تعادل اطمینان بخش برسد تا مردم با خیالی آسوده برای سرمایه گذاری در این عرصه اطمینان کامل داشته باشند.
3	رئیس جمهور خاطرنشان کرد: باید از طریق فروش اوراق مالی اسلامی برای تامین مالی طرح های عمرانی کشور برنام ریزی و اقدام کنیم.
4	دکتر روحانی با اشاره به اینکه باید به گونه ای برنامه ریزی شود تا همواره امکان عرضه سهام شرکت های سودده در بورس فراهم باشد، اظهار داشت: آگاهی بخشی و اطلاع رسانی دقیق از بازار سرمایه به مردم و استفاده صحیح و مطمئن آنها از این بازار بسیار حائز اهمیت است و می تواند موجب توسعه کشور و افزایش سرمایه مردم شود.
5	دکتر فرهاد دژپسند نیز در این گفتگو گزارشی از روند روش سهام صندوق واسطه گری مالی یکم و برنامه های وزارت اقتصاد و دارائی در زمینه آزادسازی بخشی از سهام عدالت و اقدامات این وزارتخانه در راستای توسعه بازار سرمایه و بورس و تقویت حضور مردم در این عرصه به رئیس جمهور ارائه کرد.
