asriran_1_data###سهم ۱.۸ درصدی یارانه بنزین از تولید ناخالص داخلی###https://www.asriran.com/fa/news/729816/سهم-۱۸-درصدی-یارانه-بنزین-از-تولید-ناخالص-داخلی###['اقتصادی']###2020-05-22 12:26:00###۷۲۹۸۱۶###['نفت', 'یارانه', 'بنزین']
8
1	آمارهای شرکت ملی پالایش و پخش فرآورده‌های نفتی نشان می‌دهد که ۱۳ درصد از تولید ناخالص داخلی صرف پرداخت یارانه انرژی به فرآورده‌های نفتی شده که در این میان سهم بنزین از این یارانه، ۱.
2	۸ درصد است.
3	به گزارش ایرنا، سال گذشته سخنگوی دولت زبان به شکایت از پرداخت یارانه انرژی گشود و گفت ایران با پرداخت ۶۹ میلیارد دلار یارانه انرژی، رتبه اول پرداخت یارانه انرژی در جهان را دارد.
4	علی ربیعی تاکید کرد که از این میزان، ۲۶.
5	۶ میلیارد دلار به یارانه فرآورده‌های نفتی اختصاص داشته و گاز طبیعی با ۲۶ میلیارد دلار و سپس برق با ۱۶.
6	۶ میلیارد دلار یارانه، در رده‌های بعدی قرار دارند.
7	پیش از این نیز البته آمارهای مختلفی از پرداخت یارانه انرژی در ایران به گوش می‌رسید.
8	ایران از جمله کشورهایی است که بیشترین یارانه را پرداخت می‌کند که شامل یارانه‌های مختلف از یارانه نان گرفته تا یارانه انرژی می‌شود.
9	آمارهای شرکت ملی پالایش و پخش فرآورده‌های نفتی نشان می‌دهد که دولت‌های مختلف از سال ۱۳۸۰ تا ۱۳۹۴ در مجموع بیش از ۸۶۰ میلیارد دلار یارانه به فرآورده‌های نفتی داده است که با مقایسه تولید ناخالص داخلی که سالانه معادل ۴۵۰ میلیارد دلار است هزینه بسیار بالا و گزافی به شمار می‌رود.
10	یعنی در طی ۱۴ سال به اندازه ۲ سال تولید ناخالص داخلی کشور صرف یارانه انرژی شده است.
11	به عبارتی یک هفتم تولید ناخالص داخلی کشور صرف پرداخت یارانه انرژی به فرآورده‌های نفتی می‌شود.
12	در این میان سهم بنزین از یارانه داده شده ۱۲۰ میلیارد دلار است که از سهم ۱۴ درصدی بنزین در دریافت یارانه انرژی حکایت دارد.
