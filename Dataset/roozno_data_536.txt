roozno_data###سازمان جهانی بهداشت: تهدید «همه‌گیر شدن» کرونا بسیار واقعی است###http://roozno.com//fa/news/417597/سازمان-جهانی-بهداشت-تهدید-همه‌گیر-شدن-کرونا-بسیار-واقعی-است###[]###2020-03-10 10:57:00###۴۱۷۵۹۷###['سازمان جهانی بهداشت', 'کرونا']
1
1	سازمان جهانی بهداشت روز دوشنبه هشدار داد که «تهدید همه‌گیر شدن» ویروس کرونا که تا کنون بیش از ۱۱۰ هزار نفر را در سراسر جهان آلوده کرده «بسیار واقعی» است.
2	تدروس ادهانوم، دبیرکل این سازمان در جریان نشست خبری روزانه در ژنو اعلام کرد: «اکنون که ویروس کرونا در بسیاری از کشورها شیوع پیدا کرده، تهدید وقوع یک اپیدمی بسیار واقعی شده است.
3	»با این حال او اطمینان داد که «این اولین اپیدمی در تاریخ است که می‌تواند کنترل شودغیره.
4	و ما در مبارزه با این ویروس از هیچ چیز فرو گذار نخواهیم کرد.
5	»سازمان جهانی بهداشت: تهدید «همه‌گیر شدن» کرونا «بسیار واقعی» استاو تاکید کرد: «حتی اگر این بیماری به یک اپیدمی تبدیل شود نیز می‌توانیم آن را کنترل کنیمغیره ما باید به یاد داشته باشیم که با یک اقدام سریع و سرنوشت‌ساز می‌توانیم سرعت آن را کاهش دهیم و از ابتلای افراد جدید جلوگیری کنیم.
6	»او همچنین به این نکته مثبت اشاره کرد که بیشتر مبتلایان بهبود یافته‌اند و از ۸۰ هزار مورد گزارش شده در چین «مهد این بیماری همه‌گیر»، بیش از ۷۰ درصد از مبتلایان درمان شده‌اند.
7	ویروس «کووید۱۹» که در ماه دسامبر در چین پدیدار شد تا کنون به ۵ قاره راه یافته و زندگی اقتصادی و اجتماعی بسیاری را در سراسر جهان مختل کرده است.
8	گسترش این ویروس تا کنون منجر به مرگ بیش از ۳۸۰۰ نفر در ۱۰۰ کشور شده است.
9	دبیرکل سازمان جهانی بهداشت همچنین از کشورها خواست با این توجیه که این ویروس عمدتا افراد سالمند را هدف می‌گیرد، در مقابل آن تسلیم نشوند زیرا در اینصورت جهان «با یک فروپاشی اخلاقی» مواجه خواهد شد.
10	او تاکید کرد که در این شرایط «تک تک انسان‌ها اهمیت دارند.
11	»مایکل رایان، مدیر اجرایی برنامۀ اضطراری سازمان بهداشت جهانی نیز گفت: «برخلاف آنفولانزا، ما می‌توانیم این ویروس را دفع و سرعت گسترش آن را کند کنیم.
12	»او تاکید کرد: «من از کلمه "همه‌گیر" نگران نیستم بلکه بیشتر نگران واکنش جهان هستم.
13	» او جهان را به مبارزه با این ویروس فراخواند.
14	آخرین اخبار کرونا در جهاندر حالی که آمار مبتلایان به ویروس کرونا در جهان همچنان افزایش می‌یابد، آهنگ رشد این آمار در چین، خاستگاه و کانون اصلی آن با کاهش بی‌پیشینه‌ای روبره شده است.
15	روز دوشنبه همزمان با انتشار خبر ابتلای فرانک ریسته، وزیر فرهنگ فرانسه به ویروس کرونا، دولت ایتالیا محدودهایت‌های رفت و آمد را به سراسر این کشور تعمیم داد.
16	دولت فرانسه با تایید خبر ابتلای آقای ریسته به ویروس کرونا، حال وی را مساعد اعلام کرد.
17	شمار قربانیان این بیماری در قاره اروپا از ۵۰۰ نفر فراتر رفته است.
18	همچنین شهرهای مختلف ایتالیا شاهد شورش زندانیانی بود که از قوانین محدودکننده جدید به ویژه ممنوعیت ملاقات به دلیل کرونا به خشم آمده بودند.
19	تمام مسافران به اسرائیل باید ۱۴ روز قرنطینه شوندبنیامین نتانیاهو، نخست وزیر اسرائیل اعلام کرد برای مقابله با گسترش ویروس کرونا، تمام مسافرانی که از خارج وارد اسرائیل می‌شوند، باید دو هفته را در قرنطینه بگذرانند.
20	به گزارش خبرگزاری فرانسه، نتانیاهو گفته است این محدودیت برای شهروندان اسرائیلی بلافاصله و برای اتباع دیگر کشورها از روز پنجشنبه ۱۲ مارس لازم الاجرا است.
21	تاکنون ۴۲ نفر در اسرائیل به بیماری کووید۱۹ مبتلا شده‌اند اما مورد فوتی گزارش نشده است.
22	۵ فوتی در بریتانیامت هانکوک، وزیر بهداشت بریتانیا اعلام کرد با مرگ یکی دیگر از مبتلایان در بریتانیا، شمار قربانیان بیماری کرونا در این کشور به ۵ نفر رسید.
23	ترامپ: کرونا کم‌اهمیت‌تر از آنفلوانزاستدونالد ترامپ، رئیس جمهوری ایالات متحده آمریکا وضعیت تأثیر شیوع کرونا در کشورش را با تأثیر آنفلوانزا مقایسه کرده و نتیجه گرفته است که کرونا از آنفلوانزا کم‌اهمیت‌تر است.
24	ترامپ روز دوشنبه در توییتر نوشت: «سال گذشته ۳۷ هزار آمریکایی در اثر ابتلای همگانی به آنفولانزا جان باختند.
25	این آمار به طور متوسط سالانه بین ۲۷ هزار تا ۷۰ نفر است.
26	هیچ چیز تعطیل نشده و زندگی و اقتصاد ادامه دارد.
27	تا این زمان ۵۴۶ مورد [ابتلا به ویروس] کرونا و ۲۲ مورد فوتی تأیید شده است.
28	به این فکر کنید!»پنجمین نماینده کرونایی مجلس فرانسهیک نماینده دیگر مجلس ملی فرانسه به نام میشل ویکتوری به ویروس کووید ۱۹ دچار شد.
29	پیش از او آزمایش کرونای چهار نماینده دیگر مجلس ملی فرانسه نیز مثبت در آمده بود و خانم ویکتوری پنجمین نماینده کرونایی فرانسه است.
30	نخستین مورد ابتلا در پایتخت آمریکانخستین مورد ابتلا به ویروس کرونا در واشنگتن، پایتخت ایالات متحده آمریکا مشاهده شد.
31	فرد مبتلا یک فرد حدودا ۵۰ ساله و کشیش کلیسایی در این شهر است.
32	شهردار واشنگتن از باورمندانی که در مراسم دینی این کلیسا شرکت کرده اند خواسته است تا دست کم به مدت دو هفته در خانه بمانند.
33	۳۲۱ مورد ابتلا در بریتانیاوزیر اول اسکاتلند از مشاهده ۵ مورد دیگر ابتلا به کرونا در این منطقه خبر داد که شمار کلی آمار مبتلایان در این سرزمین خودمختار بریتانیا را به ۲۳ نفر می‌رساند.
34	به این ترتیب و بنا بر آخرین آمار وزارت بهداشت بریتانیا، تا بامداد دوشنبه در مجموع ۳۲۱ نفر در این کشور به بیماری کرونا دچار شده‌اند.
35	این آمار در بامداد یکشنبه ۲۷۳ نفر بود.
36	رئیس بانک مرکزی سوئد به کرونا دچار شدمارتین فلودن، رئیس بانک مرکزی سوئد به بیماری کرونا دچار شد.
37	سخنگوی بانک مرکزی سوئد روز دوشنبه اعلام کرد جواب آزمایش کرونای آقای فلودن مثبت بوده است.
38	محدودیت‌های موزه لوور برای پیشگیری از شیوع کرونامسئولان موزه لوور اعلام کردند در شرایط ویژه فعلی به دلیل شیوع کرونا، محدودیت‌هایی برای بازدید از این موزه در نظر گرفته‌اند.
39	بر اساس تصمیم این مسئولان، از این پس تا اطلاع بعدی به بازدیدکنندگانی که بدون بلیط به موزه مراجعه می‌کنند، بلیط فروخته نخواهد شد و تنها کسانی که بلیط اینترنتی رزرو کرده‌اند یا کسانی که بازدید برای آنها رایگان است می‌توانند از موزه دیدن کنند.
40	موزه لوور که پربازدیدترین موزه جهان است، دوشنبه هفته گذشته از بیم شیوع کرونا بسته شده بود.
41	۲۰ زندانی در جنوب ایتالیا گریختندبه دنبال شورش در زندان‌های ایتالیا، حدود ۲۰ زندانی در فوجا واقع در جنوب این کشور از زندان گریختند.
42	پلیس فوجا با این حال موفق شد ۳۲ نفر دیگر از زندانیانی را که فرار کرده بودند، دوباره بازداشت کند.
43	شورش مودنا به ۲۷ زندان دیگر ایتالیا رسیدپس از مودنا، زندانیان در ۲۷ زندان دیگر ایتالیا دست به شورش زدند.
44	به نوشته رسانه‌های ایتالیا، دلیل شورش این زندانیان نیز اعتراض به ممنوعیت ملاقات به دلیل شیوع کرونا بوده است.
45	مسابقات مقدماتی جام جهانی در آسیا لغو شدمسابقات مقدماتی جام جهانی فوتبال ۲۰۲۲ قطر در قاره آسیا به دلیل شیوع کرونا لغو شد.
46	فیفا و کنفدراسیون فوتبال آسیا با انتشار بیانیه‌ای اعلام کردند تمامی این مسابقات که قرار بود در ماه‌های مارس و ژوئن سال جاری میلادی برگزار شود لغو شده به زمان دیگری موکول خواهد شد.
47	قرار بود این بازی‌ها از ۲۳ تا ۳۱ مارس و از ۱ تا ۹ ژوئن برگزار شود.
48	مراسم روشن کردن مشعل المپیک بدون تماشاگرکمیته بین‌المللی المپیک اعلام کرد مراسم روشن کردن مشعل المپیک ۲۰۲۰ توکیو به دلیل شیوع کرونا در جهان، بدون تماشاگر برگزار می‌شود.
49	این مراسم قرار است در تاریخ ۱۲ مارس در یونان برگزار شود.
50	هفته گذشته، رئیس کمیته المپیک ژاپن از احتمال به تعویق افتادن بازی‌های المپیک تابستانای امسال به دلیل شیوع کرونا خبر داده بود.
51	این بازی‌ها از ۲۴ ژوئیه تا ۹ اوت سال جاری میلادی (۳ تا ۱۹ مرداد ۱۳۹۹) در توکیو برگزار می‌شود.
52	شورش در زندان میلانگروهی از زندانیان در زندان سان ویتوره نیز در اعتراض به محدودیت‌های اعلام شده از جمله ممنوعیت ملاقات به دلیل کرونا دست به اعتراض و شورش زدند.
53	شماری از این زندانیان بامداد روز دوشنبه به پشت بام زندان رفته و پلیس در تلاش است تا آنها را پایین بیاورد.
54	برخی از این زندانیان خشمگین یک ضلع ساختمان زندان را به آتش کشیدند.
55	۶ کشته در شورش زندانیان در مودنای ایتالیادر جریان شورش زندانیان محبوس در زندان مودنا واقع در شمال ایتالیا دست کم ۶ نفر جان خود را از دست دادند.
56	به گزارش رسانه‌های ایتالیا پس از آن که اعلام برخی محدودیت‌ها از جمله لغو ملاقات‌ها به دلیل شیوع کرونا به اطلاع زندانیان رسید، آنها شورش کرده و بخش‌هایی از زندان را آتش زدند.
57	برخی رسانه‌ها شمار کشته‌شدگان این شورش را ۴ نفر ذکر کرده و نوشته‌اند دو نفر دیگر از زندانیان احتمالا بر اثر زیاده روی در مصرف مواد مخدر جان باخته‌اند.
58	خروج دیپلمات‌های خارجی از کره شمالیگروهی از دیپلمات‌های خارجی مقیم کره شمالی که به دلیل شیوع کرونا از چندی پیش قرار بود خاک این کشور را ترک کنند، بالاخره از پیونگ یانگ خارج شدند.
59	بیشتر این دیپلمات‌ها که با یک هواپیمای اختصاصی پیونگ یانگ را به مقصد ولاد‌ی‌وستوک روسیه ترک کردند، آلمانی و فرانسوی بودند.
60	آمار مبتلایان در آمریکا از ۵۵۰ نفر گذشتبا ثبت ۱۳ مورد جدید ابتلا به کرونا در ایالات متحده آمریکا، شمار کلی مبتلایان به این بیماری در این کشور به ۵۵۴ نفر رسید.
61	آمار مبتلایان در جهان از ۱۱۰ هزار نفر گذشتآمار مبتلایان به کرونا در جهان از مرز ۱۱۰ هزار نفر گذشت.
62	بر اساس آخرین آمار رسمی تا بامداد روز دوشنبه در مجموع ۱۱۰ هزار و ۹۵ نفر به بیماری کرونا مبتلا شده‌ و ۳ هزار و ۸۳۱ نفر نیز بر اثر این بیماری جان خود را از دست داده‌اند.
63	ایتالیا؛ ۱۳۳ مورد جدید در یک شبانه‌روزشمار بیماران مبتلا به ویروس کووید ۱۹ در ایتالیا به شکل چشمگیر جهش یافت، به طوری که تنها در شبانه‌روز گذشته ۱۳۳ مورد جدید ابتلا به این ویروس خطرناک در این کشور گزارش شد.
64	روز گذشته دولت ایتالیا دستورالعمل‌های سختگیرانه‌ای را برای پیشگیری از شیوع گسترده کرونا اعلام کرد و حدود یک چهارم جمعیت این کشور قرنطینه شدند.
65	بیمارستان‌های ویژه کرونا در ووهان تعطیل می‌شوندبه دنبال کاهش آهنگ رشد مبتلایان به کرونا در شهر ووهان، کانون اصلی شیوع در چین، مقام‌های محلی تعطیلی مراکز ویژه درمانی برای این بیماری نوظهور را آغاز کردند.
66	مقام‌های محلی گفته‌اند از ۱۶ مرکز موقت ساخته شده برای بیماران کرونایی، به ۱۱ مرکز دیگر نیازی نیست.
67	کاهش بی‌پیشینه آمار روزانه در چیندر شبانه‌روز گذشته تنها ۴۳ نفر دیگر در چین به کووید ۱۹ مبتلا شدند.
68	این کمترین میزان رشد ابتلا به کرونا از آغاز فراگیری آن در چین در ماه ژانویه گذشته تاکنون بوده است.
69	در همین بازه زمانی در چین ۳۳ نفر بر اثر کرونا جان باختند.
70	رشد آمار مبتلایان در کره جنوبی هم کاهش یافتبا ابتلای ۶۹ نفر دیگر در کره جنوبی، شمار مبتلایان به کرونا در این کشور به ۷ هزار و ۳۸۲ نفر رسید.
71	این کمترین میزان رشد آمار مبتلایان در کره جنوبی در دو هفته گذشته بوده است.
72	جهش آمار مبتلایان در آلمانآمار روزانه مبتلایان به کووید ۱۹ در آلمان به شکلی بی‌پیشینه جهش پیدا کرد.
73	بدین ترتیب با ابتلای ۲۶۵ نفر تنها در شبانه‌روز گذشته، شمار کلی مبتلایان به این بیماری در آلمان به هزار و ۱۱۲ نفر رسید.
74	تا کنون هیچ موردی از مرگ بر اثر کرونا در آلمان گزارش نشده است.
75	هند هزار و ۴۰۰ مسافر کشتی را برگرداندیک کشتی کروز با هزار و ۴۰۰ مسافر از پهلو گرفتن در بندر مانگلور هند منع و بازگردانده شد.
76	هیچ مورد ابتلا به کرونا در این کشتی وجود ندارد اما دولت هند از بیم ورود مبتلایان به کرونا، پهلو گرفتن تمام کشتی‌های کروز خارجی در سواحل این کشور را ممنوع کرده است.
