tabnak_data###آیا شما موفق به تهیه ماسک و مایع ضدعفونی کننده شده‌اید؟/ چقدر آگاهی‌بخشی درباره کرونا در رفتارهای این روزهای شما موثر بوده؟/ اقدامات دستگاه‌های مسئول در مواجهه با شیوع کرونا را چگونه بررسی می‌کنید؟###https://www.tabnak.ir/fa/news/961637/آیا-شما-موفق-به-تهیه-ماسک-و-مایع-ضدعفونی-کننده-شده‌اید-چقدر-آگاهی‌بخشی-درباره-کرونا-در-رفتارهای-این-روزهای-شما-موثر-بوده-اقدامات-دستگاه‌های-مسئول-در-مواجهه-با-شیوع-کرونا-را-چگونه-بررسی-می‌کنید###['صفحه نخست', 'اجتماعی']###2020-02-25 11:47:00###۹۶۱۶۳۷###['کروناویروس', 'کرونا', 'ویروس کرونا', 'ماسک']
1@@@2@@@3
1	سرانجام خبر شیوع کرونا از اواخر هفته گذشته در ایران هم رسمی منتشر شد.
2	بعد از مرگ دو نفر در روز اول در قم، حالا و طبق آمار رسمی، روز گذشته شمار افراد فوت شده در ایران به ۱۲ تن رسیده است.
3	همچنین تا روز گذشته ۶۴ مورد مبتلا به کرونا داریم که در هفت استان کشور پراکنده شده‌اند.
4	هرچند در این میان، اخبار غیررسمی فراوانی هم در خصوص گسترش بیماری با اعداد و ارقام مختلفی دیده می‌شود.
5	با این حال این سطح از گسترش بیماری در طول یک هفته و بزرگ شدن عدد افراد مبتلا و درگذشته در اثر بیماری موجب شده تا نگرانی‌هایی در سطح جامعه ایجاد شود.
6	همچنین با اینکه پیش از شیوع بیماری و همزمان با موج جهانی آن ـ به ویژه در چین ـ اطلاعات و آگاهی‌بخشی درباره این بیماری در سطح کشور شروع شده بود، با درگیر شدن ایران به صورت مستقیم با این بیماری، حجم بالایی از اطلاعات درباره راه‌های پیشگیری از ابتلا به این بیماری از سوی دستگاه‌های متولی در رسانه‌ها منتشر شد.
7	اکنون و پس از گذشت یک هفته از شیوع این بیماری در ایران و درگیر شدن بخش قابل توجهی از جامعه ایرانی با آن، می‌خواهیم مشاهدات شما را در این زمینه بدانیم
