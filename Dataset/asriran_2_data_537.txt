asriran_2_data###تحول بانک ملی ایران در حوزه بانکداری الکترونیک و بانکداری دیجیتال###https://www.asriran.com/fa/news/706138/تحول-بانک-ملی-ایران-در-حوزه-بانکداری-الکترونیک-و-بانکداری-دیجیتال###['اقتصادی']###2019-12-30 10:59:00###۷۰۶۱۳۸###['بانکداری دیجیتال', 'بانکداری الکترونیک']
4
1	مدیرعامل بانک ملی ایران با تاکید بر این که منابع این بانک متعلق به مردم و کشور است، گفت: همه ما باید در جریان اداره کردن اموری که در دستمان است، «ملی» فکر کنیم و «ملی» کار کنیم.
2	به گزارش عصرایران به نقل از روابط عمومی بانک ملی ایران، دکتر محمد رضا حسین زاده در دیدار با مدیرعامل شرکت پتروشیمی بندر امام با تاکید بر این که همه کشور برای همه مردم ایران است، ادامه داد: تاریخ بانک ملی ایران نشان می دهد مردم کشورمان از جان و دل برای تاسیس و فعالیت این بانک مایه گذاشته اند و ما نیز همه تلاشمان را برای حفظ و صیانت از آن به کار می بندیم.
3	وی اجرای پروژه های عظیم کشوری مانند پتروشیمی ها، پالایشگاه ها و آزادراه ها با حمایت بانک ملی ایران را یادآور شد و گفت: خدمات گسترده این بانک به عموم مردم بر هیچ کس پوشیده نیست و دایره این خدمات هر روز نیز بیشتر توسعه می یابد.
4	حسین زاده به تحول بانک ملی ایران در حوزه بانکداری الکترونیک و بانکداری دیجیتال اشاره و خاطرنشان کرد: محصولات نوین این بانک توانسته به نحو بسیار مطلوبی در میان مشتریان رخنه کند، به طوری که مشتریان بزرگ و کوچک بانک ملی ایران امروز با این خدمات نه تنها حساب های بانکی بلکه وجوه خود را نیز مدیریت می کنند.
5	مدیرعامل شرکت پتروشیمی بندر امام نیز در این دیدار با بیان این که این مجموعه از سال ها پیش مشتری بانک ملی ایران است، گفت: خدمات بانک ملی ایران برای ما کاملا شناخته شده و مطلوب است.
6	حمیدرضا رستمی با اشاره به این که 10 درصد کل عملکرد صنعت پتروشیمی کشور به این مجموعه مربوط است، اظهار کرد: فعالیت های پتروشیمی بندر امام در داخل و خارج بسیار گسترده است و از این رو ادامه همکاری با بانک ملی ایران برای ما ضرورت دارد.
7	برات کریمی عضو هیات مدیره بانک ملی ایران نیز در این دیدار با اشاره به خدماتی که این بانک می تواند در اختیار شرکت پتروشیمی بندر امام بگذارد، گفت: ما علاوه بر این که می توانیم پروژه های توسعه این حوزه پتروشیمی را تامین مالی کنیم، آمادگی داریم در حوزه صدور ضمانتنامه با حداکثر توان وارد میدان شویم.
8	محسن امین زارع معاون امور ارزی و بین الملل بانک ملی ایران هم با بیان این که واحدهای خارجی این بانک با وجود اعمال تحریم ها علیه کشورمان با جدیت در حال فعالیت هستند، گفت: بانک ملی ایران آمادگی دارد از طریق واحدهای داخلی و خارجی، صرافی و کارگزاری خود عملیات نقل و انتقال پول را برای صادرکنندگان و واردکنندگان از جمله فعالان صنعت پتروشیمی انجام دهد.
9	در این دیدار که مدیر امور حوزه مدیریت و روابط عمومی، رئیس اداره کل روابط عمومی و رئیس اداره کل بازاریابی و امور مشتریان بانک ملی ایران نیز حضور داشتند، درباره شیوه ادامه همکاری با شرکت پتروشیمی بندر امام بحث و تبادل نظر شد.
