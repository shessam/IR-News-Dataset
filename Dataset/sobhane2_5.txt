sobhane2###nan###http://sobhanehonline.com/fa/news/203325/کاغذ-باز-هم-ارزان-شد###گوناگون###2019-11-03 23:17:00###۲۰۳۳۲۵###['کاغذ', 'ارزان', 'وزارت فرهنگ']
1
1	رئیس اتحادیه وارد کنندگان کاغذ گفت: گفتگو با مدیران وزارت فرهنگ و ارشاد اسلامی نشان می‌دهد ناشران در حال حاضر از سهمیه کاغذ دولتی ۴۲۰۰ تومانی استفاده می‌کنند و این امر کمک می‌کند تا بتوانند کتاب را با قیمت‌های مناسبی تهیه و تولید کنند.
2	حسن میرباقری رئیس اتحادیه وارد کنندگان کاغذ در گفت‌وگو با خبرنگار گروه فرهنگی خبرگزاری میزان پیرامون دلیل کاهش قیمت کاغذ گفت: همکاری بخش خصوصی و دولتی بستر را برای کاهش قیمت کاغذ فراهم کرد، کاغذ هم اینک با ارز نیمایی وارد می‌شود و میانگین قیمت این کالای استراتژیک در بازار از دو ماه پیش که حدود ۵۵۰ هزار تومان بوده در حال حاضر به ۳۵۰ هزار تومان در هر بند رسیده که کاهش محسوسی است.
3	وی در همین راستا ادامه داد: قیمت کاغذ وابستگی شدیدی به نرخ ارز دارد همین امر سبب شده تا هرگونه تغییر در قیمت ارز به افزایش و یا کاهش قیمت کاغذ تاثیر داشته باشد در حال حاضر ثبات بازار و قرار گرفتن قیمت ارز بر روی ۱۲ هزار تومان سبب کاهش بیش از ۳۰ درصدی قیمت کاغذ نسبت به دو ماه گذشته شده است.
4	رئیس اتحادیه وارد کنندگان کاغذ و مقوا با تاکید بر استفاده ناشران از کاغذ دولتی ابراز کرد: گفت‌وگو با مدیران وزارت فرهنگ و ارشاد اسلامی نشان می‌دهد ناشران در حال حاضر از سهمیه کاغذ دولتی ۴۲۰۰ تومانی استفاده می‌کنند و این امر کمک می‌کند تا بتوانند کتاب را با قیمت‌های مناسبی تهیه و تولید کنند.
5	میرباقری واردات انواع کاغذ با همکاری بانک مرکزی برای بازرگانان را یک رویکرد قابل توجه دانست و خاطرنشان کرد: یکی از مهمترین دلایل کاهش قیمت کاغذ، همکاری وزارت بازرگانی و بانک مرکزی است که شرایط را برای تجار کاغذ فراهم کرده تا بتوانند تحریم‌ها را دور بزنند و کاغذ با قیمت مناسب برای بر طرف کردن نیاز بازار فراهم کنند.
6	قیمت حمل و نقل در بازار بین الملل و تحریم‌های ظالمانه مانع بزرگی در پیش روی بازرگانان کاغذ محسوب می‌شود.
7	گفتنی است که قیمت کاغذ در اواسط مهر ماه امسال حدود ۳۶۰ هزار تومان در هر بند بوده که از ابتدای آبان ماه مجددا کاهش یافته و به حدود ۳۵۰ هزار تومان در هر بند رسیده است.
