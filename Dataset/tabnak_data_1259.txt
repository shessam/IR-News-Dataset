tabnak_data###برنامه نیروهای مسلح برای مقابله با کرونا در روزهای آینده / راه‌اندازی درمانگاه‌‌‌‌‌‌‌‌‌‌‌‌‌‌‌‌‌‌‌‌‌ ثابت و سیار در کل کشور/ غربالگری جامعه در مدت کوتاهی انجام می‌شود###https://www.tabnak.ir/fa/news/965787/برنامه-نیروهای-مسلح-برای-مقابله-با-کرونا-در-روزهای-آینده-راه‌اندازی-درمانگاه‌‌‌‌‌‌‌‌‌‌‌‌‌‌‌‌‌‌‌‌‌-ثابت-و-سیار-در-کل-کشور-غربالگری-جامعه-در-مدت-کوتاهی-انجام-می‌شود###['صفحه نخست', 'سیاسی']###2020-03-14 14:24:00###۹۶۵۷۸۷###['ستاد کل نیروهای مسلح', 'اعلام برنامه ها', 'مقابله با کرونا', 'سردار ابوالفضل شکارچی', 'روزهای آینده', 'راه اندازی درمانگاه های ثابت و سیار', 'کل کشور', 'غربالگری جامعه', 'مدت کوتاه']
3@@@4
1	سخنگوی ارشد نیروهای مسلح گفت: قرار است درمانگاه های ثابت و سیار نیروهای مسلح که راه اندازی آنها از دیروز در دستور کار قرار گرفته اقدام به غربالگری جامعه کنند و این غربالگری در مدت زمان کوتاهی انجام خواهد شد.
2	به گزارش «تابناک»؛ سردار ابوالفضل شکارچی معاون فرهنگی و تبلیغات دفاعی ستادکل نیروهای مسلح در تشریح برنامه نیروهای مسلح در روزهای آینده برای مقابله با ویروس کرونا گفت: در پی فرمان فرمانده کل قوا به سرلشکر باقری رئیس ستادکل نیروهای مسلح بلافاصله در روز جمعه جلسه این قرارگاه با عنوان قرارگاه بهداشتی در مانی امام رضا با حضور فرماندهان سازمان نیروهای مسلح و معاونین ستادکل برگزار و تصمیمات مهمی گرفته شد.
3	وی افزود: وزرات بهداشت و درمان تحت عنوان رئیس ستاد مبارزه با کرونا، درخواست‌هایی از ستادکل داشتند.
4	یکی از مسائل کمک به غربالگری جامعه توسط درمانگاه‌های ثابت و سیاری است که نیروهای مسلح راه اندازی می‌کنند که از دیروز این امر در دستور کار قرار گرفته و شروع و قرار شده این غربالگری در یک مدت کوتاه انجام شود.
5	سردار شکارچی ادامه داد: موضوع دیگر افزایش تخت‌های بیمارستانی است که امروز بخش زیادی از تخت‌های بیمارستانی نیروهای مسلح در اختیار بیماران و وزارت بهداشت است و قرار شد این تخت‌ها به دو برابر افزایش پیدا بکند و ۲ هزار تخت استراحت‌گاهی هم اضافه شود.
6	معاون فرهنگی و تبلیغات دفاعی ستادکل نیروهای مسلح، گفت: کمک های آمادی و لجستیکی در تولید ماسک و مواد ضد عفونی کننده نیز در خواست دیگر وزارت بهداشت بود که تمام سازمان های نیروهای مسلح و بخصوص وزارت دفاع ماموریت پیدا کرد تا بخش زیادی از این نیازها را تامین بکند.
7	در حوزه کارهای علمی و تحقیقاتی نیر دستوراتی صادر شد.
8	سخنگوی ارشد نیروهای مسلح عنوان کرد: در حوزه تامین نیروی انسانی متخصص و خدماتی برای کمک به وزارت بهداشت و درمان نیز قرار شد نیروهای مسلح از ظرفیت خودشان و بسیج به وزارت بهداشت کمک کنند.
9	وی تصریح کرد: تصمیمی هم در حوزه قطع زنجیره انتقال کرونا گرفته و قرار شد نیروهای مسلح برابر تصمیماتی که ستاد ملی مقابله با کرونا و وزارت کشور می‌گیرند، در این حوزه از توان نیروی انتظامی استفاده کند تا مشارکت عمومی و اقناع سازی افکار عمومی را افزایش دهند و خود مردم انشاءالله تلاش بکنند این زنجیره انتقال ویروس را قطع کنند.
10	سردار شکارچی با بیان اینکه رسانه‌های بیگانه در این حوزه در حال تحریک مردم و القای نکات مغایر این تصمیم ستادکل نیروهای مسلح هستند، تاکید کرد: البته مردم ما نباید به فضاسازی شبکه‌های بیگانه تکیه داشته باشند و تمام تلاش نیروهای مسلح خدمت به مردم است تا این مشکل را دفع کنند.
