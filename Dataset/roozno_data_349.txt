roozno_data###ربیعی: از سیاسی کردن کرونا بپرهیزید،در این موضوع شوخی نداریم###http://roozno.com//fa/news/415221/ربیعی-از-سیاسی-کردن-کرونا-بپرهیزیددر-این-موضوع-شوخی-نداریم###[]###2020-02-24 14:06:00###۴۱۵۲۲۱###['ربیعی', 'کرونا']
1
1	سخنگوی دولت با بیان اینکه کرونا یک مسئله جهانی است و فقط موضوع بهداشت و سلامت ایران نیست، گفت: از ایتالیا فرانسه و ژاپن و بسیاری از کشورهای دیگر درگیر این بیماری هستند.
2	به گزارش روز نو ، علی ربیعی، سخنگوی دولت، ظهر امروز (دوشنبه) در نشست خبری خود با اصحاب رسانه با اشاره به برگزاری انتخابات یازدهمین دوره مجلس شورای اسلامی اظهار داشت: با توجه به برگزاری انتخابات، لازم است بگوییم دولت و مجلس برای همه مردم ایران است.
3	از مردم که علیرغم وقایع رخ داده پای صندوق‌ها آمدند، دولت تمام تلاش خود را برای اینکه انتخابات در صحت سلامت و امنیت برگزار شود بکار برد.
4	وی عنوان کرد: تمام ارکان نظام مستقیم و غیرمسقیم با انتخابات روی کار آمدند.
5	سخنگویی امروز را به موضوع بیماری کرونا اختصاص دادیم.
6	شیوع این بیماری از چند جهت حائز اهمیت است.
7	کرونا اولا یک مسئله جهانی است و فقط موضوع بهداشت و سلامت ایران نیست.
8	از ایتالیا فرانسه و ژاپن و بسیاری از کشورهای دیگر درگیر این بیماری هستند.
9	اهم اظهارات وی را در ادامه به نقل از خبرگزاری ها بخوانید؛* کرونا میان جناح و مسئولین تمایز قائل نمی‌شود و علاوه بر جان انسان‌ها با زندگی روزمره مردم هم در ارتباط است.
10	همه بابد به مبارزه با این بیماری بپردازیم و همه باید در کنار وزارت کشور قرار بگیریم.
11	از همه احزاب و رسانه‌ها درخواست داریم از سیاسی کردن این بیماری به جد پرهیز کنند.
12	*{ با اشاره به سوداگری‌ها پیرامون فروش وسایل بهداشتی}: امروز باید از این اقدامات پرهیز کرد.
13	دیروز با وزیر صمت صحبت کردم.
14	از نظر شوینده ها و وسایل استرلیزه مشکلی نداریم و چند خط تولید اضافه شده است.
15	به هیچ وجه در مواد اولیه برای تولید وسایل بهداشتی کمبود نداریم.
16	* ستاد ملی مبارزه با کرونا فردا به ریاست رئیس‌جمهور برگزار خواهد شد.
17	پیش از جلسه دولت هم دکتر جهانگیری در هفته گذشته جلسه گذاشتند.
18	براساس تصویب هیئت وزیران، جلسات متعددی شد و ریاست این مرکز به بنده داده شد.
19	* امروز خبری را می‌دیدم که تمامی فروشگاه‌ها، مغازه‌ها وبازار تعطیل خواهند شد.
20	اینها قطعا نیت به هم زدن آرامش ایران را دارند و نیتشان خیرخواهانه نیست.
21	ما اعتقاد داریم اطلاع رسانی بیش از هر دوره دیگری است اما اطلاع رسانی بیش از حد را هم نمی پسندیم.
22	باید به کنترل دولت و جامعه کمک کنیم تا شهر به شهر اعلام کنیم که دیگر مشکلی نداریم.
23	* یک امر مذموم که از رنج مردم سوء استفاده شود و ماسک معمولی را به قیمت ۲۵ هزار تومان بفروشند با کمک رسانه ها می تواند برطرف شود.
24	از فداکاری‌ های کادر بهداشتی وزارت بهداشت و از نیروهای خدماتی تا کارکنان و پزشکان بیمارستان ها تشکر می کنم.
25	از فداکاری‌های کادر بهداشتی وزارت بهداشت و از نیروهای خدماتی تا کارکنان و پزشکان بیمارستان ها تشکر می کنم.
26	* دولت و رئیس‌جمهور وظیفه دارند که تلاش کنند تا هیچگونه کم گویی در مورد اتفاقات رخ داده صورت نگیرد.
27	کرونا یک بیماری جهانی است و ما و ظرفیت بهداشتی ما هم می‌تواند این بیماری را مهار کند.
28	این تعهد اخلاقی دولت است و وزارت بهداشت مسائل را دقیق بیان می‌کند.
29	* وقتی ما پروازها را بستیم، شخصی از طریق مسافرت با راه‌های دیگر ارتباطی بیماری را انتقال داده‌اند.
30	هیج کدام از کشورها به اندازه ما با شفافیت اطلاع رسانی نکرده است و ما در این موضوع متعهدانه عمل کردیم.
31	* تکنولوژی ما در مورد ماسک تکنولوژی خوبی است.
32	فردا در جلسه صمت هم به همین منظور جلسه خواهیم داشت و باز هم در این مورد گفتگو خواهد شد.
33	سیاست تحویل خانه به خانه در کاهش نگرانی موثر خواهد بود.
34	* یکی از توصیه های ما به رسانه‌ها این است که مذموم بودن خرید بیش از نیاز را به گفتمان عمومی تبدیل کنید.
35	کشور ما کشور بحرانی است.
36	چند روز دیگر برف و باران داربم که تدابیرش اندیشیده شده است.
37	* اگر تا قبل از چهارشنبه کسی مبتلا شده بود، تشخیص داده نشده بود.
38	ظهر چهارشنبه بلافاصله پس از اطلاع وزارت بهداشت کمتر از نیم ساعت موضوع را اعلام کردیم.
39	از یک سمت می‌گویند دولت کرونا هراسی دارد و از سوی دیگر می‌گویند دولت کتمان می‌کند و چرا زودتر اعلام نمی‌کند.
40	* متاسفانه اتفاقاتی در کشور می‌افتد که افکار منفی ۷ برابر بیشتر دیده می‌شود.
41	منفی نویسی برای لایک بیشتر منتشر می‌شود.
42	در کرونا اجازه دهید با اعتماد کامل پیش برویم.
43	ما در کرونا شوخی نداریم.
44	دولت را نقد کنید و مشکلات را بگویید.
45	به دنبال برگزاری ویدئو کنفرانس در وزارت بهداشت نیز هستیم.
46	ما به داروی اعتماد و عمل به توصیه های بهداشتی نیازمندیم.
47	*{ در پاسخ به سوالی درخصوص مبادلات مرزی پس از شیوع بیماری کرونا}: یک گروه از وزارتخارجه و وزارت بهداشت به عراق رفتند و در مورد پروتکل‌های اطمینان بهداشت با هم تعامل کردند و به دنبال باز گذاشتن تمام مرزهای کشور هستند.
48	کشور ما صادقانه اعلام کرد و این صداقت به مرور مشخص خواهد شد.
49	* ما معتقد به نقص و کاستی هستیم و آن را کتمان نمی‌کنیم اما وزارت بهداشت و درمان در سال‌های گذشته از لحاظ تجهیزات و نیروهای پزشکی ذخایر بزرگی برای ما فراهم کردند که می توانیم ادعا کنیم در دنیا از لحاظ پزشک حرف برای گفتن داریم.
50	متاسفانه انعکاس ما بسیار کم است و ما در بیان ضعیف عمل کردیم.
51	* وزارت راه در پایانه ها ضدعفونی‌ها را لحاظ کرده است.
52	زمانی که ضرورت داشته باشد تعطیلی مدارس صورت خواهد گرفت.
53	هرجا تعطیلی‌ها به نفع کنترل بیماری باشد حتما اعمال خواهد شد.
54	ستاد کل نیروهای مسلح و هلال احمر اعلام آمادگی کردند اما فعلا نیازی احساس نشده است.
55	هر اقدامی که از نظر علمی ثابت شود که موثر است دولت کوتاهی نخواهد کرد.
56	ما بیش از هر دوره دیگری نیاز به همکاری داریم
