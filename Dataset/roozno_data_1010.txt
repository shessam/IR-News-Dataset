roozno_data###ادعاهای پمپئو درباره رحمانی‌فضلی و فلاحیان###http://roozno.com//fa/news/427900/ادعاهای-پمپئو-درباره-رحمانی‌فضلی-و-فلاحیان###[]###2020-05-21 00:05:00###۴۲۷۹۰۰###['رحمانی\u200cفضلی و فلاحیان']
1
1	وزیر خارجه آمریکا که 2 سال از تروریسم اقتصادی خود علیه مردم ایران را بدون نتیجه سپری کرده است، به اقدام نمایشی دیگری را در ممنوع کردن ورود عبدالرضا رحمانی فضلی و علی فلاحیان به خاک این کشور دست زد.
2	مایک پمپئو روز چهارشنبه در بیانیه‌ای مطبوعاتی اعلام کرد: ایالات متحده در حال تحریم‌های مالی و محدودیت‌های ویزایی برای اشخاص حقیقی و حقوقی ایرانی تحت اختیارات مرتبط با حقوق بشر است.
3	وی مدعی شد: این اقدامات در کنار 12 شخص حقیقی و حقوقی که وزارت خزانه‌داری مشخص کرد، پیامی در حمایت از مردم ایران است که ما به حمایت از خواسته‌هایشان برای شفافیت و پاسخگویی دولت ادامه می‌دهیم و صدایی برای آنهایی خواهیم بود که حکومت، آنها را ساکت می‌کند.
4	فشار ما بر ایران تا تعامل توام با کرامت و احترام با مردم خودش، متوقف نخواهد شد.
5	وزیر نفرت ترامپ ادامه داد: این افراد تحریم شده شامل عبدالرضا رحمانی فضلی وزیر کشور فعلی ایران است.
6	ما دلایلی داریم که رحمانی فضلی به نیروی انتظامی ایران اختیار داد تا از قدرت مرگ‌آور علیه معترضان مسالمت‌آمیز و رهگذران استفاده کند.
7	پمپئو با این ادعا که «هدف او و حکومت ضربه زدن به معترضان مسالمت‌آمیز و سرکوب حق تجمع مسالمت‌آمیز و آزادی بیان به هرقیمتی بود»، ادعا کرد: دستور او باعث کشته شدن تعدادی از معترضان شامل حداقل 23 نوجوان شد.
8	وی با بیان نام «سید علی موسوی 12 ساله» مدعی شد در حال بازگشت به خانه از مدرسه بود که به ضرب گلوله نیروی پلیس کشته شد.
9	وزیر خارجه ترامپ افزود: از این رو، رحمانی فضلی و بستگان نزدیک او حق ورود به آمریکا را نخواهند داشت.
10	در بیانیه وزیر خارجه ترامپ به حجت الاسلام علی فلاحیان وزیر اطلاعات پیشین ایران هم اشاره شده است که به اتهام دخالت در ترور شخصی به نام آلیسا فلاتو که در غزه در اثر بمب‌گذاری کشته شد، مورد تحریم واقع شده است.
11	بر این اساس، فلاحیان و بستگان نزدیک وی هم برای همیشه از ورود به آمریکا منع هستند.
12	پمپئو که با تروریسم اقتصادی، شرایط زندگی 80 میلیون ایرانی را به خطر انداخته است و حتی در بحبوحه شیوع کرونا حاضر نشدند این تروریسم اقتصادی را در بخش کمک‌های ضروری کاهش دهند، از حمایت از مردم ایران سخن گفته است.
13	وی با طرح این ادعا که ایران برای سرکوب اعتراضات در آبان‌ماه گذشته، اینترنت را به صورت سراسری قطع کرد، از شرکت‌های فناوری آمریکایی و در سطح جهانی خواست تا بخشی از اقدامات خود را برای بهبود جریان آزاد اطلاعات به مردم ایران انجام دهند.
