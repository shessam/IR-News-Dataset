roozno_data###آخرین آمار کرونا در ایران: ۶۰۵۰۰ مبتلا و ۳۷۳۹ فوتی###http://roozno.com//fa/news/420833/آخرین-آمار-کرونا-در-ایران-۶۰۵۰۰-مبتلا-و-۳۷۳۹-فوتی###[]###2020-04-06 15:32:00###۴۲۰۸۳۳###['ایران', 'امار کرونا']
1
1	رییس مرکز روابط عمومی و اطلاع رسانی وزارت بهداشت اعلام کرد: تاکنون ۶۰۵۰۰ نفر در کشور به طور قطعی به ویروس کرونا مبتلا شده و با فوت ۱۳۶ نفر دیگر در ۲۴ ساعت گذشته، جان باختگان کرونا در کشور به ۳۷۳۹ نفر رسید.
2	به گزارش روز نو :کیانوش جهانپور روز دوشنبه درباره آخرین آمار مبتلایان قطعی به ویروس کرونا در کشور و جان باختگان ناشی از آن بیان کرد: از دیروز تا امروز ۱۸ فروردین ۱۳۹۹ و بر اساس معیارهای قطعی تشخیصی ۲۲۷۴ بیمار جدید مبتلا به کووید۱۹ در کشور شناسایی شد.
3	با احتساب موارد جدید، مجموع بیماران کووید ۱۹ در کشور به ۶۰۵۰۰ نفر رسید.
4	وی ادامه داد: متاسفانه در طول ۲۴ ساعت گذشته، ۱۳۶ بیمار کووید ۱۹ جان خود را از دست دادند.
5	جهانپور گفت: تاکنون از وجود ۳۷۳۹ نفر در کشور به دلیل ابتلا به این بیماری، محروم شده ایم و دیگر در بین ما نیستند.
6	وی افزود: خوشبختانه روند بهبود یافتگان سرعت بالایی گرفته و تا کنون ۲۴۲۳۶ نفر از بیماران، بهبود یافته و ترخیص شده اند.
7	سخنگوی ستاد مقابله با کرونا وزارت بهداشت اظهار کرد: ۴۰۸۳ نفر از بیماران مبتلا به کووید۱۹ در وضعیت شدید این بیماری تحت مراقبت قرار دارند.
