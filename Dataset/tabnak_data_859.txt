tabnak_data###از «صدور فرمان نخست وزیری سیدضیاءالدین طباطبایی» تا «رسوب 800 تن روغن خوراکی در گمرکات»###https://www.tabnak.ir/fa/news/961281/از-صدور-فرمان-نخست-وزیری-سیدضیاءالدین-طباطبایی-تا-رسوب-800-تن-روغن-خوراکی-در-گمرکات###['اقتصادی', 'داخلی']###2020-02-25 07:00:00###۹۶۱۲۸۱###['اقتصاد در گذر زمان', 'تاریخ اقتصاد', 'اقتصاد ایران', 'روغن', 'سکه و طلا', 'گواهی سپرده ریالی', 'تحریم']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی ششمین روز اسفند ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	6 اسفند 1299، فرمان نخست وزيري سيدضياءالدين طباطبايي مدير روزنامه رعد كه از عوامل كودتاي رضاخان بود، از سوي احمدشاه قاجار صادر شد.
4	6 اسفند 1333، به دولت ایران اعلام شد که آلمان غربی تسهیلاتی جهت صادرات فرش ایران به آن کشور قائل شده است.
5	6 اسفند 1343، وزیر راه به خبرنگاران گفت: دستور داده ‌ام به ماموران راه ‌آهن که برای افزایش درآمد و سهولت در حمل‌ و نقل مردم، فعالیت‌ های فوق ‌العاده‌ای داشته ‌اند دو برابر سال گذشته پاداش داده شود و به افرادی که سه هزار ریال یا کمتر حقوق می ‌گیرند، ششصد ریال نیز خواربار ویژه شب عید اختصاص یابد.
6	6 اسفند 1357، با تصویب شورای انقلاب، سازمان هواپیمایی کشوری به وزارت راه و ترابری منتقل شد.
7	تا پیش از این سازمان مزبور زیر نظر وزارت جنگ قرار داشت.
8	همچنین در این روز، كشتي ايراني «رستاخيز» وابسته به شركت كشتيراني «آريا» به حكم يك دادگاه محلي آمريكا در آبهاي آن كشور توقيف شد.
9	اين واقعه به خاطر بدهي چند ميليون دلاري شركت كشتيراني آريا به يك شركت بازرگاني سوئيسي و متعاقب طرح شكايت شركت سوئيسي صورت گرفت.
10	6 اسفند 1390، سامانه انتقال پیام‌ های بین بانکی بین ‌المللی (سویفت) تحت فشار آمریکا و اتحادیه اروپا اعلام کرد: علاوه بر متوقف کردن نهادهای مالی و بانک‌ های ایران درصدد تحریم بانک مرکزی ایران و متوقف کردن فعالیت ‌های بین بانکی بین‌المللی آن است.
11	6 اسفند 1391، نمایندگان مجلس به کلیات طرحی رای دادند که راه را برای احیای سیستم کوپنی توزیع کالا، البته در میان اقشار محدودی از جامعه باز می‌کرد.
12	در صورت تصویب نهایی این طرح، به منظور حفظ امنیت غذایی اقشار آسیب پذیر به ویژه خانواده ‌های تحت پوشش کمیته امداد امام خمینی(ره) و سازمان بهزیستی، دولت موظف می ‌شود در مقاطع سه ماهه سبدهای کالایی شامل برنج، روغن و گوشت را تامین و از طریق دستگاه‌ های مزبور توزیع کند.
13	6 اسفند 1392، روحانی در ورزشگاه تختی هرمزگان گفت:زنجیر تحریم ‌ها را پاره می ‌کنیم.
14	6 اسفند 1394، سهمیه و حق رای جمهوری اسلامی ایران با تلاش مستمر بانک ‌مرکزی در صندوق بین ‌المللی پول افزایش یافت.
15	6 اسفند 1396، رئیس کل بانک مرکزی میزان استقبال یک هفته‌ای از بسته جدید سیاست‌گذار را شاهدی بر عدم ناترازی بالا در بازار ارز تلقی کرد.
16	به گفته ولی‌الله سیف، میزان استقبال آحاد جامعه از بسته ضدالتهاب نشان داده است که انتظارات منفی در مورد آینده بازار ارز و طلا وجود ندارد، چرا که سیل سرمایه‌گذاران به گواهی سپرده‌های ریالی جاری شد و درخصوص گواهی مبتنی بر ارز و پیش‌فروش سکه، استقبال کم‌تری صورت گرفته است.
17	در حالی که اگر انتظار قیمت‌های بالا در آینده این دو بازار پیش‌بینی می‌شد، استقبال باید با فرمول دیگری همراه می‌شد.
18	سیف از این کد به‌عنوان سیگنالی از جذاب بودن بازار پول یاد کرد.
19	6 اسفند 1397، به‌دلیل ممنوعیت صادرات،۸۰۰تن روغن تولید داخل در گمرکات کشور در بدترین شرایط معطل مانده است.
20	حسین نیکخواه عضو انجمن تولیدکنندگان روغن کشور با اعلام این مطلب گفت:این روغن‌ها نه اجازه صادرات دارند و نه مجوز استفاده مجدد در داخل و همین موضوع سبب شده این ماده خوراکی با ارزش زیر برف و باران بماند.
21	منابع: موسسه مطالعات و پژوهش های سیاسی و روزنامه دنیای اقتصاد
