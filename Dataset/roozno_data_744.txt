roozno_data###سخنگوی دولت: می شود بعد از 15 فروردین تعطیلی ادامه داشته باشد###http://roozno.com//fa/news/419656/سخنگوی-دولت-می-شود-بعد-از-15-فروردین-تعطیلی-ادامه-داشته-باشد###[]###2020-03-25 12:03:00###۴۱۹۶۵۶###['سخنگوی دولت']
1
1	سخنگوی دولت با تاکید بر این که برای شکست کرونا نیاز به اجتماع و گفتمان عمومی نیاز داریم، گفت: بدون قرارداد اجتماعی نمی توانیم از پس این بیماری برآییم، البته هیچ کشوری نمی تواند بدون درک مردم و اعتماد آنها از پس این موضوع بیرون بیاید، قطعا به یک اجتماع و گفتمان عمومی برای مراعات نیاز داریم.
2	علی ربیعی در حاشیه جلسه بررسی ابعاد اجتماعی انتظامی مدیریت مقابله با کرونا که در وزارت کشور برگزار شد، افزود: ما به یک قرارداد اجتماعی بزرگ احتیاج داریم.
3	دولت الزام و سخت گیری و قانون را در پشت تصمیات خود آورد ولی ما در مرحله اول از مردم خواستیم که خود مراعات کنند.
4	وی ادامه داد: که بیش از ۵۰ درصد مردم به توصیه ها عمل کردند و تعدادی هم به خصوص در مسافرت ها عمل نکردند.
5	اگر بخواهیم این مهمان ناخوانده جانگیر و نفسگیر را بیرون کنیم قطعا باید این تصمیمات را به یک قرارداد بزرگ اجتماعی تبدیل کنیم و همه به آن متعهد شویم.
6	ربیعی گفت: امیدواریم هم با اجتماعی شدن مردم در این زمینه و تغییر سبک زندگی آنها در این زمینه و تصمیماتی که در ستاد و در این کمیته گرفتیم با الزامات قانونی سختگیرانه و حقوقی بتوانیم این جریان را مدیریت کنیم که ماندن کرونا در ایران طولانی نشود.
7	وی در خصوص تعطیلی ادارات تا ۱۵ افزود: تعطیلی ادارات تا ۱۵ فروردین توسط کمیته های فرعی ستاد ملی مبارزه با کرونا بررسی شده است.
8	تصمیم گرفته شد افرادی که دارای زمینه بیماری هستند سرکار نیایند و به وزرا گفته شد که وزارتخانه ها را به شکلی خلوت کنند که این سیاست اعمال شود.
9	سخنگوی دولت ادامه داد: امروز در ستاد سه مساله مورد بررسی قرار گرفت.
10	یکی تردد های جاده ای و خروج و ورود به شهرها بود که البته تصمیم نهایی باید در ستاد ملی مبارزه با کرونا گرفته شود که با محدودیت بیشتری ورودی و خروجی ها اعمال شود و از این حالت ورود و خروج آزاد خارج شود.
11	ربیعی گفت: تصمیم دیگر در مورد مراکز تجمعی بود.
12	با توجه به این که تصمیمات زیادی اتخاذ شد برخی مراکز مورد نیاز تصویب شد که به کار خود ادامه دهند.
13	البته گزارشاتی هم داده شد که در پارک ها و بعضی جاهای دیگر مراعات نمی شود و تجمعات جمعیتی شکل می گیرد.
14	سخنگوی دولت افزود: امروز فهرست جدیدی از مراکز در جلسه ستاد ملی بحث شد و قرار شد وزارت صمت با هماهنگی وزارت بهداشت، اتاق اصناف و نیروی انتظامی مسوولیت این کار را برعهده گیرند که مشاغل را طوری برنامه ریزی کنند که زندگی مردم به هیچ وجه تحت تاثیر قرار نگیرد.
15	وی ادامه داد: کالاهای مصرفی زندگی و مورد نیاز مردم پیش بینی شده که مراکزی که در بحث این کار هستند حتی سه شیفت هم کار کنند.
16	تامین هم به عهده صمت شد و الان برای چند ما هم تامین را انجام داده ایم.
17	محدودیت بیشتری در مراکز عمومی اعمال خواهد شد و تصمیم آن گرفته شد که ابلاغ می شود.
18	ربیعی ادامه داد: در مورد ادارات هم تصمیماتی گرفته شد.
19	۲ میلیون ۴۵۰ نفر کارمند داریم که تا الان یک میلیون و ۴۰۰ نفر آنها را تعطیل کرده ایم.
20	۵۰۰ هزار نفر کارمند وزارت بهداشت داریم که امکان تعطیلی وجود ندارد.
21	شهرداری ها را هم نمی توانیم تعطیل کنیم چرا که خدمات شهری تعطیل بردار نیست.
22	جاهایی مثل نیروگاه‌ها و سازمان آب و برق و گاز و بانک ها امکان تعطیلی در آنها وجود ندارد.
23	وی گفت: اما بعضی کارهای اداری است که به طور مشخص تعطیلی آنها کمترین آسیب را به ما می زند که حتی می شود بعد از ۱۵ فروردین این تعطیلی ادامه داشته باشد.
24	اما در مورد جاهایی که تعطیل بردار نیست هم تصمیم خوبی گرفته شد که شیفتی شود.
25	سخنگوی دولت در ادامه به طرح ایزولاسیون و قرنطینه مبتلایان به ویروس کرونا اشاره کرد و گفت: ما امروز طرحی به نام ایزولاسیون و قرنطینه مبتلایان به ویروس کرونا و در کنار آن فاصله اجتماعی را پیشنهاد دادیم که در چارچوب و قالب هایی اجرا و دنبال خواهد شد.
