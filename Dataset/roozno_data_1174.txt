roozno_data###در حال مذاکره با کشورهایی هستیم که ذخایر ارزی ایران در آنجا قرار دارد / سال ۹۰ صادرات نفتی کشور ۱۰۷ میلیارد دلار بود؛ سال ۹۸ به ۲۰ درصد این رقم کاهش یافت / مشکلاتی در راه بازگشت ارز به کشور وجود داشت که به تدریج در حال حل شدن است / حتی کره و عراق هم به دلیل فشار آمریکا، اجازه نمی‌دادند از منابع ارزی استفاده کنیم / اکنون ذخایر ارزی بانک مرکزی در حد کفایت و بسیار خوب است###http://roozno.com//fa/news/429583/در-حال-مذاکره-با-کشورهایی-هستیم-که-ذخایر-ارزی-ایران-در-آنجا-قرار-دارد-سال-۹۰-صادرات-نفتی-کشور-۱۰۷-میلیارد-دلار-بود-سال-۹۸-به-۲۰-درصد-این-رقم-کاهش-یافت-مشکلاتی-در-راه-بازگشت-ارز-به-کشور-وجود-داشت-که-به-تدریج-در-حال-حل-شدن-است-حتی-کره-و-عراق-هم-به-دلیل-فشار-آمریکا-اجازه-نمی‌دادند-از-منابع-ارزی-استفاده-کنیم-اکنون-ذخایر-ارزی-بانک-مرکزی-در-حد-کفایت-و-بسیار-خوب-است###[]###2020-06-02 11:24:00###۴۲۹۵۸۳###['بانک مرکزی', 'مذاکره']
1
1	رییس بانک مرکزی با بیان اینکه تدابیری را به کار گرفتیم که نرخ ارز را کنترل کنیم، گفت: مشکل ارزی نداریم و ذخایر ارزی بانک مرکزی در حد کفایت و بسیار خوب است.
2	به گزارش روز نو ، «عبدالناصر همتی» با حضور در صحن مجلس که به منظور بررسی شاخص‌های کلان اقتصادی برگزار شد، افزود: تحریم‌هایی که در دو سال گذشته به کشور تحمیل شد بی‌سابقه و هوشمندانه بود.
3	دولت آمریکا از همه ابزارها استفاده کرد تا ما را از درآمدهای بین‌المللی محروم کند، آنها تمام منافذ بانکی را قطع و فعالیت‌های صادراتی را مختل کردند.
4	بیشتر بخوانید:سخنگوی دولت: کرونا ۱۰۸ هزار میلیارد تومان خسارت به ۱۳ رسته شغلی وارد کردرییس کل بانک مرکزی: تامین ۳.
5	۷ میلیارد دلار ارز برای واردات از ابتدای سال / روند صادرات و برگشت ارز مثبت استهمتی: بانک مرکزی مصمم است بتدریج مردم را از شر تورم مزمن خلاص کند / ثبات بازار ارز ادامه می یابدوی افزود: همه آنها در چارچوب هدفی بود که به آن نرسیدند و هدف آنها فروپاشی اقتصادی کشور بود تا به چهلمین سال انقلاب نرسد.
6	در حال حاضر ما در موقعیتی قرار داریم که هم دست برتر را در منطقه و جهان داریم و هم دولت آمریکا گرفتار آنچه برای ما پیش‌بینی کرده بود، شد.
7	رییس بانک مرکزی با بیان اینکه به دنبال بحث سیاسی نیست، گفت: اما شاخص‌ها و فعالیت‌های اقتصادی، جدا از روند سیاسی و فشارهای بین‌المللی نیست.
8	وی اظهار داشت: در سال ۹۷ بسیاری در خوش بینانه‌ترین صورت فکر می‌کردند که با ابر تورمی و نرخ‌های نجومی ارز روبه‌رو خواهیم شد، اما خوشبختانه با تدبیر رهبر معظم انقلاب، ایستادگی مردم و تدابیر مسوولین نتوانستند به هدف خود برسند.
9	همتی ادامه داد: بنابراین وقتی راجع‌ به شاخص‌ها صحبت می‌کنیم لازم است توجه کنیم که چه می‌توانست باشد اما نشد و به چه چیزی باید برسیم و هر دوی اینها را باید در ظرف خود ببینیم.
10	وی درباره رشد اقتصادی گفت: سال ۹۰ صادرات نفتی و درآمد ناشی از آن ۱۰۷ میلیارد دلار بود در حالی که در سال ۹۸ این رقم به شدت کاهش یافت و کمتر از ۲۰ درصد رقم سال ۹۰ شد.
11	رییس بانک مرکزی گفت: واردات کشور در سال ۹۰ معادل ۷۸ میلیارد دلار بود و این رقم در سال گذشته به ۴۲ میلیارد دلار رسید و این تاثیر بسیاری بر اقتصاد است و هم می‌تواند تهدید و هم فرصت باشد.
12	تهدید از این جهت که شوک تورمی در کشور ایجاد می‌کند ولی فرصت از این نظر که به تولید ملی می‌پردازیم و وابستگی خود را به درآمدهای ناشی از نفت کاهش می‌دهیم.
13	وی بیان کرد: در اواخر سال ۹۸ قبل از اینکه با کرونا روبه‌رو شویم آخرین آمار رشد اقتصادی که بانک مرکزی تهیه کرد نشان می‌داد که در فصل سوم سال ۹۷، همه شاخص‌های رشد اقتصادی مثبت شده و بخش کشاورزی ۷.
14	۸ درصد، صنعت ۸ درصد و خدمات ۱.
15	۲ درصد مثبت شد.
16	همتی افزود: رشد اقتصادی با نفت حتی در فصل سوم پارسال ۱.
17	۲ درصد مثبت شد، بنابراین همه شرایط فراهم شده بود که جهش را شروع کنیم و به استناد این اطلاعات بود که رهبر معظم انقلاب سال ۹۹ را جهش تولید اعلام کردند و ما هم معتقد هستیم با افتی که در ماه‌های گذشته شاهد بودیم و با توجه به احیای آنها به هدف جهش تولید در سال ۹۹ برسیم.
18	وی درباره مشکلات ارزی گفت: در ارتباط با ورود ارز نیز دچار مشکل شدیم و از اسفندماه به بعد به دلیل قطع شدن ارتباط با برخی همسایگان و مشکلاتی که در بازگشت ارز داشتیم فشاری در بازار ارز ایجاد شد که به تدریج این مشکلات در حال رفع است و خوشحال هستم بگویم که در ۲ ماه و نیم گذشته نزدیک چهار میلیارد دلار برای واردات کالاهای اساسی، دارو و مواد اولیه کارخانجات فراهم کردیم.
19	رییس بانک مرکزی افزود: امیدواریم با ادامه روند و با کمک صادرکنندگان غیرنفتی به تدریج تکیه خود را بر درآمدهای نفتی کاهش دهیم.
20	وی با بیان اینکه در سال ۹۸ میانگین نرخ ارز بازار آزاد نزدیک ۱۲ هزار و ۵۰۰ تومان و میانگین نرخ ارز در سال ۹۷ نیز نزدیک ۱۱ هزار تومان بود، اضافه کرد: با ادامه فشار حداکثری و بستن تمام منافذ درآمدی سال گذشته، حدود ۴۳ میلیارد دلار واردات داشتیم که این در واقع، شکست برنامه‌های آمریکاست.
21	اگرچه مردم به خصوص طبقات پایین جامعه آسیب دیدند.
22	همتی گفت: مردم و کشور در این رزم با هم بودند و تمام دنیا به آمریکا کمک می‌کرد و بسیاری از کشورها که ادعای دوستی با ما را داشتند همچون کره و عراق به دلیل فشار آمریکا به بانک‌های مرکزی، اجازه نمی‌دادند از منابع ارزی استفاده کنیم.
23	وی تاکید کرد: مشکل ارزی نداریم و ذخایر ارزی بانک مرکزی در حد کفایت و بسیار خوب است و مشکل ما این است که اجازه دسترسی به ارزها نداریم و مذاکره می‌کنیم که بتوانیم از منابع ارزی استفاده کنیم.
24	کما اینکه سال گذشته توانستیم از بخشی از آنها استفاده کنیم.
25	رییس بانک مرکزی گفت: سال گذشته هیچ مشکلی در تامین کالای اساسی و دارو نداشتیم و ۴.
26	۵ میلیارد دلار دارو وارد کردیم.
27	از نظر مسائل ارزی روند، روند خوبی است و معتقدم بهتر هم خواهد شد و تدابیری به کار گرفتیم که نرخ ارز را کنترل کنیم.
28	وی تاکید کرد: نرخ ارز، کلیدی است و تمام سیاست‌های تجاری باید با سیاست‌های ارزی هماهنگ باشد و اگر ارز متلاطم باشد تمام سیستم اقتصادی به هم می‌ریزد بنابراین نمایندگان به دولت و بانک مرکزی کمک کنند تا از منابع ارزی استفاده کنیم.
