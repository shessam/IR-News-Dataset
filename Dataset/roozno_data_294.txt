roozno_data###باید از هر روزنه‌ای که وجود دارد، استفاده کنیم/ خاتمی نظری راجع به لیست‌ها ندارند اما نظرش بر شرکت در انتخابات است###http://roozno.com//fa/news/414497/باید-از-هر-روزنه‌ای-که-وجود-دارد-استفاده-کنیم-خاتمی-نظری-راجع-به-لیست‌ها-ندارند-اما-نظرش-بر-شرکت-در-انتخابات-است###[]###2020-02-20 10:20:00###۴۱۴۴۹۷###['جواد امام', 'انتخابات']
1
1	مدیرعامل بنیاد باران تاکید کرد: آقای خاتمی نظری راجع به لیست‌ها ندارند اما نظرشان بر شرکت در انتخابات است.
2	به گزارش روز نو :جواد امام کنشگر سیاسی اصلاح‌طلب درباره تصمیم شورای عالی اصلاح‌طلبان مبنی بر ارائه نکردن لیست و ارائه لیست انتخاباتی توسط احزاب اصلاح‌طلب، گفت: در شورای عالی قرار بر اجماع سازی بود اما از آن جایی که اجماع حاصل نشد با توجه به رد صلاحیت‌های صورت گرفته، بسیاری از احزاب کاندیدا نداشتند و چون دبیران کل، مسئولان ارکان یا اعضایشان رد صلاحیت شده بودند، اصلاح‌طلبان به این جمع‌بندی رسیدند که لیست ارائه ندهند.
3	وی با بیان اینکه در جلسه شورای عالی به استثنای یک نفر همه لیست ندادن را قبول داشتند، اظهار کرد: به هر صورت با توجه به رد صلاحیت‌ها و اتفاقاتی که در کشور افتاده بود این تصمیم نهایی شد؛ البته در جاهایی که معدود کاندیداهایی باقی مانده‌ احزاب به اسم خودشان می‌توانستند، حضور بیابند اما بنا شد اسم و بحثی از اصلاح‌طلبان و ائتلاف مطرح نشود.
4	مدیرعامل بنیاد باران افزود: بنای اصلاح‌طلبان شرکت در انتخابات بود به همین دلیل نمی‌توانستیم اگر افرادی باقی مانده‌اند و احزابی می‌خواهند از آنها حمایت کنند را منع کنیم.
5	وی اضافه کرد: انتقادها به لیست‌ها را نیز احزاب باید پاسخگو باشند چرا که قصد شورای عالی نقد احزاب و زیر سوال بردن آنها نیست؛ چرا که مختار به تصمیم‌گیری بودند.
6	امام با بیان اینکه آنچه که مسلم است، حتی با احتساب این لیست‌ها اصلاح‌طلبان در دو سوم کرسی‌ها مجلس هیچ رقابتی ندارند، بیان کرد: اینکه می‌گویند در تهران افراد زیادی تایید شده‌اند را اگر قرار بود با سازوکار و راهبردهای شورای عالی برای لیست انتخاب می‌شدند، لیست‌ها به سقف خودش نمی‌رسید و به همین دلیل هم در آرایش سیاسی کشور برای اصلاح‌طلبان اتفاق ویژه‌ای نیفتاده است.
7	وی درباره رقابت بین جریان اصول‌گرا گفت: اشتراکات آنها جدی است و اگر قرار بود رقابت واقعی در انتخابات شکل بگیرد، آرایش رقابتی اینگونه نبود؛ این نوع رقابت انتخاباتی در نهایت به شیر یا خط ختم می‌شود و اختلاف نظر آنها نهایتا روی یک نفر است وگرنه خیلی به نظر نمی‌رسد اختلافی داشته باشند بلکه برای گرم کردن انتخابات این مباحث را مطرح می‌کنند.
8	عضو شورای عالی سیاست‌گذاری اصلاح‌طلبان ادامه داد: در نهایت آنچه که از لیست جریان اصولگرایان خارج می شود رقابت نیست؛ رقابت آنها بعد از حضور در کرسی‌های مجلس تازه شروع می‌شود؛ نقدها و بحث‌های جدی که تاکنون آنها کنترل کردند که بیرون زده نشود آن زمان بروز پیدا می کند و نقد به چهره‌هایی که امروز سر لیست آنها می‌شوند بعد از مجلس یازدهم خودش را نشان خواهد داد.
9	این کنشگر سیاسی جریان اصلاح‌طلب در پاسخ به این سوال که جریان اصلاح طلب مردم را تشویق به حضور در انتخابات می‌کند در حالی که چگونه ممکن است که در رقابتی یک طرف حذف شده باشد مردم را برای تماشای آن رقابت تشویق کنیم، گفت: ما نمی‌توانیم اصل انتخابات را نادیده بگیریم؛ از سویی شاید مردم بخواهند به تعدادی از کانداهای موجود، رای بدهند که این فرصت را هم نباید از دست داد باید از هر روزنه‌ای که وجود دارد استفاده کنیم.
10	وی ادامه داد: در ضمن پذیرفته‌ایم در چارچوب قوانین موجود علیرغم اینکه نیاز به اصلاح دارند فعالیت داشته باشیم، بنابراین وقتی بنای تحریم نداریم، حتما تشویق به حضور در انتخابات را خواهیم داشت تا مردم از این فرصت استفاده کرده و به چهره‌هایی که باقی مانده‌ که می‌توانند مشکلات کشور را بیش از آنچه که هست، افزایش ندهد، رای دهند.
11	دبیرکل حزب مجمع ایثارگران اصلاح‌طلب درباره فضای مجلس یازدهم و آرایش سیاسی آن، گفت: چون در مجلس هفتم، هشتم و حتی نهم شاهد چنین حضوری بوده‌ایم بنابراین مجلس به سمت یک دست شدن خواهد رفت؛ هر چند که مجلس خیلی تعیین کننده نیست اما آن چیزی را هم که احساس می‌کردند می‌تواند مانع باشد و نقش مردم در تصمیم‌گیری‌ها موثر بود را نیز رفته رفته به سمت کمرنگ شدن پیش می‌برند.
12	وی برخورد مجلس یازدهم با دولت روحانی را اینگونه ارزیابی کرد: با توجه به اینکه زمان زیادی تا پایان دولت نمانده است آنها مسئولیت زدن دولت را نمی‌پذیرند؛ از سویی تا مستقر شدم مجلس و حل درگیری‌های شروع مجلس از جمله اعتبارنامه و پس از آن بودجه و نیز مطرح شدن انتخابات سال بعد، مجلس آینده، خیلی تلاش برای زدن دولت نمی‌کند اما موانع را افزایش می‌دهد تا بیش از گذشته شاهد موفق نبودن دولت باشیم اما مسئولیت زدن دولت را گردن نمی‌گیرند.
13	مدیرعامل بنیاد باران تاکید کرد: آقای خاتمی نظری راجع به لیست‌ها ندارند اما نظرشان بر شرکت در انتخابات است.
