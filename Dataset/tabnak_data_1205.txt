tabnak_data###از «وزیر مالیه شدن مشارالسلطنه» تا «ایراد چندباره شورای نگهبان به بودجه»###https://www.tabnak.ir/fa/news/965130/از-وزیر-مالیه-شدن-مشارالسلطنه-تا-ایراد-چندباره-شورای-نگهبان-به-بودجه###['اقتصادی', 'داخلی']###2020-03-12 07:00:00###۹۶۵۱۳۰###['اقتصاد در گذر زمان', 'تاریخ اقتصاد', 'اقتصاد ایران', 'بودجه', 'کولبران']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و دومین روز اسفند ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	، مشیرالدوله وزیران خود را به این شرح به مجلس معرفی کرد: مشیرالدوله رییس ‌الوزرا و وزیرجنگ مستشارالدوله، وزیر داخله معاون‌ الدوله، وزیرخارجه مشارالسلطنه، وزیر مالیه ذکاء‌الملک، وزیر عدلیه حکیم ‌الملک، وزیرعلوم و اوقاف نصرالملک، وزیر پست و تلگراف و سرپرست وزارت تجارت و فوائد عامه.
4	، طبق تصویبنامه هیات‌ وزیران مقرر شد حقوق ماه‌ های دی و بهمن کارمندان دولت پرداخته شود.
5	در مورد حقوق اسفندماه قرار شد فقط به فراش و پیشخدمت حقوق داده شود.
6	کارکنان پست و تلگراف از این دستور مستثنی شدند.
7	، امروز رضاخان امتياز نفت شمال را در ايالت گيلان براي معين التجار بوشهري و امتياز نفت ايالت آذربايجان، مازندران، استرآباد و خراسان را براي كمپاني نفت «سينكلر» امضا كرد.
8	، قانون مجازات مرتکبین قاچاق به تصویب کمیسیون عدلیه مجلس شورای ملی رسید.
9	، مجلس شورای ملی، حق انحصاری نشر اسکناس را برای مدت ده سال به بانک ملی ایران واگذار کرد و چنین مقرر شد که پس از انقضای ده ‌سال در صورتی که این حق‌ ملغی نشود ده‌ سال دیگر خود به خود تمدید شود.
10	، مظفراعلم به سمت ریاست اداره کل تجارت معرفی شد.
11	، لایحه اختیارات دکتر میلسپو، رییس‌کل دارایی به مجلس داده شد.
12	، مستشاران دیوان محاسبات از طرف مجلس شورای ملی انتخاب شدند.
13	، دکتر علی امینی نخست‌ وزیر از سفر ۲۱ روزه خود به اروپا بازگشت.
14	امینی در اروپا تلاش‌ های زیادی کرد تا بتواند وام قابل ‌توجهی دریافت کند ولی در این کار توفیقی نداشت.
15	، سد بزرگ خوزستان آماده بهره ‌برداری شد.
16	همچنین در این روز، دولت دویست میلیون تومان به بانک کشاورزی کمک کرد تا به کشاورزان وام بدهد.
17	، قرارداد هيرمند براي پايان دادن به اختلافات ايران و افغانستان بر سر استفاده از آب رودخانه هيرمند در كابل به امضا رسيد.
18	، بنياد شهيد انقلاب اسلامي به فرمان امام ‌خميني (ره) تاسيس شد.
19	، روابط عمومی بانک مرکزی در واکنش به انتشار خبر «سرقت مسلحانه از بانک مرکزی» توضیحاتی ارائه کرد.
20	در این توضیح آمده است: مقارن ساعت ۲۱ روز چهارشنبه ۱۸ اسفند ۱۳۸۹ فردی نظامی قصد ورود به محوطه بانک مرکزی را داشته است که بخش انتظامی بانک از ورود وی جلوگیری به عمل آورده و بلافاصله پلیس ۱۱۰ را در جریان امر قرار می ‌دهد.
21	با حضور عوامل ساعی نیروی انتظامی، فرد مورد نظر که انگیزه وی از این اقدام تحت بررسی است به کلانتری محل انتقال داده شد.
22	به این وسیله خبر سرقت مسلحانه از بانک مرکزی به شدت تکذیب می‌ گردد.
23	، سیاست جدید تجاری در سال ۹۵ حکایت از کاهش طبقات و سقف تعرفه‌ های واردات داشت.
24	بر اساس مصوبه هیات دولت، برای سال 95 طبقات تعرفه ‌ای از ۱۰ به ۸ طبقه و حداکثر تعرفه دریافتی نیز از ۷۵ به ۵۵ درصد کاهش یافت.
25	، رسول خضری نماینده پیرانشهر گفت که با موافقت وزیر کار، کولبران از نیمه دوم فروردین بیمه تامین اجتماعی می ‌شوند.
26	، قیمت ‌ها در ونزوئلا در دوازده ماه منتهی به فوریه سال ‌2018، ۶ هزار و ۱۴۷ درصد افزایش یافت.
27	، شورای نگهبان برای سومین بار به برخی مصوبات لایحه بودجه ۹۸ ایراد گرفت.
28	عباسعلی کدخدایی سخنگوی شورای نگهبان در توییتی اعلام کرد که ایرادات این شورا به لایحه بودجه سال ۱۳۹۸ کل کشور همچنان باقی است.
29	این سومین بار است که شورای نگهبان به لایحه بودجه سال ۹۸ ایراد می‌گیرد؛ نخستین بار این شورا ۱۹ ایراد و بار دوم ۱۱ ایراد به مصوبات مجلس در لایحه بودجه سال آتی گرفت که مجلس این ایرادات را اصلاح کرد اما شورای نگهبان در نوبت سوم اعلام کرد که همچنان ۳ ایراد لایحه بودجه اصلاح نشده است.
30	منابع: موسسه مطالعات و پژوهش های سیاسی و روزنامه دنیای اقتصاد
