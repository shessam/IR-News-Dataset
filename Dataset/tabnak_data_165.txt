tabnak_data###روایتی از 8455 روز ساخت آزادراه تهران - شمال###https://www.tabnak.ir/fa/news/954304/روایتی-از-8455-روز-ساخت-آزادراه-تهران-شمال###['فرهنگی', 'سینما']###2020-01-25 12:49:00###۹۵۴۳۰۴###['آزادراه', 'محسن خان جهانی', 'مستند']
4
1	مستندساز سینمای ایران گفت: مستند "۸۴۵۵" در روزهای پایانی فیلمبرداری است و تدوین همزمان آن در حال انجام است.
2	به گزارش «تابناک»؛ محسن خان‌جهانی، مستندساز، در پاسخ به اینکه با توجه به انتشار خبرهای مبنی بر گشایش آزادراه تهران ـ شمال در دهه‌ فجر، سرنوشت پخش مجموعه مستند «آزادراه» به کجا رسید به عصرایران گفت: گفت: همان طور که پیش از این هم اطلاع رسانی شد، این مجموعه مستند ۷ قسمتی با گفتاری از پرویز پرستویی برای نخستین بار در جشنواره فیلم صنعتی در مهرماه رونمایی شد و قرار است طبق وعده مدیران بنیاد مستضعفان به صورت گسترده از صداو سیما پخش شود.
3	او در پاسخ به اینکه آیا تاریخ دقیق پخش این مجموعه مستند مشخص شده است، بیان کرد: این موضوع بستگی به نظر مدیران بنیاد مستضعفان دارد که چه زمانی را برای پخش با صداوسیما مذاکره کنند اما امیدوارم با توجه به فرصت کم باقی مانده تا افتتاح ازادراه تهران ـ شمال هر چه زودتر سرنوشت پخش این مستند مشخص شود.
4	این مستندساز در پاسخ به "محتوای مجموعه مستندهای کوتاه" گفت: این مجموعه مستند که هر کدام زمانی بین ۱۰ تا ۱۵ دقیقه دارد، هر کدام مقاطع زمانی مختلف ساخت و ساز قطعه یک ازادراه تهران شمال را به تصویر می‌کشد و در این مجموعه تلاش کردیم اطلاعات بسیار خوبی با توجه به طولانی شدن ساخت و سازها به مخاطب منتقل کنیم.
5	خان‌جهانی درباره‌ی سرنوشت ساخت مستند بلند درباره آزادراه ـ توضیح داد: این مستند به نام ۸۴۵۵" روز در حال ساخت است، البته در روزهای پایانی فیلمبرداری است و تدوین همزمان آن در حال انجام است.
6	البته تصویربرداری بخش های از این مستند باقی مانده است که در بخش‌های نیازمند مصاحبه با آقای فتاح، مدیرعامل بنیاد مستضعفان است.
7	او درباره دلایل انتخاب نام فیلمش به عنوان "۸۴۵۵" روز گفت: از زمانی که کلنگ ساخت آزادراه زده شد تا امروز بیش از ۸ هزار روز گذشته است.
8	این کارگردان درباره تفاوت این مستند با مستند ازادراه (که در سال ۹۰ ساخت و نامزد بهترین فیلم و پژوهش جشنواره فیلم فجر شد)، توضیح داد: در این مستند سعی کردم برخلاف مستند قبلی این بار با مسوولین که مستقیم در سال های مختلف درگیر ساخت «آزادراه» بودند و در مستند قبلی کمتر همکاری می کردند ارتباط بگیریم و آنها را راضی کنم تا جلوی دوربین قرار بگیرند.
9	همچنین خودم هم به عنوان مستند سازی که سالها پیگیر ساخت یک پروژه عمرانی بودم، به عنوان یکی از شخصیت‌های این مستند در آن حضور دارم.
10	خان جهانی در پایان در پاسخ به اینکه آیا تصمیمی برای ارایه این مستند به جشنواره‌ها دارد، گفت: با توجه به اینکه سرمایه گذار این مستند بنیاد مستصعفان است، آنها باید تصمیم بگیرند اما من خودم علاقه مندم به این اتفاق منتهی شود.
