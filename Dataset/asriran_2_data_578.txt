asriran_2_data###داعش مُدرن با موهای بور و کت‌و‌شلوار###https://www.asriran.com/fa/news/707135/داعش-مُدرن-با-موهای-بور-و-کت‌و‌شلوار###['سیاسی']###2020-01-05 09:52:00###۷۰۷۱۳۵###['داعش', 'ترامپ', 'ایران']
16@@@17
1	داعش وقتی شهرهای عراق و سوریه را یکی پس از دیگری اشغال کرد به سراغ اماکن تاریخی و مذهبی رفت و با انفجار، پتک و چکش به جان میراث فرهنگی این دو کشور تاریخی عربی افتاد تا به گمان خود تاریخ آنها را زیر چکمه‌های جهل‌ له کند.
2	حالا داعش دوباره زنده شده است نه در خاورمیانه بلکه در ینگه دنیا.
3	نه با ریش، موهای شانه نزده و لباس‌های نظامی کثیف بلکه با کروات، کت‌وشلوار، صورت تراشیده و موهای بور.
4	ترامپ دوباره گوشی لعنتی‌اش را به دست گرفته و توییت زده است.
5	در توییت رییس جمهور آمریکا آمده است:« اگر ایران به هر یک از امریکایی ها یا مواضع امریکایی حمله کند، ما ۵۲ مکان ایرانی (که نماینده ۵۲ امریکایی که در ایران سالها گروگان بودند) را مورد حمله قرار خواهیم داد.
6	برخی از آنها برای ایران بسیار رده بالا و مهم هستند و آن اهداف برای ایران و فرهنگ ایرانی بسیار مهم هستند، و آن اهداف ، و خود ایران، به سختی و شدت هر چه تمام تر مورد حمله قرار خواهند گرفت.
7	ایالات متحده تهدید دیگری را تحمل نمی کند.
8	»ترامپ هرچند ادای آدم‌های متمدن را در می‌آورد یک داعشی است در لباس رییس جمهور آمریکا.
9	نه داعشی‌ها می‌دانستند تاریخ و تمدن چیست و نه ترامپ می‌داند.
10	مردم جهان هنوز تصویر منفجر کردن مجسمه بودا توسط طالبان را از یاد نبرده است.
11	حمله مستقیم آدم‌هایی دُگم و خشک مغز به دل تاریخ.
12	کجا را می‌خواهی هدف قرار بدهی آقای رییس جمهور؟ تخت جمشید؟ عالی قاپو، چهلستون، حافظیه، باغ ارم؟ 33 پل؟ مسجد شاه؟ کاخ گلستان، بازار تبریز؟ میدان آزادی؟ بازار وکیل؟ امیر چمخماق، باغ فین؟دم خروس ترامپ با این توییت بدجور بیرون زده است.
13	او و سران آمریکا در این سال‌ها مدعی بودند که تنها هدف‌شان جمهوری اسلامی است و حالا ترامپ با تویتش نشان داد که خیر؛ هدف‌اش ایران است.
14	همه آنهایی که فکر می‌کردند با حمله نظامی آمریکا، ایران برای اَنها تبدیل به بهشت برین می‌شود، تحویل بگیرند.
15	ترامپ؛ تمدن ایران را هدف قرار گرفته است.
16	ترامپ، مغولی است که عزم ایران کرده و آتش به دست گرفته است و می‌خواهد دوباره به جان تمدن ایران بیفتد.
17	بی‌تاریخ‌ها از تاریخ و فرهنگ چه می‌دانند.
18	به قول مولانا: «شمع حق را پف کنی تو ای عجوز/هم تو سوزی هم سرت ای گنده‌پوزکی شود دریا ز پوز سگ نجس/ کی شود خورشید از پف منطمس»ترامپ نشان داد که نه دغدغه دموکراسی دارد نه به فکر مردم ایران است.
19	او می‌خواهد ماهی خود را صید کند.
20	یادمان نرود بسیاری از خون‌هایی که در جوی جهان جاری است از خنجر آمریکایی‌نشان می‌چکد.
21	بهتر است ترامپ کمی تاریخ بخواند.
22	همه آنهایی که عزم نابودی فرهنگ کرده‌اند، جایی بهتر از گور برای آرمیدن پیدا نکرده‌اند.
23	ابوبکر البغدادی تازه‌ترین نمونه آن است.
24	او هم به جان تاریخ افتاده بود اما بناهای نیمه ویران تمدن شامات هنوز برجاست ولی بغدادی خوراک ماهیان شد.
25	مشاوران ترامپ و مردم آمریکا به سراغ کتابخانه‌ها بروند و به او کتاب‌های تاریخ هدیه بدهند تا کمی بخواند و بداند که ایران کجاست و چه تاریخی دارد و او در مورد چه مردمی حرف می‌زند.
