tabnak_data###رئیس ائتلاف «آبی و سفید» رژیم صهیونیستی دست به دامان اعراب شد###https://www.tabnak.ir/fa/news/964758/رئیس-ائتلاف-آبی-و-سفید-رژیم-صهیونیستی-دست-به-دامان-اعراب-شد###[]###2020-03-10 01:47:00###۹۶۴۷۵۸###['اسرائیل', 'اعراب', 'پارلمان']
1
1	رئیس ائتلاف «آبی و سفید» در رژیم صهیونیستی خواستار تشکیل دولت ائتلافی با فهرست مشترک اعراب در مناطق اشغالی شد.
2	به گزارش خبرگزاری مهر به نقل از جورزالیم پست، «بنی گانتز»، رئیس ائتلافسیاسی «آبی و سفید» از فهرست مشترک اعراب خواسته است تا با آن‌ها دولت ائتلافی تشکیل دهد.
3	گانتز در این ارتباط از سه حزب از مجموع چهار حزب عربی که فهرست مشترک اعراب را تشکیل می‌دهند خواسته است تا با تشکیل یک کابینه ائتلافی مانع از برگزاری دور چهارم انتخابات پارلمانی در فلسطین اشغالی شوند.
4	این درخواست «بنی گانتز» پس از مذاکره او با «لیبرمن»، چهره سیاسی تندرو و افراطی رژیم صهیونیستی صورت گرفته است.
5	گانتز همچنین گفته است که به تفاهماتی با لیبرمن درباره مبادی اساسی برای تشکیل کابینه آتی دست یافته و به همکاری در این رابطه ادامه می دهد تا اسرائیل به سوی انتخابات چهارم پیش نرود.
6	وی همچنین از تشدید بحران در داخل حزب خودش هم پرده برداشته است.
7	با اینکه به تازگی انتخابات پارلمانی رژیم صهیونیستی برای سومین بار طی یک سال گذشته تکرار شد تا حزب اکثریت مشخص شود، اما هیچکدام از احزاب سیاسی رژیم صهیونیستی موفق به کسب اکثریت نشدند و همچنان وضعیت تشکیل کابینه در مناطق اشغالی فلسطین نامشخص است و از طرف دیگر نتانیاهو، نخست وزیر موقت این رژیم نیز با اتهامات متعدد مالی روبروست.
