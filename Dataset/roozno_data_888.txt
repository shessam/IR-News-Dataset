roozno_data###چین باید هزینه مالی برای دروغ‌هایی که درباره ویروس کرونا گفته را بپردازد###http://roozno.com//fa/news/421100/چین-باید-هزینه-مالی-برای-دروغ‌هایی-که-درباره-ویروس-کرونا-گفته-را-بپردازد###[]###2020-04-08 12:49:00###۴۲۱۱۰۰###['چین', 'وروس کرونا']
1@@@2
1	نتیجه مستقیم عدم صداقت چین جانباختن انسان‌های بی‌شمار و فروپاشی اقتصاد کشور‌های مختلف جهان بود.
2	پکن باید هزینه این اشتباه خود که برای جهان ویرانگر بود را بپردازد.
3	چین مرتکب جنایتی علیه جهان شده است و باید هزینه این اقدام خود را بپردازد.
4	به گزارش روز نو ؛ نشریه "نشنال اینترست" در مطلبی انتقادی درباره رویکرد چین در قبال شیوع ویروس کرونا به دلیل ارائه اطلاعات اشتباه از سوی آن کشور می‌نویسد: "نتیجه مستقیم عدم صداقت چین جانباختن انسان‌های بی‌شمار و فروپاشی اقتصاد کشور‌های مختلف جهان بود.
5	پکن باید هزینه این اشتباه خود که برای جهان ویرانگر بود را بپردازد.
6	رفتار نادرست چین بدتر از آن چیزی بود که پیشتر با آن شناخته می‌شد.
7	چین این واقعیت را پنهان کرد که ویروس کرونا از یک انسان به انسانی دیگر انتقال می‌یابد.
8	چین باید هزینه مالی برای دروغ‌هایی که درباره کرونا گفته را بپردازدپکن در تاریخ ۲۰ ژانویه اعتراف کرد؛ زمانی که "ژونگ نانشان"، رئیس کمیسیون ویژه کارشناسان کمیته دولتی بهداشت و درمان چین در تلویزیون درباره در مورد انتقال ویروس در استان "گوانگ دونگ" چین صحبت کرد.
9	در همان روز، کمیسیون بهداشت ملی چین به طور رسمی امکان شیوع بیماری از طریق انسان به انسان را تایید کرد.
10	پزشکان در ووهان در ماه دسامبر متوجه شده بودند که انتقال انسان به انسان این ویروس در حال رخ دادن است.
11	مقام‌های چینی، اما به سازمان بهداشت جهانی این اطمینان را دادند که چنین شیوه انتقالی ناممکن است.
12	در نتیجه، به دلیل اطلاعات اشتباه و پنهان کردن حقیقت بود که سازمان بهداشت جهانی در تاریخ ۱۴ ژانویه در توئیتی ادعا‌های چین را تبلیغ و به نوعی تایید کرد.
13	موضع سازمان بهداشت جهانی سبب شد تا کشور‌های جهان اقدامات پیشگیرانه سخت‌گیرانه‌ای را اتخاذ نکنند.
14	گناه مضاعف چین آن بود که علاوه بر انکار انتقال ویروس از انسان به انسان با جدیت تلاش می‌کرد تا مانع از لغو پرواز‌های کشور‌های دیگر به چین و اعمال محدودیت‌های سفر و قرنطینه شود؛ اقدامی که سازمان بهداشت جهانی را گمراه کرد.
15	در تاریخ ۱۰ ژانویه سازمان بهداشت جهانی علیه هرگونه الزام محدودیت سفر یا تجارت با چین موضع‌گیری کرد و اعلام کرده بود که این رویکرد را براساس اطلاعات موجود و در دسترس چین اتخاذ کرده است.
16	سیا بعدا دریافت که چین به عمد تعداد مبتلایان و فوتی‌ها بر اثر ابتلا به کرونا را کم‌تر از تعداد واقعی گزارش داده بود.
17	این دروغ چین باعث ایجاد احساس کاذب وجود امنیت و مصونیت در برابر کرونا در کشور‌های دیگر جهان شد.
18	این نشریه در ادامه می‌افزاید: آمار‌های چین به گونه‌ای بود که کشور‌های دیگر گمان کردند کرونا نیز نوع شیوعی مشابه ویروس سارس دارد و تبدیل به یک پاندمی جهانی نخواهد شد.
19	این نگاه در امریکا نیز ایجاد شد.
20	با این وجود، ویروس در ایتالیا و اسپانیا به پاندمی تبدیل شد.
21	مسلما رهبران چین در دسامبر و ژانویه از وجود موارد ابتلا در آن کشور اطلاع داشتند.
22	اگر آنان دوست داشتند دیگر کشور‌ها با این ویروس ویران شوند به هدف خود رسیدند.
23	چین باید هزینه مالی این اشتباه خود را بپردازد.
24	سناتور جمهوری خواه "مارشا بلک برن" از تنسی معتقد است پکن باید امریکا را از پرداخت بخشی از بدهی‌هایش معاف کند.
25	با این حال، احتمالا چین زیر بار این خواسته نخواهد رفت و موضوع باید از طریق شکایت قضایی در امریکا دنبال شود.
26	تنها امریکایی‌ها عصبانی نیستند.
27	گروهی از حقوقدانان در هندوستان نیر شکایتی را علیه چین در شورای حقوق بشر سازمان ملل متحد تنظیم کرده‌اند.
28	گزارشی در روزنامه "دیلی میل" نشان می‌دهد که پنهان‌کاری چین باعث وارد آمدن خسارتی ۳۵۱ میلیارد پوندی بر اقتصاد شده است.
29	متاسفانه چین به عضویت دیوان کیفری بین المللی در نیامده است.
30	در چنین شرایطی، کشور‌های مختلف می‌توانند اموال و دارایی‌های چین را در خاک خود مصادره و مسدود سازند.
31	چین در امریکا بیش از یک تریلیون دلار دارایی دارد.
32	چین مرتکب جنایت شده و باید هزینه آن را پرداخت کند.
33	این نشریه در مطلب دیگری تحت عنوان "ایران هم نمی‌تواند ادعا‌های چین را باور کند" می‌نویسد: "یکی از سخنگویان وزارت بهداشت ایران آمار‌ها و اطلاعات ارائه شده از سوی دولت چین درباره کرونا را "شوخی تلخ" آن کشور با جهان قلمداد کرده است.
34	چین مدعی متوقف کردن انتشار ویروس کرونا شده است.
35	مقام‌های امریکایی درباره صحت این ادعا و آمار‌های دولت چین تردید دارند.
36	مقامی از وزارت بهداشت ایران، کشوری که متحد تجاری و اقتصادی چین است نیز رویکرد مشابهی اتخاذ کرد.
37	"کیانوش جهانپور" گفته است که چین با داده‌های خود شوخی تلخی را با جهان انجام داد.
38	او روز یکشنبه گفته بود که براساس آمار چین، بسیاری از کشور‌ها گمان کردند کرونا به سادگی آنفولانزا است در حالی که حقیقت غیر از این بود.
39	او گفته بود که باید مسائل علمی را از مسائل و روابط سیاسی جدا کرد.
40	وزارت خارجه چین، اما از این موضع‌گیری برآشفت.
41	"چانگ هوا" سفیر چین در تهران در توئیتی نسبت به اظهارات "جهان‌پور" واکنش منفی نشان داد و همچنین توئیت قدردانی وزارت خارجه ایران از چین را ریتوئیت کرد و نوشت که "شایعات" نمی‌توانند خدشه‌ای بر دوستی میان دو کشور وارد سازند.
42	"جهانپور" نیز به نوعی با ابراز پشیمانی بعدا گفت که نمی‌توان کمک چین به ایران را در روز‌های دشوار نادیده گرفت‌".
43	این نشریه می‌افزاید: "چین برای ایران میلیون‌ها دستگاه و وسیله محافظتی از جمله پانصد هزار کیت آزمایش ویروس ارسال کرده است.
44	در همین راستا، در هفته‌های گذشته، مقام‌های ایران در خط و جهت مشابه دولت چین امریکا را مقصر ایجاد و شیوع کرونا دانستند".
