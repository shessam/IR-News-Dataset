asriran_1_data###سهمیه سوخت خودروهای اینترنتی،‌ آژانس و تعلیم رانندگی/ به صنف‌تان مراجعه کنید###https://www.asriran.com/fa/news/709337/سهمیه-سوخت-خودروهای-اینترنتی‌-آژانس-و-تعلیم-رانندگی-به-صنف‌تان-مراجعه-کنید###['اقتصادی']###2020-01-18 11:33:00###۷۰۹۳۳۷###['سهمیه سوخت', 'تعلیم رانندگی']
5
1	سخنگوی شرکت ملی پخش فرآورده‌های نفتی گفت: هر شخصی که در آژانس، تاکسی‌های اینترنتی و موسسات تعلیم رانندگی فعالیت می‌کنند و تاکنون سهمیه سوختی برای فعالیت خود دریافت کرده‌اند، می‌توانند با مراجعه به صنف مربوطه پیگیر این موضوع شوند.
2	فاطمه کاهی در گفت‌وگو با ایسنا، با بیان این‌که برای موسسات خودروهای تعلیم رانندگی تاکنون چیزی از سوی وزارت کشور به شرکت پخش فرآورده‌های نفتی ابلاغ نشده است، اظهار کرد: رانندگان می‌توانند از طریق صنف مربوطه خود نسبت به وضعیت اخذ سهمیه سوخت اقدام کنند.
3	وی با اشاره به وضعیت دریافت سهمیه تاکسی‌های اینترنتی و آژانس‌ها گفت: تاکنون یک مرحله برای ۳۰ هزار راننده آژانس اطلاعات دریافت و سهمیه سوخت واریز شده است و زمانی که تعداد بیشتری از خودروها مورد تایید قرار گیرند، سهمیه آن افراد نیز واریز خواهد شد.
4	سخنگوی شرکت ملی پخش فرآورده‌های نفتی با تاکید بر این مساله که تا وقتی سامانه مشخص برای رانندگان آژانس و تاکسی‌های اینترنتی ایجاد نشود، قرار است که به صورت اعلام لیستی از سوی صنف به وزارت کشور و از آن وزارتخانه به وزارت نفت، سهمیه‌هایی به افراد حاضر در این لیست‌های به همان صورت که در یک نوبت واریز شد، پرداخت شود، گفت: افراد می‌توانند جزییات دریافت سهمیه خود را از صنف مربوطه جویا شوند.
5	به گفته وی اطلاعاتی که از سوی وزارت کشور در اختیار ما قرار می‌گیرد، بررسی می‌شود و در سریع‌ترین زمان ممکن سهمیه سوخت به این افراد تعلق می‌گیرد.
6	از بامداد روز جمعه ۲۴ آبان، بنزین سهمیه‌بندی شد و بر این اساس قیمت بنزین معمولی سهمیه‌ای (ماهانه ۶۰ لیتر برای خودروهای شخصی) از قرار هر لیتر ۱۵۰۰ تومان، قیمت بنزین معمولی غیرسهمیه‌ای از قرار هر لیتر ۳۰۰۰ تومان و قیمت بنزین سوپر نیز از قرار هر لیتر ۳۵۰۰ تومان تعیین شد.
7	کنترل مصرف سوخت با توجه به میانگین بالای مصرف سوخت، افزایش توان صادرات، مبارزه با قاچاق سوخت و اختصاص منابع حاصل از مدیریت مصرف به مردم به ویژه اقشار ضعیف و کم‌درآمد به صورت مستقیم و نیز کاهش آلودگی هوا در کلانشهرها و شهرها از جمله اهداف اجرای طرح سهمیه‌بندی بنزین اعلام شده است.
