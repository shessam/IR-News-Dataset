roozno_data###آیا کرونا باعث تغییر در سیاست خارجی ایران خواهد شد؟/احتمال تغییر سیاست ایران در قبال سوریه بدليل شيوع كرونا در منطقه###http://roozno.com//fa/news/415984/آیا-کرونا-باعث-تغییر-در-سیاست-خارجی-ایران-خواهد-شداحتمال-تغییر-سیاست-ایران-در-قبال-سوریه-بدليل-شيوع-كرونا-در-منطقه###[]###2020-02-29 12:30:00###۴۱۵۹۸۴###['كرونا', 'سوريه', 'خاورميانه', 'ايران', 'سياست خارجي']
23@@@2
1	روزنوکارزار فشار حداکثری ترامپ رئیس جمهوری امریکا همزمان با تحریم های اقتصادی و بحران رو به گسترش در حوزه سلامت با شیوع ویروس کرونا آزمونی دشوار و سرنوشت ساز برای زمامداران ایران است.
2	اکنون مقام های ایرانی احساس می کنند که بیش از اندازه تحت محاصره قرار گرفته اند: تحریم ها، رکود اقتصادی در حال تعمیق و در حال حاضر وضعیت اضطراری برای سلامت شهروندان ایرانی.
3	به گزارش ؛نشریه "ورلد پالتیکس ریویو" با طرح ادعایی با این مضمون که در داخل ایران اعتماد عمومی نسبت به مقام های دولتی در مورد شیوع کرونا وجود ندارد می نویسد:"برخی از مردم اظهارات مقام های بهداشتی و درمانی ایران را به تمسخر می گیرند.
4	هم چنین، سخنان روحانی رییس جمهوری ایران در این باره که کرونا را به توطئه دشمنان نسبت می دهد نیز سخنی در راستای منحرف کردن افکار عمومی به نظر می رسد.
5	ویروس کرونا به احتمال زیاد شرایط را در داخل ایران برای حکومت و مردم آن کشور دشوارتر و بدتر خواهد کرد.
6	با این وجود، در منطقه سبب می شود تا نفوذ ایران کاهش یابد.
7	در حالی که کشورهای جهان پروازهای شان به چین را متوقف می کردند ایران به پروازهایش به مقصد چین ادامه داد حتی هم اکنون نیز گفته می شود یکی از شرکت های هواپیمایی ایرانی که وابسته به نهادی خاص در آن کشور است در حال تداوم پرواز به چین است.
8	در مقابل، همسایگان ایران از جمله عراق، ترکیه و پاکستان مرزهای خود را با ایران بستند.
9	این مسئله باعث فاجعه ای رو به رشد برای اقتصاد کشور می شود آن هم اقتصادی که سال گذشته انقباض شدیدی را بر اثر تحریم های امریکا تجربه کرد.
10	پس از وضع دوباره تحریم های امریکا علیه ایران با فرمان ترامپ، اقتصاد آن کشور دچار رکود شد.
11	تولید ناخالص داخلی ایران در سال 2019 میلادی ده درصد کاهش یافت.
12	صندوق بین الملل پول برای سال 2020 میلادی درباره اقتصاد ایران اندکی رشد را پیش بینی کرده بود.
13	با این حال، هم اکنون با افزایش خطر گسترش شیوع کرونا در ایران بسیار بعید به نظر می رسد که پیش بینی صندوق بین المللی پول درباره آن کشور تحقق یابد.
14	با شیوع کرونا میلیون ها زائر اماکن مقدس که به ایران به ویژه به قم سفر می کردند شهری که مرکز شیوع کرونا در ایران بوده است دیگری سفری به آن ناحیه نخواهند داشت.
15	هم چنین، کرونا کار را برای بازرگانان ایرانی به منظور سفر به مراکزی تجاری چون دبی و ابوظبی دشوارتر می سازد.
16	صدها هزار ایرانی که در کشورهای مختلف خلیج فارس زندگی می کنند از خانه و خانواده خود دور افتاده اند.
17	علاوه بر این، کرونا سبب خواهد شد برای مهاجران ایرانی که به دنبال شغل در خارج از ایران هستند یافتن مشاغل دشوارتر شود".
18	این نشریه در ادامه می نویسد:"نفوذ منطقه ای ایران پس از شیوع ویروس کرونا در آن کشور کاهش خواهد یافت.
19	در عراق اعتراضاتی علیه ایران شکل گرفته است.
20	در لبنان گفته می شود افراد نزدیک به حزب الله لبنان زمانی که پس از زیارت از اماکن مذهبی شیعیان در ایران به کشورشان بازگشته اند از دستورالعمل قرنطینه خودداری ورزیده اند و ادعا کرده اند این بخشی از توطئه ای ضد ایرانی است.
21	اگر ویروس باعث مشکلات شدیدتری در لبنان شود و یا در عراق و مناطق دیگر، این موضوع باعث کاهش نفوذ و اعتبار منطقه ای ایران خواهد شد".
22	سایت تحلیلی "کانورسیشن" نیز در مقاله ای تحت عنوان "آیا تحریم، تضعیف و شکنندگی اقتصاد و ویروس کرونا منجر به تغییر سیاست و رویکرد ایران در قبال سوریه خواهد شد"؟ با اشاره به این که به نظر می رسد بحران های متعدد به صورت همزمان در برابر ایران قرار گرفته اند و آن کشور را در شرایط دشواری قرار داده اند می نویسد:"ویروس کرونا در حالی در ایران ظهور کرده که روابط ایران با همسایگان اش را پیچیده تر می سازد و همزمان اقتصاد ایران در رکود عمیقی فرو رفته است.
23	کارزار فشار حداکثری ترامپ رئیس جمهوری امریکا همزمان با تحریم های اقتصادی و بحران رو به گسترش در حوزه سلامت با شیوع ویروس کرونا آزمونی دشوار و سرنوشت ساز برای زمامداران ایران است.
24	اکنون مقام های ایرانی احساس می کنند که بیش از اندازه تحت محاصره قرار گرفته اند: تحریم ها، رکود اقتصادی در حال تعمیق و در حال حاضر وضعیت اضطراری برای سلامت شهروندان ایرانی.
25	حال پرسش کلیدی آن است که آیا این کشور احساس خواهد کرد که باید از نفوذ خود در سوریه و حمایت اش از متحدان منطقه ای اش در لبنان، یمن و نقاط دیگر منطقه بکاهد یا خیر؟ انتخاب امروز ایران سرنوشت و بقای نظام سیاسی آن کشور را رقم خواهد زد این انتخابی کلیدی و سرنوشت ساز است".
26	این سایت در ادامه می افزاید:"اکنون به نظر می رسد تندروها در ایران دست بالا را پیدا کرده اند.
27	انتخابات پارلمانی هفته گذشته ایران این موضوع را روشن ساخت پس از آن که شورای قدرتمند نگهبان هزاران نامزد میانه رو را از دور رقابت های انتخاباتی خارج کرد تندروها در انتخابات پیروز شدند.
28	"علی واعظ" مدیر پروژه ایران در گروه بین المللی بحران می گوید:"بار دیگر سناریوی سال 2004 2005 میلادی در حال تکرار است.
29	تغییر مرکز سیاست ایران به سوی جناح راست که با پیروزی بزرگ تندروها در انتخابات مجلس با مشارکت پایین رای دهندگان حاصل شد و پس از آن تصاحب کرسی ریاست جمهوری توسط آنان".
30	این خبری بد برای "حسن روحانی" رئیس جمهوری ایران است که پس از امضای برجام با امریکا و متحدان آن کشور به دنبال ثمرات آن بود.
31	انتخابات ریاست جمهوری ایران برگزار خواهد شد و وضعیت پیچیده تر می شود.
32	تلاش ایران برای مهار شیوع بیش تر کرونا در حالی صورت می گیرد که این کشور سالانه میزبان میلیون ها زائر شیعه از کشورهای منطقه از جمله پاکستان و افغانستان و کشورهای حوزه خلیج فارس است و این در حالی است که شهر مقدس قم مرکز شیوع این ویروس است که میزبان اصلی این زائران بوده است.
33	به گزارش روزنو؛هم چنین، ابتلای معاون وزیر بهداشت ایران به ویروس کرونا نیز موضوعی نمادین است که باعث می شود تهران از اعتماد به نفس کامل و لازم برای مقابله با این ویروس برخوردار نباشد.
34	تلاش برای مقابله با ویروس در کشوری با 80 میلیون نفر جمعیت.
35	محدودیت های سفر برای شهروندان ایرانی که از سوی کشورهای همسایه ایران وضع شده سبب تشدید مخاطرات ناشی از تجارت با ایران خواهد شد آن هم در زمانی که ایران تحت فشار سنگین تحریم ها قرار دارد و صادرات نفت آن کشور که منبع حیات اقتصاد ایران است به شدت کاهش یافته است.
36	این در حالی است که طبق گزارش صندوق بین المللی پول سال 2019 میلادی بدترین سال برای اقتصاد ایران از سال 1984 میلادی به این سو یعنی اوج جنگ ایران و عراق بوده است.
37	تنها کشورهایی که در سال 2019 در کنار ایران وضعیت اقتصادی بدتری نسبت به گذشته داشتند لیبی درگیر جنگ داخلی بود و هم چنین ونزوئلا.
38	صندوق بین المللی پول درباره سال 2020 میلادی مقدار اندکی رشد اقتصادی را برای ایران پیش بینی کرده بود که با توجه به نگرانی های ایجاد شده درباره شیوع ویروس کروئا تحقق آن بسیار بعید به نظر می رسد.
39	روشن است که ایران با چالش برانگیزترین لحظه حیات خود از سال 1988 میلادی و پایان جنگ آن کشور با عراق مواجه است جنگی که حدود 500 هزار نفر ایرانی در آن جانباختند.
40	هزینه های آن جنگ اقتصاد ایران را خشک کرد.
41	چالش کنونی برای نظام سیاسی ایران دشوارتر است چرا که به نظر می رسد وحدت ایجاد شده در زمان جنگ ایران علیه عراق اکنون تبدیل به خاطره ای دور شده است و تکرار آن امکان پذیر نیست".
