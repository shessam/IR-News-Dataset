roozno_data###در ناآرامی‌ها، به هیچ وجه از اسلحه جنگی استفاده نمی‌کنیم / مهم‌ترین اسلحه ما آب‌پاش است / در شرایط خاص از گاز اشک‌آور و گلوله‌های پلاستیکی هم استفاده می‌کنیم###http://roozno.com//fa/news/412715/در-ناآرامی‌ها-به-هیچ-وجه-از-اسلحه-جنگی-استفاده-نمی‌کنیم-مهم‌ترین-اسلحه-ما-آب‌پاش-است-در-شرایط-خاص-از-گاز-اشک‌آور-و-گلوله‌های-پلاستیکی-هم-استفاده-می‌کنیم###[]###2020-02-09 14:33:00###۴۱۲۷۱۵###['اسلحه جنگی', 'گلوله های پلاستیکی']
1
1	سردار کرمی با بیان اینکه شاخصه یگان ویژه، جمع آوری صحنه ناآرامی ها با کمترین هزینه است، گفت: مهمترین اسلحه یگان ویژه آبپاش بوده و به هیچ وجه افراد ما از اسلحه جنگی استفاده نمی کنند.
2	به گزارش رو زنو ، سردار حسن کرمی فرمانده یگان‌های ویژه ناجا دذر گفت و گو با فارس، در خصوص چگونگی عملکرد ماموران یگان ویژه در ناآرامی‌ها واغتشاشات اخیر اظهار داشت: اگرچه ماموران ما از آموزش،قابلیت و توانمندی‌های بالایی برخوردار هستند اما در تمام مراحل و ماموریت‌ها به آنها تاکید می شود که با حداقل هزینه صحنه جمع آوری شود.
3	فرمانده یگان‌های ویژه ناجا تصریح کرد: در اذهان عمومی یگان ویژه، واحدی سخت و خشن دیده می شود اما در صحنه عمل مردم شاهدند که ماموران یگان ویژه رفتاری انسانی، اسلامی و انقلابی دارند و تا آنجا که می توانند مدارا کرده و به افراد تذکر می‌دهند.
4	سردار کرمی اعلام کرد: اگر در مواقعی، افرادی باشند که قانون را زیر پا گذاشته و به مقدسات و انقلاب توهین کنند و در واقع خط قرمزها را زیر پا بگذارند خود مردم از ما درخواست می کنند که عکس العمل نشان داده و با آنها برخورد کنیم.
5	وی ادامه داد: حتی در آن موقع هم سعی می‌کنیم با افرادی که قانون را زیر پا گذاشته و به اموال عمومی آسیب می‌رسانند با تذکر، مدارا و سعه صدر برخورد کنیم.
6	سردار کرمی گفت: با رویکردی که ماموران یگان ویژه داشته اند تا کنون با کمترین هزینه توانسته ایم صحنه های مختلف را جمع کنیم؛ البته مردم نیز همواره با ما همکاری داشتند و کسانی را که تخلف کرده و به اموال عمومی آسیب می رساندند به ما معرفی کرده و از ما می‌ خواستند که جلوی آنها را گرفته و با آنها برخورد کنیم.
7	فرمانده یگان‌های ویژه ناجا ،شاخصه یگان ویژه را آموزش و تجهیزات خوب و انجام دادن عملیات با کمترین هزینه دانست و تصریح کرد:ماموران ما این توانایی را دارند که صحنه‌های بسیار وسیعی را در مدت زمان کوتاهی با کمترین هزینه و خسارت جمع آوری کنند.
8	سردار کرمی در ادامه به مدارا و صبر و تحمل مأموران یگان ویژه تا سر حد شهادت اشاره و بیان داشت: شهادت همکار پر تلاشمان "رضا صیادی" در ناآرامی‌های اخیر در جنوب کشور نمونه ای از فداکاری، صبر و تحمل ماموران ماست؛ وی در عملیات پاکسازی منطقه ای که تعدادی از اشرار کمین کرده بودند به شهادت رسید چرا که اشرار مردم را سپر خود قرار داده بودند و مأموران ما برای آنکه کوچکترین آسیبی به مردم نرسد از تمام تجهیزات شان استفاده نکرده و اینگونه بود که این مامور ما به درجه رفیع شهادت نائل شد.
9	فرمانده یگان های ویژه ناجا در این خصوص که آیا یگان ویژه در اغتشاشات و ناآرامی ها از سلاح جنگی استفاده می کند یا خیر؛ اظهار داشت: یگان ویژه در صحنه‌ها به هیچ وجه از اسلحه جنگی استفاده نمی‌کند.
10	وی گفت: مهم ترین اسلحه ما آبپاش است؛ البته در شرایط خاص از گاز اشک آور و گلوله‌های پلاستیکی که غیر کشنده است، استفاده می‌شود.
