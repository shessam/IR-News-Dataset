asriran_2_data###هشدار آلمان و کانادا به شهروندانشان نسبت به سفر به عراق###https://www.asriran.com/fa/news/706953/هشدار-آلمان-و-کانادا-به-شهروندانشان-نسبت-به-سفر-به-عراق###['بین الملل']###2020-01-04 11:15:00###۷۰۶۹۵۳###['قاسم سلیمانی', 'عراق', 'کانادا']
3
1	در پی به شهادت رسیدن سردار قاسم سلیمانی، فرمانده نیروی قدس سپاه پاسداران و تهدید ایران به گرفتن انتقام خون وی از جنایتکاران، وزارت خارجه آلمان و دولت کانادا به شهروندان خود نسبت به سفر به عراق هشدار داده و خواستار خروج از این کشور شدند.
2	به گزارش ایسنا، به نوشته روزنامه مصری الیوم السابع، سخنگوی وزارت خارجه آلمان اعلام کرد، تعداد بسیار کمی از شهروندان آلمانی در عراق حضور دارند و تعدادی از کشورهای اروپایی دیگر نیز از شهروندانشان خواسته‌اند خاک عراق را ترک کنند.
3	این هشدار وزارت خارجه آلمان همزمان با به شهادت رسیدن قاسم سلیمانی و این که ایران اعلام کرد که انتقام خون وی را خواهد گرفت، مطرح شد.
4	از سوی دیگر، پس از به شهادت رسیدن قاسم سلیمانی در نزدیکی فرودگاه بغداد، دولت کانادا از شهروندان کانادایی در عراق خواست که این کشور را ترک کنند.
5	دولت کانادا از اکتبر گذشته پس از آغاز اعتراضات گسترده در عراق از شهروندان کانادایی خواسته بود که به این کشور سفر نکنند.
6	شورای عالی امنیت ملی جمهوری اسلامی ایران در خصوص این اقدام جنایتکارانه آمریکا در بیانیه‌ای اعلام کرد: جنایتکاران با انتقام سخت منتقمین خون سردار سلیمانی در زمان و مکان مناسب روبه رو خواهند شد.
