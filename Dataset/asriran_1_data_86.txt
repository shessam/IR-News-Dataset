asriran_1_data###FY11 رونوشت چینی از "ب ام و" به سبک جیلی! (+تصاویر)###https://www.asriran.com/fa/news/709784/fy11-رونوشت-چینی-از-ب-ام-و-به-سبک-جیلی-تصاویر###['اقتصادی']###2020-01-21 00:02:00###۷۰۹۷۸۴###['جیلی', 'اف وای11', 'ب ام و اکس4', 'ایکس4', 'خودرو', 'عصرایران']
9
1	مدتی قبل در یکی از مطالب گروه خودروی عصرایران به معرفی همزاد چینی ب ام و 4 یعنی پرداختیم!
2	با توجه به حضور چانگان در بازار خودروی کشورمان، تولیدات این کمپانی چینی و گام بلند آن برای شبیه سازی یک محصول بسیار باکیفیت مانند اکس4 جذابیت های خاص خود را برای مخاطبین داشت اما ظاهرا چانگان تنها چینی علاقه مند به شکل و شمایل شاسی بلند ب ام و نیست زیرا باید جیلی FY11 را نیز به لیست همزادهای اکس4 اضافه کنیم!ارزش طراحی ب ام و در کلاس بلندهای خود که با کد اکس شناسایی می شوند زمانی مشخص می شود که تنها چند ثانیه و حتی کمتر از آن زمان لازم است تا مخاطب خطوط و زوایای سبک ب ام و را در ملاقات با یک محصول دیگر به خاطر آورد.
3	بنابران اف وای11 نیز بدون هیچگونه بررسی تخصصی؛ به عنوان یک کپی از اکس4 خود را معرفی می کند، دقیقا مانند حالتی که درباره چانگان سی اس85 وجود دارد.
4	اما به هر ترتیب محصولی که جیلی معرفی کرده ظاهر بسیار زیبایی دارد.
5	باتوجه به اطلاعات موجود در وب سایت جیلی، این محصول اولین خودروی تولید شده براساس معماری ماژولار سی ام اِی کمپانی جیلی است که توسط مهندسان ولوو توسعه داده شده و در محصولات برند نیز استفاده می شود.
6	ظاهری چابک و اسپرت در بخش دماغه، خط شانه قوی و در نهایت شیب سقف به سبک فست بک دقیقا مانند آنچه که در اکس4 مشاهده می شود، ایجاد شده تا اف وای11 یک کراس اوور خوش قامت و دلچسب باشد.
7	اینجا از رینگ های 19 اینچی به عنوان نمونه استاندارد استفاده شده که باید آنرا یک اتفاق مهم در سرزمین چین بدانیم!
8	زیرا اکثر محصولات چینی بویژه شاسی بلندها با رینگ های استاندارد کوچک ارائه می شوند که اساسا تبدیل به نقطه ضعفی برای آنها شده است.
9	لوگوی جیلی در این محصول کاملا به رنگ مشکی درآمده که ظاهرا سبکی برای معرفی محصولات اسپرت برند مذکور خواهد بود.
10	نمای عقب عضلانی و حجیم این کراس اوور بازهم یک رونوشت چینی از ب ام و اکس4 است که زیبا و مخاطب پسند به نظر می رسد.
11	این محصول از منظر ابعاد؛ 4605 میلیمتر در طول، 1878 میلیمتر در عرض و 1643 میلیمتر در ارتفاع توسعه یافته و فاصله بین محورهای آن نیز برابر با 2700 میلیمتر است.
12	در این بخش، اف وای11 همانند سایر محصولات روز کمپانی های چینی مجهز به انواع امکانات روز است که روی کاغذ بسیار جذاب و قابل توجه هستند.
13	نمایشگر دیجیتال به جای نشانگر سنتی آمپر، نمایشگر هدآپ، نمایشگر لمسی ویژه تنظیمات سیستم سرگرمی، دکمه های کنترلی روی فرمان، سیستم صوتی از برند حرفه ای بوز، بافت نرم کنسول اصلی، المان های رنگ قرمز در طراحی کابین با ظاهر اسپرت، استراحتگاه زانو برای سرنشین جلو، کنسول میانی با طراحی زیبا و شارژ بی سیم، کانال تهویه در صندلی ها و غیره از جمله امکانات کابین است.
14	در بخش ایمنی نیز مجموعه ای کامل شامل کروز کنترل تطبیقی، هشدار خروج از خط و دستیار حفظ خودرو میان خطوط، هشدار برخورد از جلو و عقب، ترمز اضطراری با توانایی تشخیص عابر و غیره.
15	قابل اشاره هستند.
16	در بخش پیشرانه از نمونه 2 لیتری 4 سیلندر توربوشارژ با 235 اسب بخار خروجی و گشتاور 350 نیوتن متر استفاده شده است.
17	سامانه تمام چرخ محرک نیز بصورت آپشن روی محصول ارائه خواهد شد.
18	این مجموعه با جعبه دنده 8 سرعته از برند آیسین هماهنگ شده است.
19	اف وای11 طی 6.
20	8 ثانیه از حالت توقف به سرعت 100 کیلومتر برساعت می رسد.
21	همچنین قرار است نمونه های هیبرید ملایم و پلاگین هیبرید اف وای11 نیز روانه بازار شوند که در این مدل ها از موتور 1.
22	5 لیتری و جعبه سرعت 7 سرعته دوکلاچه دی سی تی استفاده خواهد شد.
23	نمونه هیبرید ملایم با 140 اسب خروجی و گشتاور 300 نیوتن متر مصرف سوختی برابر با 5.
24	6 لیتر در هر 100 کیلومتر خواهد داشت.
