asriran_1_data###کرونا؛ افزایش مراجعه به خیریه های اهدای غذا در نیویورک###https://www.asriran.com/fa/news/721348/کرونا-افزایش-مراجعه-به-خیریه-های-اهدای-غذا-در-نیویورک###['بین الملل']###2020-03-31 17:04:00###۷۲۱۳۴۸###['کرونا', 'خیریه', 'غذا']
3@@@4
1	تعطیلی خیلی از کسب و کارها به دلیل شرایط کرونا باعث شده تعداد مراجعان به خیریه های اهدای غذا در نیویورک افزایش یابد.
2	به گزارش عصرایران به نقل از ، موسسات غذایی خیریه در پر از مراجعه کنندگان جدید شده؛ افرادی که به دلیل توقف شبه کامل فعالیت ها در پایتخت اقتصادی آمریکا یعنی نیویورک، درآمدهای خود را از دست داده اند.
3	در یکی از خیریه ها در شمال منطقه منتهن نیویورک، کیسه های پرتقال، سیب زمینی و پیاز بر روی سه میز قرار داده شده است.
4	شیرپاستوریزه، کنسرو تن ماهی و سالمون نیز بر روی میزهای دیگر وجود دارند.
5	صدها نفر در تعطیلات آخر هفته به این مرکز می آیند تا نیازمندیهای خود را تامین کنند.
6	این مرکز توسط انجمن خیریه "سیتی هارفست" اداره می شود.
7	مراجعه کنندگان ماسک به صورت دارند و با فاصله، در صف ایستاده اند.
8	افراد داوطلب وابسته به این مرکز خیریه نیز نظارت دارند تا فاصله ها و نظم رعایت شود.
9	در میان مراجعان این مرکز، خانم "لینا البا" 40 ساله که سرپرستی 5 فرزندش را برعهده دارد دیده می شود.
10	سن فرزندانش بین 11 تا 23 سال است.
11	او در بخش خدمات هتلی در منهتن نیویورک فعالیت می کرد اما هتل دو هفته قبل به دلیل شرایط کرونا، درهای خود را بست.
12	دو تن از پسرهایش هم کارهای خود را از دست داده اند.
13	وی گفت که این برای نخستین باری است که به این مرکز خیریه می آید.
14	او ادامه داد: هم اکنون نیازمند کمک هستیم.
15	وضعیت دیوانه کننده است.
16	نمی دانیم در چند هفته آینده چه می شود.
17	این شهروند آمریکایی به شرایط مثبت این وضعیت هم اشاره می کند و می گوید: حداقل وقتم را با فرزندانم می گذرانم غیره من معلم من مادر و من همه چیز هستم.
18	ما زنده هستیم.
19	تندرست هستیم.
20	فقط باید دعا کنیم.
21	ثبت نام او برای دریافت کمک هزینه بیکاری یک هفته طول کشید چون مراجعه کنندگان زیاد هستند.
22	آمار بیکاری به مراتب بیشتر از آن چیزی است که دولت فدرال اعلام کرده است.
23	او قرار است در سه هفته آینده، حقوق بیکاری بگیرد.
24	این خانم امیدوار است به زودی حداقل 1200 دلار از دولت دریافت کند.
25	این مبلغ از محل بسته کمک 2 هزار میلیارد دلار دولت برای تاثیرات اقتصادی کرونا تامین می شود.
26	وی گفت: این مبلغ کافی نیست اما باید در شرایط فعلی باید قدر هر چیزی را دانست.
27	خیلی از افراد نیازمند کمک هستند.
28	"خوزه نیری" 51 ساله لاتین تبار قبلا در یکی از رستوران های نیویورک کار می کرد که هم اکنون تعطیل شده اند.
29	او برای اولین بار در عمرش به این خیریه اهدای غذا مراجعه کرده است.
30	اعضای خانواده وی 5 نفر است.
31	او در حالی که ماسک به صورت و دستکش به دست داشت تا خود را در برابر ویروس کرونا محافظت کند به زبان اسپانیولی گفت: از پس انداز برای گذراندن شرایط استفاده می کنیم.
32	وی ادامه داد که هم اکنون در انتظار کمک هایی است که دولت فدرال وعده داده به افراد دارای درآمد پایین کمک کند.
33	اما "یوردانا رامیریز" 39 ساله مجبور است با وجود شیوع بالای کرونا در نیویورک به کار در این شهر ادامه دهد.
34	تاکنون دهها هزار مورد ابتلا به کرونا در نیویورک ثبت شده است.
35	او هم به زبان اسپانیولی گفت که از افراد مسن در خانه هایشان نگهداری می کند و آنها 100 درصد به او نیاز دارند.
36	وی توضیح داد که بیماری کرونا تاثیر بزرگی بر خانواده اش گذاشته است.
37	همسر و دختر بزرگش، کارشان را از دست دادند.
38	دختر 8 ساله شان هم بسیار نگران است.
39	وی افزود: تلاش می کنم تا جایی که بتوانم پول تهیه کنم.
40	به ویژه برای اجاره، غذا، فیش های برق و تلویزیون.
41	او هم گفت که در انتظار کمک های دولتی است.
42	خانم "گرالدین ویرومین" کارمند شرکت سیتی هارفست اداره کننده یکی از خیریه های اهدای غذا در نیویورک است.
43	او گفت که از زمان تعطیلی خیلی از کسب و کار ها در نیویورک در دو هفته اخیر، روایت های مشابه زیادی را شنیده است: "کسی که فقیر بود الان فقیرتر شده و آنهایی که شغل های محترمانه ای داشتند الان آنها هم فقیر شدند".
44	"اریک ریبر" نایب رئیس این شرکت هم گفت: "در گذشته 1.
45	2 میلیون نفر در نیویورک نیازمند غذا بودند اما الان این عدد بیشتر شده و به بیش از 3 میلیون نفر رسیده است".
46	این شرکت علاوه بر اداره یک مرکز خیریه اهدای مواد غذایی، حدود 400 محل زندگی بی خانمان ها را تغذیه می کند و برای آنها غذا می فرستد.
47	وی افزود: شرکت نیازمند دریافت حمایت مالی برای افزایش خرید و اهدای غذاست.
48	ما با سازمان های دیگر هم همکاری می کنیم تا جبهه واحدی را در برابر شرایطی که در حال بدتر شدن است داشته باشیم.
49	او ادامه داد: تجربه 11 سپتامبر و رکود بزرگ را در سال های 2008 2009 و چیزی های دیگری داشتیم اما هیچ کدام با این فاجعه که در آن زندگی می کنیم قابل مقایسه نیست.
