asriran_1_data###7 فیلم برتر آرای مردمی جشنواره فیلم فجر###https://www.asriran.com/fa/news/712616/7-فیلم-برتر-آرای-مردمی-جشنواره-فیلم-فجر###['فرهنگی/هنری']###2020-02-07 12:30:00###۷۱۲۶۱۶###['فیلم', 'جشنواره فیلم فجر', 'فیلم مردمی']
2
1	هفت فیلم برتر آرای مردمی فجر۳۸ تا هفدهم بهمن ماه ۹۸، ششمین روز جشنواره فیلم فجراعلام شدنتیجه شمارش آرای فیلم‌های نمایش داده شده در روز ششم جشنواره فیلم فجر(۱۷ بهمن ماه) توسط ستاد انتخاب فیلم برگزیده از نگاه تماشاگران جشنواره فیلم فجراعلام شد.
2	فیلم‌های آبادان یازده ۶۰، دوزیست، شنای پروانه، روز بلوا، مغز استخوان، درخت گردو و روز صفر، ۷ فیلم برتر آرای تماشاگران سی و هشتمین دوره جشنواره فیلم فجر تا روز ۱۷ بهمن ماه اعلام شده است.
3	براساس اعلام سی و هشتمین جشنواره فیلم فجر فهرست فیلم‌ها بدون اولویت است.
4	سی وهشتمین جشنواره فیلم فجر ۱۲ تا ۲۲ بهمن سال همزمان با گرامیداشت چهل و یکمین سالگرد پیروزی انقلاب اسلامی به دبیری ابراهیم داروغه‌زاده برگزار می‌شود.
5	در این دوره جشنواره، ۱۱۵ فیلم سینمایی به همراه ۳۶ فیلم مستند فرم ثبت‌نام جشنواره را تکمیل کرده‌اند که در میان فیلم‌های سینمایی، ۳۷ اثر به فیلمسازان اول اختصاص دارد.
6	این جشنواره شامل بخش های مختلف؛ از جمله مسابقه سینمای ایران یا سودای سیمرغ (فیلم های سینمایی داستانی/ پویانمایی فیلم‌های بلند داستانی که دارای پروانه ساخت یا نمایش از سازمان سینمایی باشند و تا قبل از بهمن ۱۳۹۸ اکران عمومی نشده و در هیچیک از رویدادها و جشنواره‌های سینمایی داخلی و خارجی به نمایش در نیامده باشند)، نگاه نو (فیلم اول کارگردان: داستانی/ پویانمایی فیلمساز یا کارگردان اول، به هنرمندی اطلاق می‌شود که برای ساخت یا نمایش فیلم سینمایی خود برای نخستین بار، مجوزهای لازم و قانونی را از سازمان سینمایی کسب کرده باشد و پیش از این اثری از وی به عنوان فیلم سینمایی اکران یا در رویدادهای داخلی یا خارجی معرفی نشده باشد)، مستند بلند، کوتاه داستانی (با زمان نمایش حداقل ۳ و حداکثر ۱۵ دقیقه)، مسابقه تبلیغات سینمای ایران و مسابقه تجلی اراده ملی است.
7	محمد احسانی، محمود اربابی، همایون اسعدیان، یلدا جبلی، رضا درستکار، سیدمحمود رضوی و حسین کرمی در این دوره از جشنواره اعضای هیات انتخاب فیلم‌های بخش سودای سیمرغ (مسابقه سینمای ایران) و نگاه نو (ویژه فیلم اول کارگردانان) هستند.
8	غیر از پردیس ملت به عنوان کاخ اصلی جشنواره که محل نمایش فیلم ها برای اصحاب رسانه است، پردیس سینمایی آزادی، سینما استقلال، پردیس سینمایی ایران‌مال، پردیس سینمایی باغ کتاب، پردیس سینمایی تماشا، سینما جوان، پردیس سینمایی راگا، پردیس سینمایی زندگی، پردیس سینمایی فرهنگ، سینما فجر اسلامشهر (سالن اصلی)، پردیس سینمایی کوروش، پردیس سینمایی کیان، سینما ماندانا، پردیس سینمایی مگامال و موزه سینما در مناطق مختلف شهر تهران، سینماهای مردمی سی و هشتمین جشنواره فیلم فجر خواهند بود.
