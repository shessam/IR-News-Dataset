asriran_1_data###تراکتور: استوکس مشکلات اخلاقی و حاشیه‌ای در تبریز داشت###https://www.asriran.com/fa/news/714328/تراکتور-استوکس-مشکلات-اخلاقی-و-حاشیه‌ای-در-تبریز-داشت###['ورزشی']###2020-02-18 08:48:00###۷۱۴۳۲۸###['استوکس', 'تبریز']
5@@@6@@@7
1	معاون حقوقی باشگاه تراکتور گفت: استوکس به یک تیم ترکیه‌ای رفت و ITC موقت گرفت.
2	ما مجبور شدیم هم از استوکس و هم از باشگاه ترکیه‌ای که او را به خدمت گرفته شکایت کنیم چون این پرونده شامل سه ضلع است کمی طول می‌کشد تا پاسخ ما را بدهند.
3	به گزارش خبر ورزشی، مصطفی کاراندیش درباره وضعیت باشگاه تراکتور بعد از جریمه ۸۰۰هزار یورویی و محرومیت از دو پنجره نقل‌وانتقالات با رای فیفا به دلیل عدم پرداخت مطالبات کوین کنستانت گفت: باید درباره این موضوع شفاف‌سازی شود که محرومیتی شامل حال تراکتور نیست بلکه تنها در کمیته بدوی فیفا چنین موضوعی مطرح شده است.
4	اگر دفاعیه‌ای انجام نمی‌دادیم حکم قطعی صادر می‌شد و باید به جریمه و محرومیت تن می‌دادیم.
5	معاون حقوقی باشگاه تراکتور افزود: رای اعلام شده قطعی نیست.
6	اعتراض خودمان را به فیفا ارسال می‌کنیم.
7	هنوز گردش کار مربوط به این رای در اختیارمان قرار نگرفته است تا بتوانیم درباره بند به بند آن، دفاعیات دقیق خود را ارسال کنیم.
8	وی درباره غیبت کوین فورچونه در تمرینات تیم و درخواست این بازیکن برای دریافت رضایتنامه‌اش تاکید کرد: این بازیکن غیبت دارد.
9	احساس کردیم فورچونه دنبال سوء‌استفاده از بندهای مالی قراردادش است.
10	به همین خاطر به موقع تمام حقوقش را به حسابی که اعلام کرده بود، واریز می‌کردیم.
11	او سه روز زودتر از زمان تعطیلات زمستانی تیم از ایران خارج شد.
12	کاراندیش تصریح کرد: فورچونه اعلام کرد مصدوم هستم و بیماری دارم.
13	از وی خواستیم پرونده پزشکی‌اش را برایمان ارسال کند اما تنها یک برگه معمولی فرستاد که هیچ سندیتی نداشت.
14	نمی‌دانیم آن برگه که به امضای پزشک عمومی رسیده بود را واقعاً از کجا و به چه علتی دریافت کرده بود.
15	هرگونه بیماری و آسیب‌دیدگی باید مورد تایید کادر پزشکی تیم قرار بگیرد که درباره این بازیکن چنین اتفاقی رخ نداد.
16	وی درباره پرونده‌های حقوقی باشگاه تراکتور در فیفا تاکید کرد: در پرونده فورچونه، آنتونی استوکس و لی اروین، طرح دعوی کردیم و می‌خواهیم از حق و حقوق خودمان دفاع کنیم.
17	کاراندیش درباره پرونده استوکس افزود: درباره استوکس خیلی صحبت شده است.
18	او و اروین بدون رضایت باشگاه تصمیم به جدایی گرفتند.
19	استوکس بارها رفتارهای غیرحرفه‌ای کرد؛ او در شهر تبریز مشکلات اخلاقی و حاشیه‌ها فراوان ایجاد کرده بود و با توجه به غیبت‌هایش نیز تصمیم گرفتیم که از او شکایت کنیم.
20	وی یادآور شد: استوکس به یک تیم ترکیه‌ای رفت و ITC موقت گرفت.
21	ما مجبور شدیم هم از استوکس و هم از باشگاه ترکیه‌ای که او را به خدمت گرفته شکایت کنیم چون این پرونده شامل سه ضلع است کمی طول می‌کشد تا پاسخ ما را بدهند.
22	معاون حقوقی تراکتور درباره اینکه آیا قراردادهای مسعود شجاعی، اشکان دژاگه و احسان حاج‌صفی به دلار بسته شده، تاکید کرد: قرارداد این سه نفر را ندیدم.
23	ما هیچ مشکلی با این بازیکنان نداشتیم و طبیعی است که روند خوب فعلی را ادامه دهیم.
24	اهل این موضوع هم نیستم که داخل پرونده‌ها سَرک بکشم.
25	اگر موردی پیش بیاید به جزئیات قرارداد ورود می‌کنم اما فکر نمی‌کنم رقم قراردادهای آن‌ها دلاری و ارزی باشد!
