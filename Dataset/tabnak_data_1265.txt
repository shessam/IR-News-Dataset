tabnak_data###رایزنی وزرای خارجه مصر و فرانسه درباره تحولات منطقه و «سد النهضه»###https://www.tabnak.ir/fa/news/965771/رایزنی-وزرای-خارجه-مصر-و-فرانسه-درباره-تحولات-منطقه-و-سد-النهضه###[]###2020-03-14 14:04:00###۹۶۵۷۷۱###['فرانسه', 'مصر', 'تحولات منطقه']
1
1	وزیر خارجه مصر پیام رئیس جمهوری این کشور را خطاب به همتای فرانسوی خود در خصوص سد النهضه تحویل داد.
2	به گزارش خبرگزاری مهر به نقل از النشره، سامح شکری وزیر خارجه مصر در جریان دیدار با ژان ایو لودریان همتای فرانسوی خود پیام عبدالفتاح السیسی رئیس جمهوری مصر خطاب به امانوئل ماکرون رئیس جمهوری فرانسه را در خصوص تحولات مربوط به سد النهضه تحویل داد.
3	شکری در جریان این دیدار خواهان حمایت فرانسه و کشورهای عضو اتحادیه اروپا برای پایان دادن به پرونده سد النهضه و سوق دادن اتیوپی به امضای توافقنامه مربوطه شد.
4	شکری تاکید کرد که این پرونده باید برای محافظت از امنیت و ثبات منطقه شاخ آفریقا هر چه سریع‌تر حل و فصل شود.
5	دو طرف هم چنین در خصوص آخرین تحولات منطقه و جهان و ضرورت تقویت روابط دو جانبه میان مصر و فرانسه رایزنی کردند.
6	آنها در خصوص روند مبارزه با تروریسم و تقویت همکاری‌های استراتژیک میان دو کشور نیز بحث و تبادل نظر کردند.
