tabnak_data###از «قانون و نظام نامه انحصار تجارت خارجی» تا «معرفی قاضی القضات جدید»###https://www.tabnak.ir/fa/news/964533/از-قانون-و-نظام-نامه-انحصار-تجارت-خارجی-تا-معرفی-قاضی-القضات-جدید###['اقتصادی', 'داخلی']###2020-03-10 07:00:00###۹۶۴۵۳۳###['اقتصاد در گذر زمان', 'تاریخ اقتصاد', 'اقتصاد ایران', 'سیدابراهیم رئیسی', 'قوه قضاییه', 'تحریم', 'نفت', 'مالیات']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیستمین روز اسفند ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	، سازمان اسناد ملی سندی از تاریخ ۲۰ اسفندماه ۱۳۰۹ منتشر کرده که در برگیرنده قانون و متمم قانون انحصار تجارت خارجی و نظام ‌نامه مربوط است.
4	قانون اتاق‌ های تجارت در سال ۱۳۰۹ تصویب شد، پیش از تصویب این قانون، در سال ‌هایی که فعالیت اتاق هنوز شکل قانونی به خود نگرفته بود، با آنکه در نظام ‌نامه هیات وزرا محدودیت وجود داشت، اتاق بدون درخواست دولت و به‌ طور مستقیم نظر خود را راجع به مسائل تجاری و قوانین دولتی ابراز و پیشنهادش را برای رفع مشکلات تجار ارائه می‌کرد.
5	حتی در برخی مواقع دیده می ‌شد که اتاق همچون نهادی مستقل با دیگر نهادها ارتباط برقرار کرده و نظرات خود را برای بهبود اوضاع تجاری مملکت عنوان می‌ کرد.
6	، نمايندگان شركتهاي نفتي سوكوني، استاندارد واكيوم و سينكار آمريكا براي مذاكره درباره اخذ امتياز استخراج نفت در نواحي جنوب شرقي ايران به صورت محرمانه وارد تهران شدند.
7	، خط لوله ازنا اصفهان شروع به کار کرد.
8	، بازار تهران در اعتراض به ادامه جنايات رژيم شاه در تهران و ديگر شهرهاي عمده كشور تعطيل شد.
9	، راه آهن تهران دمشق طی مراسمی با حضور ترابری و سفیران سوریه و ترکیه در تهران گشایش یافت.
10	، بالاخره پس از کلی تایید و تکذیب، سازمان حمایت مصرف ‌کنندگان و تولیدکنندگان برای دومین بار در سال جاری، با درخواست خودروسازان داخلی مبنی بر افزایش قیمت انواع محصولات آنها موافقت کرد، تا قیمت خودروهای داخلی رسما صعود کند؛ بر همین اساس، برخی خودروسازان دیروز سایت فروش خود را به طور موقت بستند و پس از آنکه مجوز افزایش قیمت‌ ها از سوی سازمان حمایت ابلاغ شد، قیمت ‌های جدید را اعمال کردند تا در فاصله هشت روز مانده به پایان سال، افزایش قیمت پس از بازار، به نمایندگی ‌ها نیز سرایت کند.
11	بیشترین افزایش قیمت را خودروهای مونتاژی مانند نیسان ماکسیما و تینا داشتند و ظاهرا پراید نیز کمترین رشد قیمت را به خود اختصاص داده بود.
12	، نمایندگان مجلس درباره «معافیت خانه ‌های ‌خالی کمتر از ۱۵۰ مترمربع مساحت» از پرداخت مالیات تازه‌ مصوب ‌شده، اعلام کردند: «کف متراژ» معافیت در این مصوبه به‌ صورت تجمیع مساحت آپارتمان ‌های خالی تحت مالکیت یک فرد محاسبه می ‌شود و اگر مالک یا سازنده‌ ای تعدادی واحد کوچک‌ متراژ خالی دارد که مجموع مساحت آنها ۱۵۰متر یا بیشتر است، برای آنها باید مالیات بپردازد.
13	مخاطبان اصلی این مالیات را افرادی تشکیل می ‌دهند که بیش ‌از یک واحد بلااستفاده دارند و آپارتمان ‌های خود را با هدف فروش در دوره افزایش قیمت خالی نگهداری می کنند و با این اقدام، بازار مصرف را از عرضه محروم می ‌سازند.
14	، اسحاق جهانگیری، معاون اول رئیس‌ جمهوری در آئین بهره ‌برداری از سد و نیروگاه سیمره گفت: به محض رفع تحریم‌ ها در بهمن ماه، فروش نفت ایران از یک میلیون بشکه به یک میلیون و ۴۰۰ هزار بشکه رسید که خردادماه به دو میلیون بشکه افزایش خواهد یافت.
15	، مراسم تکریم و معارفه آیت‌الله آملی لاریجانی به‌عنوان رئیس پیشین قوه‌قضائیه و سیدابراهیم رئیسی به‌عنوان رئیس جدید این قوه، برگزار شد.
16	در این مراسم محمد محمدی‌گلپایگانی رئیس دفتر مقام معظم رهبری، حکم انتصاب آیت‌الله سید ابراهیم رئیسی را به‌عنوان رئیس جدید قوه‌قضائیه از سوی حضرت‌ آیت‌الله خامنه‌ای رهبر معظم انقلاب اسلامی اهدا و پیام انتصاب رهبر معظم انقلاب را قرائت کرد.
17	منابع: موسسه مطالعات و پژوهش های سیاسی و روزنامه دنیای اقتصاد
