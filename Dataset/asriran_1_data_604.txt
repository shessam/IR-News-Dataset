asriran_1_data###کرونا کلیسای محل تولد حضرت عیسی را بست/ فلسطین وضعیت ویژه اعلام کرد###https://www.asriran.com/fa/news/717546/کرونا-کلیسای-محل-تولد-حضرت-عیسی-را-بست-فلسطین-وضعیت-ویژه-اعلام-کرد###['بین الملل']###2020-03-07 13:19:00###۷۱۷۵۴۶###['کرونا', 'ویروس', 'اسرائیل', 'فلسطین']
17
1	فلسطین پس از شناسایی اولین مورد مبتلا به ویروس کرونا در اراضی اشغالی کرانه باختری (بخش غربی رود اردن) شرایط ویژه اعلام کرد.
2	به گزارش عصر ایران به نقل از خبرگزاری فرانسه، مقامات کرانه باختری به مدت 2 هفته ورود گردشگران و بازدید از مناطق دیدنی اراضی اشغالی کرانه باختری را ممنوع کردند.
3	تمامی مسابقات و رویدادهای ورزشی و گردهمایی‌ بزرگ نیز در این منطقه لغو شد.
4	خبرنگار اعزامی خبرگزاری فرانسه در کرانه باختری در این مورد گفت: کلیسای معروف شهر "بیت‌لحم" که براساس بسیاری از کتب مقدس مسیحیان زادگاه حضرت عیسی به شمار می‌آید در روز پنجشنبه تعطیل شد و انتظار می‌رود درهای این کلیسا تا تاریخ 20 مارس (1 فروردین) بسته بماند.
5	"رولا مایا" وزیر گردشگری فلسطین درباره اقدامات مهار کرونا گفت: به مدت 2 هفته مانع پذیرش هتل‌ها از خارجیان شدیم و ورود گردشگران جدید را ممنوع کردیم.
6	این اقدامات پس از شناسایی اولین مورد مشکوک به کرونا در کرانه باختری اجرایی می‌شود.
7	کرونا به سرعت پس از ظهور در چین در سراسر جهان گسترش یافت.
8	وزارت بهداشت فلسطین نیز از شناسایی چند مورد مشکوک در هتلی در شهر بیت‌لحم خبر داد.
9	"عماد شهاده" رئیس اداره بهداشت و درمان منطقه‌ای در این باره گفت: تست کرونای 2 نفر از گردشگران یک گروه یونانی که در اواخر فوریه (بهمن) در این هتل اقامت داشتند مثبت بود.
10	وی افزود: 4 مورد مشکوک نیز در میان کارکنان این هتل شناسایی شدند.
11	وزیر بهداشت فلسطین افزود: آزمایش این افراد در حال بررسی است و نتایج قطعی به زودی اعلام خواهد شد.
12	"اسبد بالیان" (Asbed Balian) روحانی ارشد کلیسای ارمنیان در کلیسای زادگاه حضرت عیسی در این باره گفت: برخی از بازدیدکنندگان آلوده وارد این کلیسا و محوطه آن شده‌اند.
13	وی به خبرگزاری فرانسه گفت: افراد مبتلا به کرونا وارد این کلیسا شده‌اند و به همین دلیل کلیسا به مدت 14 روز بسته خواهد شد.
14	آنها قصد دارند در این زمان تمام کلیسا را ضدعفونی کنند.
15	اسرائیل تمام ورودی‌ها به کرانه باختری را کنترل می‌کند.
16	دولت فلسطین نیز استقلال و خودمختاری محدودی در شهرها دارد.
17	مدارس، دانشگاه‌ها و مساجد در بیت‌لحم از روز پنجشنبه تعطیل شدند.
18	مسابقه ماراتن فلسطین که قرار بود در تاریخ 27 مارس برگزار شود نیز به تعویق افتاده است.
19	اسرائیل تا کنون از شناسایی 15 مورد مبتلا به این ویروس خبر داده و ورود مسافران از ایتالیا را ممنوع کرده است.
20	اسرائیل اقدامات سخت‌گیرانه‌ای را بر کشورهای اروپایی برای مهار بیماری اعمال کرده است.
21	اسرائیل و آمریکا همچنین برگزاری یک مانور مشترک نظامی در آلمان را لغو کردند.
22	ارتش اسرائیل اعلام کرد از ظهر جمعه از سفر تمامی نیروهایش در ترک کشور (برای سفرهای شخصی یا کاری) ممانعت خواهد کرد.
23	تا کنون بیش از 100 هزار نفر از مردم سراسر جهان براساس این بیماری آلوده شده‌اند و حدود 3200 نفر براساس ابتلا به این بیماری جان باخته‌اند.
