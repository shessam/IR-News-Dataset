tabnak_data###جزئیات نحوه فروش سهام عدالت اعلام شد###https://www.tabnak.ir/fa/news/981695/جزئیات-نحوه-فروش-سهام-عدالت-اعلام-شد###['اقتصادی', 'داخلی']###2020-05-31 16:58:00###۹۸۱۶۹۵###['فروش', 'سهام عدالت', 'سهام']
1
1	سخنگوی ستاد آزادسازی سهام عدالت، ضمن تشریح جزئیات فروش این سهام، اعلام کرد: افرادی که برای فروش سهام عدالت به کارگزاری‌ها مراجعه می‌کنند، می‌توانند سهام هر یک از شرکت‌ها را تا ۳۰ درصد انتخاب کرده و بفروشند اما افرادی که از طریق بانک نسبت به فروش اقدام می‌کنند نیازی به کد بورسی ندارند و با کد ملی ۳۰ درصد از ارزش سهام خود را بدون تعیین نوع سهام و به انتخاب بانک می‌فروشند.
2	حسین فهیمی در گفت‌وگو با ایسنا، با اشاره به آغاز فرایند فروش سهام عدالت از طریق بانک‌ها، اظهار کرد: نخستین بسته پیشنهادی بانک‌ها برای افرادی که روش مستقیم را انتخاب و برای سفارش‌گیری به شعب بانک‌ها مراجعه کرده بودند، روز گذشته فروش رفت.
3	در واقع مشمولان سهام عدالت می‌توانند پس از انتخاب روش مستقیم برای مدیریت سهام خود، با مراجعه به بانک‌ها ۳۰ درصد سهام خود را بفروشند.
4	البته سهام‌دار در تعیین ۳۰ درصد نقشی ندارد و انتخاب آن بر عهده بانک است.
5	به گفته وی، زمانی که فرد برای فروش سهام خود به بانک مراجعه می‌کند نیازی به ارائه کد بورسی ندارد و فقط باید کد ملی ارائه دهد.
6	سخنگوی ستاد آزادسازی سهام عدالت در ادامه درمورد مشمولانی که روش مستقیم را انتخاب کرده‌اند و قصد دارند سهام خود را از طریق کارگزاری‌ها بفروشند نیز توضیح داد: در این روش سفارش‌گذاری از روز گذشته آغاز شده است و کارگزاران از امروز (۱۱ خرداد) شروع به معامله می‌کنند.
7	فهیمی در تشریح تفاوت فروش سهام عدالت از طریق بانک با کارگزاری نیز توضیح داد: افرادی که به بانک مراجعه می‌کنند، سفارش فروش یکجا برای ۳۰ درصد از سهام را وارد می‌کنند.
8	اما افرادی که به دفاتر کارگزاری مراجعه می‌کنند انتخاب با خودشان است.
9	در واقع می‌توانند هر یک از شرکت‌هایی که در سبد خود دارند را تا ۳۰ درصد انتخاب کنند و برای فروش بگذارند.
10	البته سقف را کارگزار تعیین می‌کند.
11	همچنین سعید اسلامی عضو شورای عالی بورس نیز درمورد نحوه فروش سهام عدالت به ایسنا توضیح داد: شرکت‌هایی که در سبد سهام عدالت هستند، کد جداگانه‌ای دارند؛ یعنی اگر سهام‌دار سهام شرکت ایکس را در پرتفوی خود دارد، سهمی که از این شرکت از طریق سهام عدالت به این فرد تخصیص پیدا می‌کند، کد جداگانه‌ای دارد.
12	بر اساس این گزارش، مشمولان سهام عدالت تا ساعت ۲۴ پانزدهم خردادماه فرصت دارند با مراجعه به آدرس اینترنتی WWW.
13	SAMANESE.
14	IR روش مستقیم را برای مدیریت سهام خود انتخاب کنند.
15	عدم مراجعه به این سامانه به معنی انتخاب روش غیر مستقیم است.
