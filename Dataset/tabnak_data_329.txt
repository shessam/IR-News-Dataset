tabnak_data###صعود کم جان بورس‌های اروپا و آمریکا###https://www.tabnak.ir/fa/news/955539/صعود-کم-جان-بورس‌های-اروپا-و-آمریکا###['بورس', 'بین\u200cالملل']###2020-01-30 13:46:00###۹۵۵۵۳۹###['بازارهای سهام', 'ویروس کرونا', 'مقامات چینی']
1
1	روند معاملات بازارهای سهام جهانی کماکان تحت تاثیر اخبار مربوط به ویروس کرونا قرار دارد.
2	به گزارش ایسنا به نقل از بلومبرگ، روند معاملات در نقاط مختلف جهان تحت تاثیر اخبار مختلفی قرار گرفت.
3	با وجود تلاش های مقامات چینی برای کنترل شیوع ویروس جدید کرونا، گزارشهایی از گسترش این بیماری مخابره شده است.
4	تاکنون این ویروس بیش از ۴۸۰۰ نفر را مبتلا کرده و جان بیش از ۱۷۰ نفر را گرفته است.
5	علاوه بر آسیا، گزارشهایی از ابتلا به این ویروس در آلمان، فرانسه، کانادا و آمریکا نیز مخابره شده است.
6	سیمون دویل، مدیر دارایی در موسسه "شرودر" گفت: اگر اوضاع به همین منوال ادامه پیدا کند، روند بلندمدت معاملات نیز تحت تاثیر قرار خواهد گرفت و دارایی‌های زیادی نیز وجود ندارند که بتوانند این اضطراب را به خود جذب کنند.
7	با توقف مسافرت ها خسارت زیادی به اقتصاد کشورها وارد خواهد شد.
8	انتظار می‌رود رشد اقتصادی نقاط مختلف به ویژه در شرق آسیا تحت تاثیر این ویروس در سه ماهه نخست امسال کاهش یابد.
9	هنگ کنگ، چین، تایلند، مالزی و کره جنوبی از جمله کشورهایی هستند که احتمالا بیشترین آسیب را متحمل خواهند شد.
10	کینکی کروزبی، استراتژیست ارشد بازار در موسسه "پرودنشیال فایننشیال" گفت: این ویروس روی همه چیز سایه انداخته است.
11	اگرچه تاکنون شیوع این ویروس در سطح جهانی محدود بوده اما نگرانی‌ها از پیامدهای آن جدی است؛ به ویژه روی اقتصاد چین که کانون این ویروس بود.
12	در حوزه جنگ تجاری نیز پس از ۱۷ ماه اختلاف گسترده، نخست وزیر چین با سفر به واشنگتن فاز نخست توافق تجاری با آمریکا را امضا کرد.
13	این پیمان که بخشی از یک توافق بزرگ‌تر خواهد بود چین را مکلف به افزایش خرید از آمریکا در ازای برداشته شدن بخشی از تعرفه های آمریکا روی محصولات چینی می‌کند.
14	دونالد ترامپ اخیرا امضای فاز نخست توافق را اتفاقی خوب برای کشاورزان آمریکایی دانسته و از امضای توافقات مشابه با مکزیک و کانادا در آینده ای نزدیک خبر داده است.
15	البته پیشتر پیمان تجارت آزاد بین آمریکا و دو کشور همسایه امضا شده بود و مشخص نیست که ترامپ قصد تغییر مجدد مفاد این پیمان را دارد یا خیر.
16	یک منبع دیپلماتیک فرانسوی گفته است که امانوئل مکرون، رئیس جمهور فرانسه و دونالد ترامپ، رئیس جمهور آمریکا با یکدیگر بر سر تعلیق عملی کردن تهدیدات متقابل اعمال تعرفه‌های تجاری تا پایان سال جاری میلادی توافق کرده‌اند.
17	قرار است به زودی نمایندگان فرانسه و آمریکا بر سر لایحه جنجالی مالیات دیجیتالی در فرانسه که مشخصا درآمد برخی غول های فناوری آمریکایی نظیر آمازون وفیس بوک را هدف قرار می‌دهد، گفت‌وگو کنند.
18	آمریکا تهدید کرده است که در صورت عملی شدن این لایحه، تعرفه سنگینی روی واردات بخشی از محصولات فرانسوی وضع خواهد کرد.
19	البته این تنها مشکل آمریکا با اروپایی‌ها نیست و آلمان و اتریش نیز اخیرا به دلیل تحریم پروژه انتقال گاز روسیه به کشورهایشان توسط آمریکا موضع تندی علیه این کشور گرفته اند.
20	در وال استریت، بیشتر شاخص‌ها صعودی بودند تا جایی که دو شاخص از سه شاخص مهم بورسی در سطح بالاتری از روز قبل خود بسته شدند.
21	شاخص "داوجونز ایدانستریال اوریج" با ۰.
22	۰۴ درصد افزایش نسبت به روز قبل و در سطح ۲۸ هزار و ۷۳۴.
23	۴۵ واحد بسته شد.
24	شاخص "اس اند پی ۵۰۰" با ۰.
25	۰۹ درصد ریزش تا سطح ۳۲۷۳.
26	۴۰ واحدی پایین رفت و دیگر شاخص مهم بورسی آمریکا یعنی " نزدک کامپوزیت" با افزایش ۰.
27	۰۶ درصدی در سطح ۹۲۷۵.
28	۱۶ واحدی بسته شد.
29	هم‌چنین در تحولات داخلی آمریکا، مجلس سنای آمریکا رسیدگی به استیضاح دونالد ترامپ را آغاز کرده است.
30	انتظار می‌رود رسیدگی به دو محور استیضاح یعنی اتهام سوء استفاده از قدرت و سنگ اندازی در کار کنگره دست کم دو هفته طول بکشد اما با توجه به اکثریت جمهوری خواهان در مجلس سنا، به حد نصاب رسیدن آرای کافی برای عزل ترامپ کار بسیار سختی خواهد بود.
31	از سوی دیگر، بورس‌های اروپایی کماکان تحت تاثیر وقایع مربوط به فرانسه و انگلیس قرار دارند.
32	اکنون انگلیس به نخستین کشوری تبدیل می‌شود که اتحادیه اروپا را ترک می کند.
33	با وجود گذشت سه سال از زمان رای مردم انگلیس به خروج از این اتحادیه، دو طرف احتمالا یک دوره گذار یک ساله را در نظر خواهند گرفت.
34	در فرانسه لایحه جنجالی دولت برای اصلاح نظام بازنشستگی باعث رقم خوردن طولانی‌ترین اعتصابات تاریخ معاصر این کشور و استعفای وزیر بازنشستگی این کشور شده است.
35	بانک مرکزی فرانسه هشدار داده است اعتصابات باعث کاهش محسوس رشد اقتصادی این کشور خواهد شد.
36	برخی خبرها حاکی از تلاش احزاب مخالف دولت فرانسه برای استیضاح رئیس جمهور این کشور در مجلس است.
37	فیلیپ وی، استراتژیست موسسه " دی بی اس گروپ هولدینگز" گفت: تا زمانی که شرایط به حالت عادی برنگردد به نظر نمی‌رسد شاهد بازگشت آرامش به بازارها باشیم.
38	اکنون با کمبود اخبار خوب مواجهیم و این شاخص ها را به عقب می‌راند.
39	در معاملات بازارهای بورس در اروپا، شاخص‌ها عملکرد بهتری داشتند تا جایی که شاخص "فوتسی ۱۰۰" بورس لندن با ۰.
40	۰۴ درصد افزایش نسبت به روز قبل و در سطح ۷۴۸۳.
41	۵۷ واحد بسته شد.
42	شاخص "کک ۴۰" بورس پاریس با صعود ۰.
43	۴۹ درصدی در سطح ۵۹۵۴.
44	۸۹ واحد بسته شد و شاخص "دکس ۳۰" بورس فرانکفورت در آلمان با صعود ۰.
45	۱۶ درصدی و ایستادن در سطح ۱۳ هزار و ۳۴۵ واحدی به کار خود خاتمه داد.
46	در مادرید شاخص "ایبکس ۳۵" ۰.
47	۶۶ درصد بالا رفت و به ۹۵۴۶.
48	۷۰ واحد رسید.
49	از سوی دیگر در معاملات بورس‌های آسیا، شاخص‌ها عملکرد بسیار بدی داشتند؛ تا جایی که شاخص "نیک کی ۲۲۵" بورس توکیو ژاپن با ریزش ۱.
50	۷۲ درصدی تا سطح ۲۲ هزار و ۹۷۷.
51	۷۵ واحدی پایین رفت.
52	شاخص " هانگ سنگ" بورس هنگ کنگ ۲.
53	۳۳ درصد ریزش کرد و در سطح ۲۶ هزار و ۵۲۸.
54	۸۰ واحد بسته شد.
55	در چین شاخص " شانگ‌های کامپوزیت " با سقوط ۳.
56	۱۰ درصدی در سطح ۴۰۰۳.
57	۹ واحد بسته شد.
58	در استرالیا شاخص "اس اند پی اس اند ایکس ۲۰۰" بورس سیدنی با ۰.
59	۳۳ درصد کاهش و ایستادن در سطح ۷۰۰۸.
60	۴۰ واحدی به کار خود خاتمه داد.
61	در بین دیگر شاخص‌های مهم آسیایی، شاخص " تاپیکس" ژاپن نزولی بود.
62	در بازار طلای سیاه روند قیمت‌ها نزولی بود.
63	هر بشکه نفت " وست تگزاس اینتر مدیت" با ۱.
64	۰۱ درصد کاهش به ۵۲.
65	۷۹ دلار رسید و نفت خام برنت دریای شمال با افت ۱.
66	۰۵ درصدی به ازای ۵۹.
67	۱۸ دلار در هر بشکه مبادله شد.
68	همچنین در بازار فلزات گران‌بها، بهای هر اونس طلا برای تحویل فوری با افزایش ۰.
69	۰۹ درصدی به ۱۵۷۸.
70	۷۹ دلار رسید.
71	هر اونس نقره با صعود ۰.
72	۵۹ درصدی به ازای ۱۷.
73	۵۹ دلار مبادله شد.
