asriran_1_data###جامعه ایرانی به روایت موزه مردم شناسی صنعتی(+عکس)###https://www.asriran.com/fa/news/710293/جامعه-ایرانی-به-روایت-موزه-مردم-شناسی-صنعتی-عکس###['فرهنگی/هنری']###2020-01-23 12:26:00###۷۱۰۲۹۳###['مجسمه سازی', 'علی اکبر صنعتی', 'کرمان', 'موزه صنعتی']
4
1	یکی از موزه‌های شهر تهران موزه استاد علی اکبر صنعتی است که برای نمایش آثار این هنرمند راه اندازی شده است.
2	به گزارش آوید نیوز، علی‌اکبر صنعتی در ۱۲۹۵ در کرمان به‌دنیا آمد.
3	وی دوره‌های تخصصی، مجسمه‌سازی و نقاشی را در مدرسهٔ صنایع مستظرفه و مدرسهٔ صنایع قدیم زیر نظر طاهرزاده، حسین بهزاد (مینیاتوریست)، ابوالحسن صدیقی (مجسمه‌ساز) و حیدریان گذرانده بود.
4	استاد علی اکبر صنعتی در مدت حیاتش نزدیک به ۶ هزار تابلو و بیش از هزاران مجسمه گچی، سنگی و برنزی خلق کرد که شخصیت‌های علمی و ادبی ایران و تیپ‌های گوناگون اجتماعی را می توان در آنها دید.
5	تعدادی از این آثار در ساختمانی مربوط به دوره قاجار نگهداری می شوند و علاقه مندان را به سوی خود می کشانند.
6	این موزه در ضلع شمال غربی میدان توپخانه قرار دارد و یکی از مکان‌های دیدنی مرکز شهر تهران است که با توجه به فاصله بسیار نزدیک آن با متروی امام خمینی به راحتی می توان به آن دسترسی پیدا کرد.
7	استاد صنعتی بامداد سیزدهم فروردین ۱۳۸۵ در سن ۹۰سالگی درگذشت و پیکر وی در قطعه هنرمندان بهشت زهرای تهران به خاک سپرده شد.
8	استاد علی اکبر صنعتی تنها هنرمندی است که دو موزه به نامش است.
9	موزه صنعتی تهران و موزه صنعتی کرمان.
10	تصاویر این گزارش مربوط به آثار ایشان در موزه تهران است.
