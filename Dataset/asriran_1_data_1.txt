asriran_1_data###از لحاظ روانی کودک هستید یا بالغ؟###https://www.asriran.com/fa/news/707583/از-لحاظ-روانی-کودک-هستید-یا-بالغ###['روانشناسی']###2020-01-07 15:18:00###۷۰۷۵۸۳###['وضعیت روانی کودک', 'کودک درون']
9@@@10@@@11
1	کودک درون همان بچه کوچکی است که علاقمند است تربیت شود، مورد توجه و مراقبت قرار گیرد و وی را دوست داشته باشند.
2	روح آزاد، شیطان و بازیگوشی است که شما آنرا سر به راه نموده و کنترل می کنید، وی عاطفی و حساس است، شما وی را هدایت نموده و آرام می کنید، با این حال در درون شما زندگی می کند.
3	او خلاق و هنرپیشه است، شکل یافته و سامان دهی شده و نیازمند رهایی است.
4	کودک درون همان شمایی است که درد می کشید، نادیده گرفته می شوید، خویش را از دید افراد دیگر مخفی نموده و وجود خویش را انکار می کنید.
5	این کودک مدام در زیر سطح قرار دارد و باعث نگرانی و ترس شما از مورد سواستفاده قرار گرفتن می شود.
6	کودک درون آن بخش از وجود ماست که دوست دارد بچگی کند؛ یعنی این که درست مانند یک کودک شاداب و با هیجان باشد.
7	کودک درون ماست که ما را وا می دارد شعر بگوییم، شوخی کنیم، در هپروت تخیلات مان سر کنیم و بچه بازی در بیاوریم.
8	کودک درون ماست که قهر می کند.
9	شمایی که در زمان جوانی عاشق بازي و خوشی و سبکسر بودید.
10	همان کسی که شما آنرا با فردی بالغ، جدّي و دارای رفتار تکلیف گرا جایگزین کردید.
11	کودک درون شما گم شده یا فراموش شده ولی هنوز هم در ناخودآگاه شما ساکن است.
12	کسی که می داند چطور بازي کند و خوش بگذراند و به شما کمک می کند تا خستگی را از خود دور کرده و استرس را در زندگی خود کنترل کنید.
13	شخصی که اگر آسان بگیرید، جدی بودن خود را رها کنید، بر ترس تان غلبه کنید و انعطاف پذیری و تغییر را در زندگی خود بپذیرید، می توانید او را به عنوان یک بزرگسال در نظر بگیرید.
14	فردی در درون شما که برای انجام کارهایش نیازمند حمایت و ترغیب از طريق ابزارهای متفاوت است.
15	از این طريق میتوانید زندگی جدید و سالمی داشته و فرصتی برای رشد شخصی بیابید.
16	کودک – کودک.
17	اگر شما دارید با دوستان آب‌بازی می کنید، اگر شروع می کنید به تعریف لطیفه و پیامک خواندن برای همدیگر و هنگامی که با هم شوخی های پاستوریزه می فرمایید، دارید وارد یك ارتباط کودک – کودک می شوید.
18	بالغ – کودک.
19	این هم هنگامی است که یک طرف رابطه دارد با منطق اش حرف می زند و می خواهد تصمیمات منطقی بگیرد ولی طرف مقابل هی می خواهد مسئله را عاطفی کند و با گریستن و لوس بازي و نازکشیدن، بازي را به نفع خود تمام کند.
20	بالغ – بالغ.
21	در این رابطه هم ما و هم طرف مقابل مان منطقی هستیم و همه چیز براساس منطق پیش میرود و عاطفه دخالتی در رابطه ندارد.
22	به عنوان مثال وقتی كه ما با استادمان در مورد یك مفهوم آماری حرف می زنیم، ممکن است این بازي را راه انداخته باشیم.
