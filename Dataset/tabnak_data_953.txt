tabnak_data###کرونا هم مانع دیدار امروز ماکرون و جوزپه کونته نمی‌شود###https://www.tabnak.ir/fa/news/962238/کرونا-هم-مانع-دیدار-امروز-ماکرون-و-جوزپه-کونته-نمی‌شود###[]###2020-02-27 19:19:00###۹۶۲۲۳۸###['ماکرون', 'کونته', 'فرانسه']
1
1	امانوئل ماکرون، رئیس جمهوری فرانسه با ۱۱ وزیر و جوزپه کونته، نخست‌وزیر ایتالیا با ۱۲ وزیر، امروز (پنجشنبه) در شهر ناپل با وجود بحران کرونا، دیدار و از توافقی بین پاریس و رم رونمایی می‌کنند.
2	به گزارش ایسنا، به نوشته روزنامه فرانسوی لو فیگارو، مقامات ایتالیا این جلسه را که از مدت‌ها قبل برنامه‌ریزی شده بود، با وجود اپیدمی ویروس کرونا برگزار خواهند کرد.
3	کاخ الیزه می‌گوید: خیلی مهم است که در این شرایط سخت در کنار ایتالیا حضور داشته باشیم.
4	ویروس کرونا از ماه دسامبر ۲۰۱۹ از شهر ووهان چین گسترش یافت و در ایتالیا ابتلای بیش از ۴۰۰ مورد و مرگ ۱۲ تن را به همراه داشته است.
5	در فرانسه هم این ویروس جان دو تن را گرفته است.
6	هیچ نشست دوجانبه‌ای بین ایتالیا و فرانسه از سال ۲۰۱۷ برگزار نشده بود.
7	دوره‌ای که گویای تنش و سردی بین این دو همسایه اروپایی است.
8	بیش از یک سال جنگ‌های لفظی بین این دو کشور برقرار بود و با بازگشت موقتی سفیر فرانسه در ایتالیا به جدی‌ترین بحران دیپلماتیک از سال ۱۹۴۵ تبدیل شد.
9	این روابط بعد از روی کار آمدن دولت کونته در سپتامبر ۲۰۱۸ رو به بهبودی رفت.
10	کاخ الیزه اعلام کرد که به دلیل مشترکات زیاد، می‌تواند با این دولت ایتالیا کار کند.
11	برای هر دو کشور، این نشست برای احیای روابط عمیق دوجانبه و اعتمادسازی حیاتی است.
