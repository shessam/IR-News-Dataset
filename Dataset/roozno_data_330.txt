roozno_data###افزایش مبتلایان به کرونا در ایتالیا به ۷۹ نفر/ تعطیلی ۱۱ شهر و لغو فعالیت‌های عمومی در آنها###http://roozno.com//fa/news/414991/افزایش-مبتلایان-به-کرونا-در-ایتالیا-به-۷۹-نفر-تعطیلی-۱۱-شهر-و-لغو-فعالیت‌های-عمومی-در-آنها###[]###2020-02-23 11:16:00###۴۱۴۹۹۱###['کرونا', 'ایتالیا']
1
1	به دنبال افزایش شمار مبتلایان به ویروس کرونا در ایتالیا، دولت این کشور شهرهای بیشتری را تعطیل و فعالیت های عمومی در آنها را لغو کرد.
2	به گزارش روز نو : به نقل از بخش عربی خبرگزاری فرانس پرس (AFP)، در پی کشف ۷۹ مورد ابتلا به نسل جدید ویروس کرونا (COVID19) در ایتالیا که دو مورد آنها جان خود را از دست دادند، دولت این کشور بامداد امروز (یک شنبه) اعلام کرد ۱۱ شهر که بیشتر آنها در منطقه مرزی «لمباردی» در شمال کشور قرار دارند را تعطیل کرده است.
3	«جوزپه کونته»، نخست وزیر ایتالیا در یک کنفرانس از بسته شدن مناطقی خبر داد که کانون های ویروس به شمار می آیند و تاکید کرد که ورود به این مناطق یا خروج از آنها تنها با مجوزهای ویژه امکان پذیر است.
4	نخست وزیر ایتالیا همچنین اعلام کرد که شرکت ها و مدارس به همراه فعالیت های عمومی از قبیل جشنواره، مسابقات ورزشی و اردوهاهای دانش آموزی نیز تعطیل شدند.
