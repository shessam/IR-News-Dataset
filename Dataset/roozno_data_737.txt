roozno_data###جهان پساکرونایی چگونه دنیایی خواهد بود؟ کارشناسان چه می‌گویند؟###http://roozno.com//fa/news/419441/جهان-پساکرونایی-چگونه-دنیایی-خواهد-بود-کارشناسان-چه-می‌گویند###[]###2020-03-24 00:09:00###۴۱۹۴۴۱###['جهان پساکرونایی']
1@@@2
1	به نظر می‌رسد پاندمی کرونا چهره جهان را تغییر خواهد داد.
2	نشریه "فارین پالسی" در این باره و چگونگی تغییرات رخ داده در دوره پساکرونا نظر کارشناسان و صاحب‌نظران و پیش‌بینی آنان را جویا شده است.
3	این نشریه می‌نویسد: "همانند فروپاشی دیوار برلین، پاندمی کرونا باعث تحولی عمده در جهان خواهد شد.
4	این ویروس جان بسیاری را گرفته و باعث ایجاد اختلال در بازار‌ها و ایجاد مشکل برای دولت‌ها شده است".
5	استفن والت: جهانی بسته‌تر با آزادی و رفاه کم‌تراین پاندمی دولت‌ها را تقویت خواهد کرد و موجب قوی‌تر شدن ملی‌گرایی خواهد شد.
6	دولت‌ها از ایجاد شرایط اضطراری و اجرای قوانین خاص بهره خواهند برد تا بحران را مدیریت کنند.
7	کرونا باعث تغییر موازنه قدرت از غرب به شرق خواهد شد.
8	کره جنوبی و سنگاپور بهترین واکنش را نشان دادند و چین با تصحیح اشتباهات دوره اولیه شیوع ویروس در دوره‌های بعد خوب عمل کرد.
9	واکنش در اروپا و امریکا ضعیف و کند بود.
10	ما شاهد شکست جهانی شدن و وابستگی شهروندان به دولت‌های‌شان برای حفاظت از آنان با هدف کاهش آسیب‌پذیری‌ها خواهیم بود.
11	کرونا باعث می‌شود دنیایی با آزادی کم‌تر داشته باشیم.
12	رابین نیبلت: پایان جهانی‌شدن آن‌گونه که ما می‌شناسیمپاندمی کرونا آسیبی برای اقتصاد جهانی است.
13	کرونا باعث می‌شود دولت‌ها و شرکت‌ها به دنبال تطبیق خود با شرایط قرنطینه اقتصادی باشند.
14	این موضوع آسیبی برای ایده همکاری متقابل اقتصادی خواهد بود.
15	کیشور مهبودانی: جهانی شدن با محوریت چینپاندمی کرونا باعث تغییر محوریت جهانی شدن از امریکا به چین خواهد شد.
16	واقعیت آن است که امریکایی‌ها اعتقادشان به جهانی شدن و تجارت بین‌المللی آزاد را از دست داده‌اند.
17	چین، اما هنوز این باور را از دست نداده است.
18	رهبران چین می‌دانند که شکست‌های‌شان در فاصله سال‌های ۱۸۴۲ تا ۱۹۴۹ میلادی به دلیل قطع ارتباط با دنیا بود و پیشرفت اقتصادی دهه‌های اخیرشان در نتیجه تعامل با جهان بوده است.
19	چینی‌ها اعتماد به نفس دارند و معتقدند توان رقابت را دارند.
20	جان ایکنبری: ویروسی که به ضرر دموکراسی استاکنون فرصتی برای ملی‌گرایان و مخالفان جهانی‌شدن در غرب فراهم شده که بگویند باید در دموکراسی تجدیدنظر کرد.
21	فروپاشی اقتصادی و اجتماعی سبب می‌شود تا ملی‌گرایی تقویت شود.
22	البته این ملی‌گرایی در کوتاه‌مدت جواب خواهد داد و در بلندمدت دموکراسی‌ها درصدد پیدا کردن راهی عملگرایانه برخواهند آمد تا نوعی از جهان وطن‌گرایی حفاظت شده را عرضه کنند.
23	شانون کی اونیل: سود کمتر و ثبات بیش‌ترویروس کرونا باعث کاهش سطح تولید جهانی می‌شود.
24	زنجیره عرضه جهانی از نظر سیاسی و اقتصادی تحت فشار قرار خواهد گرفت.
25	دولت‌ها بیشتر در اقتصاد مداخله خواهند کرد تا استراتژی اقتصادی را تعیین کنند.
26	سود تولید کاهش می‌یابد، اما ثبات افزایش خواهد یافت.
27	شیوشانکار منون: زمان بازگشت دولت‌هاکرونا عرصه سیاست را تغییر خواهد داد.
28	دولت‌هایی که پیروزی نسبی بر پاندمی کرونا به دست آورند قوی‌تر خواهند شد.
29	البته تا این لحظه تایوان و کره جنوبی در زمینه مقابله با کرونا بهتر عمل کرده‌اند.
30	دو کشور دارای نظام دموکراتیک.
31	در نتیجه، می‌توان گفت لزوما پوپولیست‌ها و دولت‌های اقتدارگرا در زمینه مبارزه با کرونا بهتر عمل نکرده‌اند.
32	البته این پایان ماجرا نیست، پاندمی کرونا به ضرر دنیای در تعامل با یکدیگر است.
33	کشور‌ها خواستار بسته‌تر شدن و حفاظت بیشتر از خود خواهند شد.
34	جوزف نای: قدرت امریکا نیازمند یک استراتژی نوین خواهد بودکرونا نشان داد استراتژی سال ۲۰۱۷ ترامپ با تمرکز بر رقابت قدرت بزرگ ناکافی است.
35	حتی اگر امریکا به عنوان قدرت برتر مسلط شود نمی‌تواند به تنهایی امنیت‌اش را تضمین کند.
36	امریکا برای فائق آمدن بر چالش‌هایی، چون تغییرات اقلیمی و ویروس کرونا نیازمند به اشتراک‌گذاری قدرت و اطلاعات با دیگران است.
37	جان آلن: تاریخ پسا کرونا توسط دولت‌های پیروز بر آن نوشته خواهد شدتاریخ همواره توسط فاتحان نوشته شده است.
38	جهان پساکرونایی نیز از این قاعده مستثنی نخواهد بود.
39	دولت‌هایی که کرونا را مهار کنند برندگان دوره پساکرونا خواهند بود.
40	نظام جهانی تحت فشار قرار خواهد گرفت و در نتیجه آن شاهد منازعات بیشتر درون و بین کشور‌ها خواهیم بود.
41	لوری گرت: مرحله نوینی در سرمایه‌داری جهانیویروس کرونا شوکی برای نظام مالی جهانی بود و نشان داد زنجیره عرضه آسیب‌پذیر است.
42	کرونا باعث تغییرات اساسی در سرمایه‌داری جهانی خواهد شد.
43	این ویروس باعث درون‌گراتر شدن اقتصاد کشور‌ها با هدف حفاظت از اقتصاد داخلی خواهد شد.
44	ریچارد هاس: دولت‌های شکننده‌تردولت‌ها درون‌گراتر خواهند شد و بیش‌تر سرمایه‌شان صرف مسائل داخلی می‌شود تا آنچه خارج از مرزشان روی می‌دهد.
45	حرکت به سمت خودکفایی بیشتر خواهد بود.
46	علاقه به پذیرش مهاجران کم‌تر می‌شود و دولت‌ها میلی به حل مشکلات منطقه‌ای و جهانی از جمله تغییرات اقلیمی نخواهند داشت.
47	دولت‌ها شکننده‌تر خواهند شد.
48	بسیاری از کشور‌ها با دشواری برآمدن از دوره بحران مواجه خواهند شد.
49	روابط امریکا و چین بدتر شده و اتحادیه اروپا تضعیف خواهد شد.
50	تنها جنبه مثبت این موضوع تقویت نظام درمانی کشور‌ها خواهد بود.
51	کوری شک: شکست امریکا در آزمون رهبری جهانامریکا دیگر رهبر بین المللی قلمداد نخواهد شد چرا که تنها به فکر نفع و منافع خود است.
52	این شکستی برای امریکا در آزمون رهبری جهان است.
53	نیکلاس برنز: در هر کشوری شاهد قدرت روح انسانی خواهیم بودپاندمی کرونا قدرت روح انسانی و نمایندگان آن یعنی پزشکان و پرستاران را نشان داد.
54	این موضوع امیدبخش است.
