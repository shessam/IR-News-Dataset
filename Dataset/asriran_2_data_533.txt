asriran_2_data###تمدید ثبت‌نام ازدواج دانشجویی تا پایان دی‌ماه###https://www.asriran.com/fa/news/706128/تمدید-ثبت‌نام-ازدواج-دانشجویی-تا-پایان-دی‌ماه###['اجتماعی ']###2019-12-30 10:35:00###۷۰۶۱۲۸###['ازدواج دانشجویی']
5
1	ثبت‌نام بیست و سومین دوره ازدواج دانشجویی تا ۳۰ دی‌ماه امسال تمدید شد.
2	به گزارش ایسنا، دانشجویانی که تاکنون موفق به ثبت‌نام در بیست و سومین دوره ازدواج دانشجویی نشده‌اند، می‌توانند تا ۳۰ دی‌ماه امسال برای ثبت‌نام در این طرح اقدام کنند.
3	طرح همسفر تا بهشت، ویژه دانشجویان شرکت‌کننده در بیست و سومین دوره ازدواج دانشجویی برگزار می‌شود که در این مراسم زوج‌های دانشجو به مدت سه روز در مشهد مقدس اقامت خواهند داشت و ملاک شرکت در مراسم ازدواج دانشجویی، دانشجو بودن حداقل یکی از زوجین در زمان عقد بوده و در مواردی که هر دو زوج دانشجو هستند، فقط یکی از آن‌ها به‌عنوان داوطلب اصلی ثبت‌نام می‌کند.
4	شرایط و ضوابط ثبت‌نام در بیست و سومین دوره ازدواج دانشجویی شامل زمان ثبت‌نام برای زوج‌های دانشجو از اول تا ۳۰ آذرماه امسال بوده و تاریخ عقد مجاز برای ثبت‌نام از ابتدای پارسال تا پایان ماه‌جاری است که واجدان شرایط می‌توانند برای ثبت‌نام در این طرح، از طریق لینک ازدواج دانشجویی که در سایت دفتر نهاد نمایندگی مقام معظم رهبری دانشگاه درج شده است، اقدام کنند.
5	پرینت ثبت‌نام اینترنتی، اصل عقدنامه، اصل شناسنامه زوجین، اصل کارت ملی زوجین و اصل کارت دانشجویی داوطلب اصلی از جمله مدارک مورد نیاز برای تایید مدارک زوجین است.
6	دانشجویان باید مدارک خود را تا یک هفته پس از ثبت‌نام برای تایید به دبیرخانه ازدواج دانشجویی (جنب سالن همایش‌های بین‌المللی غدیر، دبیرخانه ازدواج دانشجویی) ارائه کنند و ویرایش اطلاعات ثبت‌نام شده توسط خود داوطلب و صرفا قبل از تایید ثبت‌نام مقدور است.
7	دبیرخانه ازدواج دانشجویی از روز یکشنبه، از ساعت ۹ الی ۱۲ پذیرای شرکت‌کنندگان ازدواج دانشجویی خواهد بود و دانشجویان می‌توانند برای کسب اطلاعات بیشتر با شماره تلفن دبیرخانه ازدواج دانشجویی، ۰۲۴۳۳۰۵۴۲۷۶ تماس حاصل کنند.
8	قابل ذکر است، کانال بیست و سومین دوره ازدواج دانشجویی دانشگاه‌های استان زنجان در پیام‌رسان بله فعال شده که دانشجویان می‌توانند برای آگاهی از برنامه‌ها و اطلاعیه‎‌های ازدواج دانشجویی به کانال مراجعه کنند.
