roozno_data###"کرونا" رکورد "سارس " را شکست/ قربانیان ویروس به بیش از 800 نفر رسید###http://roozno.com//fa/news/412601/کرونا-رکورد-سارس-را-شکست-قربانیان-ویروس-به-بیش-از-800-نفر-رسید###[]###2020-02-09 10:36:00###۴۱۲۶۰۱###['کرونا', 'قربانیان']
1@@@2
1	ویروس "سارس" در سال 2003 تا زمان مهار به 24 کشور شیوع یافت و جان 774 نفر را گرفت.
2	ویروس "کرونا" رکورد ویروس "سارس" را شکست و دیروز مقامات چینی اعلام کردند آمار قربانیان این ویروس از مرز 800 نفر فراتر رفته است.
3	به گزارش روز نو : بر اساس اعلام دیروز مقامات بهداشتی چین آمار مبتلایان به ویروس "کرونا" به حدود 37 هزار نفر رسیده و تعداد قربانیان این ویروس نیز از مرز 800 نفر گذشت.
4	ویروس سارس در سال 2003 با گسترش به بیش از 24 کشور جهان جان 774 نفر را گرفته بود و حالا ویروس کرونا که تبدیل به یک مساله بهداشتی جهانی شده هم از منظر گسترش جهانی (تعداد کشورهای درگیر) و هم از نظر آمار قربانیان، رکورد سارس را شکسته است.
5	ویروس کروناتنها در استان "هوبی" چین که مرکز شیوع این ویروس است دیروز مقامات بهداشتی اعلام کردند در روز شنبه 81 نفر دیگر از مبتلایان به ویروس جان خود را از دست داده‌اند و در این استان آمار قربانیان به 780 مورد رسیده است.
6	آمار قربانیان دیروز ویروس در چین از زمان آغاز قرنطینه شهر 11 میلیون نفر "ووهان" نیز یک رکورد محسوب می‌شود.
7	23 مورد دیگر نیز در بیرون این استان چین جان باخته‌اند که تنها 2 نفر از آنها (یکی در هنگ کنگ و دیگری در فیلیپین) در خارج از مرزهای سرزمینی چین بوده است.
8	نزدیک به 60 میلیون نفر از جمعیت چین از زمان شیوع این ویروس طی هفته‌های گذشته در قرنطینه هستند.
9	دولت چین تدابیر سخت‌گیرانه و ویژه‌ای را برای مهار این ویروس به مورد اجرا گذاشته است.
10	سازمان بهداشت جهانی هم دیروز هشدار داد که شیوع اخبار نادرست و تئوری‌های توطئه درباره منشا این ویروس به مساله مبارزه جهانی با آن صدمه زده و همانند شیوع ویروس، خطرناک است.
11	مواردی از ابتلا به ویروس کرونا تاکنون در 28 کشور جهان به ثبت رسیده است.
