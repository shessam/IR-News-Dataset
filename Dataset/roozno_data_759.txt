roozno_data###فوتی‌های کرونا ۲۳۷۸ نفر شدند / تعداد مبتلایان ۳۲ هزار مورد؛ بهبودیافتگان ۱۱ هزار تن / ۲۸۹۳ نفر در وضعیت شدید بیماری###http://roozno.com//fa/news/419760/فوتی‌های-کرونا-۲۳۷۸-نفر-شدند-تعداد-مبتلایان-۳۲-هزار-مورد-بهبودیافتگان-۱۱-هزار-تن-۲۸۹۳-نفر-در-وضعیت-شدید-بیماری###[]###2020-03-27 20:22:00###۴۱۹۷۶۰###['فوتی\u200cهای کرونا']
1
1	سخنگوی وزارت بهداشت از شناسایی ۲۹۲۶ مورد جدید کرونا ویروس در کشور خبر داد و گفت: متاسفانه از ظهر روز گذشته تا ظهر امروز ۱۴۴ نفر از بیماران جان خود را از دست دادند.
2	کیانوش جهانپور گفت: بر اساس یافته های قطعی آزمایشگاهی و از ظهر دیروز تا امروز، ۲۹۲۶ بیمار جدید مبتلا به کووید۱۹ در کشور شناسایی شدند و در مجموع، تعداد بیماران مبتلا شده به کووید۱۹ در کشور تا ۸ فروردین ۱۳۹۹ در کشور به ۳۲۳۳۲ مورد افزایش یافت.
3	وی گفت: خوشبختانه تا کنون ۱۱۱۳۳ نفر از بیماران مبتلا به این بیماری، بهبود یافته و ترخیص شده اند.
4	به گفته وی، متاسفانه در طول ۲۴ ساعت گذشته ۱۴۴ نفر از بیماران مبتلا به کووید۱۹ جان خود را از دست دادند و تا امروز از وجود ۲۳۷۸ نفر در کشور محروم شده ایم.
5	وی گفت: ۲۸۹۳ نفر از بیماران در وضعیت شدید این بیماری قرار دارند.
6	جهانپور همچنین تاکید کرد: افراد سالم، مشکوک و مبتلا به کووید۱۹ حتما وضعیت خود را در سامانه salamat.
7	gov.
8	ir ثبت کنند تا در صورت نیاز مورد مراقبت و درمان قرار گیرند.
9	وی تاکید کرد: از امروز طرح فاصله گذاری اجتماعی در کشور با هدف قطع زنجیره انتقال ویروس کرونا به صورت جدی و با مشارکت دستگاه های اجرایی مرتبط آغاز شده که در فاز اول تا ۱۵ فروردین ادامه دارد و در صورت نیاز، قابل تمدید خواهد بود.
10	کیانوش جهانپور همچنین افزود: باتوجه به اینکه بیش از ۵۰ و اندی میلیون نفر از مردم در سامانه سلامت به عنوان گام اول مشارکت در بسیج عمومی مقابله با کرونا مشارکت داشتند، از سایر عزیزان که در روزهای اخیر به هر نحو ممکن است این امکان را نداشتند که وارد سامانه شوند و خوداظهاری کنند و در مسیر مقابله با کرونا مشارکت داشته باشند، استدعا داریم همه افراد اعم از افراد سالم، افراد مشکوک به علائم شبه آنفلوآنزا یا شبه کرونا هستند در این سامانه ثبت‌نام کنند.
11	همچنین کسانی که پیش از این در سامانه ثبت‌نام کردند و خوداظهاری داشتند اگر علائم جدی دال بر احتمال ابتلا به آنفلوآنزا یا کرونا را داشتند، مجدداً اطلاعات خود را در سامانه ویرایش کنند و اطلاعات جدید را وارد کنند، همکاران ما پس از بررسی موارد در صورت نیاز با آنها تماس برقرار می‌کنند.
12	جهانپور افزود: اگر تماسی با شماره ۴۰۳۰ با افراد برقرار شد، حتماً این شماره را جواب دهید، آنها همکاران ما هستند که برای پیگیری یا پایش وضعیت شما یا اعضای خانواده که ممکن است شماره همراه شما را در سامانه وارد کرده باشند با شما تماس می‌گیرند.
13	بعضا همکاران ما گلایه دارند که پس از تماس‌های مکرری که با برخی شماره تلفن‌های برخی شهروندان برقرار می‌کنند به سامانه ۴۰۳۰ پاسخ داده نمی‌شود، لذا جهت تسهیل و تسریع امور و سلامتی خود و اینکه همکاران ما بتوانند به راحتی و بهتر ارزیابی و پایش از اعضای خانواده شما داشته باشند، شماره تلفن ۴۰۳۰ هر بار که بر روی تلفن‌های همراه شما درج شد، پاسخ دهید.
14	وی ادامه داد: انشاالله که این روزها را با سعادت طی کنیم و با همکاری و مشارکت مردم در این طرح و بسیج ملی مقابله با کرونا خیلی زودتر از آنچه که پیش بینی می شود وارد فاز مهار و کنترل بیماری شویم.
15	اگر امروز هم در فاز مدیریت بیماری هستیم و بیماری به نوعی برخلاف آنچه که شاید در برخی کشورها مشاهده می‌شود، وضعیت ما مدیریت شده است، بخش عمده آن از مشارکت و جدیت مردم است که امیدواریم این موضوع در روزهای آتی و با رعایت نکات بهداشتی فردی و عمومی و مشارکت و همراهی با همکاران ما در نظام سلامت کشور امتداد و استمرار یابد.
