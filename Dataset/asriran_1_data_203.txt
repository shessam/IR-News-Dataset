asriran_1_data###"خفاش" منشا ویروس کرونا اعلام شد###https://www.asriran.com/fa/news/711361/خفاش-منشا-ویروس-کرونا-اعلام-شد###['بین الملل']###2020-01-30 13:34:00###۷۱۱۳۶۱###['خفاش', 'ویروس کرونا', 'چین']
5
1	موسسه ویروس شناسی ووهان کانون شیوع ویروس جدید کرونا به دنبال تجزیه و تحلیل ها های این ویروس اعلام کرد ترتیب ژن این ویروس ۹۶ درصد همانند ویروس خفاش است.
2	به گزارش ایرنا «ژونگ ناشن» روز پنجشنبه در پکن ضمن تایید همین یافته ها گفت که منشا این ویروس کرونا جدید شبیه به ویروسی است که سه سال پیش در خفاش ها پیدا شد.
3	اما او به رسانه های دولتی گفت که مانند بیماری سارس، ممکن است که ویروس کرونا از طریق حیوانات وحشی دیگر به انسان انتقال یافته باشد.
4	او گفت برای تعیین این مساله، آزمایشات بر روی طیفی از حیوانات وحشی در حال انجام است.
5	در استرالیا نیز تیمی از دانشمندان اعلام کرده اند که آنها در پیشرفتی چشمگیر توانسته اند این ویروس را کشت دهند که می تواند به تولید واکسن برای این بیماری کمک کند.
6	مقامات چین می گویند تا کنون ۱۷۰ تن پس از ابتلا به ویروس جدید کرونا، جان خود را از دست داده اند شمار افرادی که ابتلای آنها به این بیماری در این کشور تایید شده از ۷ هزار و ۷۰۰ نفر فراتر رفته است.
7	ویروس کرونا که اعلام شد اواخر سال گذشته میلادی در بازار غذاهای دریایی در شهر ووهان واقع در استان هوبی در مرکز چین که به طور غیرقانونی حیوانات وحشی می فروخت سرچشمه گرفته است اکنون علاوه بر ۳۱ استان و منطقه چین به ۱۴ کشور دیگر از جمله ایالات متحده آمریکا، استرالیا، تایلند، کره جنوبی، ژاپن، کانادا و فرانسه هم شیوع یافته است.
8	این ویروس که از خانواده «ویروس کرونا» شناخته شده است دوره نهفته نسبتا طولانی از چند روز تا دو هفته دارد و همین باعث شده است تا زمانی که علایمی چون تب و تنگی نفس در مبتلایان بروز نکند از آن آگاهی ندارند و ضرورتی برای رفتن به بیمارستان نمی بینند.
9	تاکنون ۶ نمونه از ویروس کرونا در جهان کشف شده است و با این مورد تعداد آن به هفت مورد رسیده است این ویروس جزو خانواده بزرگی از ویروس‌ها است که از ویروس سرماخوردگی معمولی تا عامل بیماری سارس را شامل می‌شود در معمولی‌ترین حالت این ویروس باعث سرماخوردگی می‌شود اما در مواردی باعث سندروم حاد تنفسی یا همان "سارس" می‌شود نشانه‌های ابتلا به این ویروس در انسان تب، سرفه و تنگی نفس است.
10	کمیسیون بهداشت ملی و وزارت مالی چین ۶۰ میلیارد یوان (۸.
11	۷۴ میلیارد دلار) برای مقابله با ویروس کرونا اختصاص دادند.
