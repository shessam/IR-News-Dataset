asriran_2_data###جنگ هسته ای 4500 سال پیش (+عکس)###https://www.asriran.com/fa/news/707553/جنگ-هسته-ای-4500-سال-پیش-عکس###['خواندنی ها و دیدنی ها']###2020-01-07 13:02:00###۷۰۷۵۵۳###['جنگ هسته ای']
11@@@12@@@13
1	تاریخ بشریّت پیچیده و سؤال برانگیز است.
2	با وجود سنگ نوشته‌ها و آثار باستانی قابل اعتماد، هنوز شمار زیادی از دانشمندان و باستان شناسان وجود تکنولوژی و پیشرفت در تمدن‌های کهن را انکار می‌کنند.
3	برخی با استناد به آزمایش‌ها و مطالعاتی که با گذشت زمان انجام شده بر این باورند که زندگی روی زمین بار‌ها و بار‌ها آغاز شده و به پایان رسیده است.
4	معروفترین و نخستین سلاح هسته‌ای بمب اتمی پسر کوچک بود که توسط یک هواپیمای بمب افکن آمریکایی به نام انولا گی Enola Gay در ششم آگوست سال ۱۹۴۵ میلادی، هیروشیما را ویران کرد.
5	بنا به مهابهاراتا یک سروده حماسی هندی از سده پنجم یا ششم که به زبان سانسکریت نوشته شده، می‌توان به این نتیجه رسید که تمدن‌های باستانی هزاران سال پیش نیز از پیشرفت و تکنولوژی برخوردار بوده اند.
6	مهابهاراتا با بیش از یکصد هزار بیت در ۱۸ کتاب بلندترین حماسه منظوم جهان است.
7	با دقت در این متن تاریخی می‌توان به این نتیجه رسید انفجار هسته‌ای هزاران سال پیش در طول جنگ ویرانگر بین دو امپراتوری آتلانتیس و راما رخ داده است.
8	بر پایه افسانه‌ها و برخی منابع تاریخی قدیمی، امپراتوری آتلانتیس تمدنی پیشرفته بود و در جزیره بزرگی وسط اقیانوس اطلس قرار داشت.
9	تمدن راما نیز به عنوان تمدنی پیشرفته شناخته می‌شد که در سواحل رود سند در پاکستان کنونی قرار داشت.
10	طبیعتاً برای سال‌های طولانی دانشمندان گمان می‌کردند سخن گفتن از جنگ ویرانگر بین دو تمدن فقط افسانه‌ای بی اساس است، اما زمانی که باستان شناسان شهری به نام موهنجو دارو Mohenjo Daro را که ۲۶۰۰ سال پیش از میلاد ساخته شد و ۹۰۰ سال پس از آن خالی از سکنه شده بود را کشف کردند، مطالعاتشان سمت و سویی جدید به خود گرفت.
11	به نظر می‌رسد شهر‌های قدیمی بسیاری وجود دارند که انفجار‌های هسته‌ای آن‌ها را از میان برده اند.
12	اما موهینجو دارو یکی از هیجان انگیزترین و عجیب‌ترین آنهاست.
13	موهینجو دارو در پاکستان کنونی قرار گرفته و عبارت بود از شهرک‌هایی که تمدن معروف هاراپا در آن جای داشت.
14	بنا به گفته باستان شناسان یک انفجار هسته ای، موهینگو دارو را ویران کرد.
15	آن‌ها برای اثبات نظریه خود به وجود لایه‌های ضخیم گل رس و شیشه‌ای مانند سبز در این منطقه استدلال می‌کردند، حالتی که جز در صورت رخ دادن (انفجار هسته ای) ایجاد نمی‌شود.
16	علاوه بر این تحلیل‌های آزمایشگاهی نشان داد که موهینجو دارو در معرض درجه حرارت بسیار بالایی بیش از ۲۷۰۰ درجه فارنهایت قرار گرفته است و این حرارتِ بسیار بالا جز در صورت بروز یک انفجار هسته‌ای هولناک رخ نمی‌دهد.
17	با وجود همه این شواهد و مدارک، پژوهش‌های علمی جدید وجود هرگونه تمدن باستانی پیشرفته را نفی می‌کند، تمدن‌هایی که روزی بر روی زمین حاکم بودند و اینک به جز اطلاعاتی محو در تاریخ از آن‌ها چیزی باقی نمانده است.
