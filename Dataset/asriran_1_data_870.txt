asriran_1_data###۵۰ هزار بسته حمایتی برای مقابله با کرونا/ بی‌نام و نشان‌هایی که فراموش نشده‌اند (فیلم)###https://www.asriran.com/fa/news/721972/۵۰-هزار-بسته-حمایتی-برای-مقابله-با-کرونا-بی‌نام-و-نشان‌هایی-که-فراموش-نشده‌اند-فیلم###['اجتماعی ']###2020-04-05 11:10:00###۷۲۱۹۷۲###['کرونا']
8@@@9
1	با شروع و شدت گرفتن بیماری کرونا در ایران، خیلی‌ها دیگر قدرت خرید و تامین مایحتاج زندگی خود را ندارند.
2	آن‌ها در پایین‌ترین دهک اجتماعی و اقتصادی ایران زندگی می‌کنند و هرچند دولت می‌گوید نگران حال‌شان است و کمک‌شان می‌کند اما خیلی‌هایشان می‌گویند هنوز هیچ‌ کمکی دریافت نکرده‌اند.
3	در چنین شرایطی‌است که آدم‌هایی دور هم جمع شده‌اند تا در روزهای کرونایی، کسی گرسنه نماند.
4	نام جمعیت‌شان را طلوع بی‌نشان‌ها گذاشته‌اند.
5	می‌گویند در این‌جا به آدم‌هایی فکر می‌شود که این‌روزها کسی به آن‌ها فکر نمی‌کند.
6	کارشان جذب و بهبود و اشتغال‌زایی و اسکان کسانی‌است که به آن‌ها کارتن‌خواب می‌گوییم.
7	طلوع بی‌نشان‌ها از ابتدای شیوع کرونا دست‌ به کار شده و همه تلاش‌اش را کرده‌است تا اقلام بهداشتی را به دست نیازمندانی که کرونا می‌تواند به راحتی آن‌ها را از پا در بیارود، برساند.
8	روزهای اول توزیع، جامعه هدف آن‌ها کودکان بود.
9	خودشان می‌گویند برای همین بهترین محلول را تهیه کردند تا دست بچه‌ها اذیت نشود.
10	حالا هم دارند ماشین‌ها و کامیون‌ها را پر می‌کنند تا بسته‌های اهدایی‌شان به سراسر ایران ببرند.
11	کرونا فقط به وسیله یک اتحاد ملی از بین می‌رود.
12	روزی که شدت بیماری کم شود، حتی اگر یک‌نفر هم گرفتار باشد باز هم می‌تواند منحنی ابتلا را به سمت بالا بکشاند.
13	طلوع بی‌نشان‌ها سعی می‌کند بحران کرونا را در آسیب‌پذیرترین بخش جامعه بهبود ببخشد.
14	همراه شدن با آن‌ها کار چندان دشواری نیست.
15	طلوع بی‌نشان‌ها را در شبکه‌های اجتماعی جسجو کنید، به سایت‌شان بروید و کمک‌تان را پرداخت کنید.
