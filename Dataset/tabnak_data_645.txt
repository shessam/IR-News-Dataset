tabnak_data###کسری بودجه ۳۲ میلیارد دلاری آمریکا در ماه ژانویه###https://www.tabnak.ir/fa/news/958747/کسری-بودجه-۳۲-میلیارد-دلاری-آمریکا-در-ماه-ژانویه###['اقتصادی', 'خارجی']###2020-02-13 21:09:00###۹۵۸۷۴۷###['کسری بودجه', 'آمریکا', 'وزارت خزانه داری']
1
1	مطابق اعلام وزارت خزانه داری آمریکا دولت دونالد ترامپ در ماه ژانویه کسری بودجه ۳۳ میلیارد دلاری را به ثبت رسانده است.
2	به گزارش ایبِنابه نقلاز رویترز، در بیانیه بودجه ماهیانه وزارت خزانه‌داری آمریکا این رقم با ماه ژانویه سال ۲۰۱۹ مقایسه شده که در آن زمان مازاد بودجه ۹ میلیارد دلاری به ثبت رسیده بود.
3	تحلیلگرانی که در نظرسنجی رویترز شرکت کرده بودند،کسری بودجه ۱۱.
4	۵ میلیارد دلاری را برای ماه گذشته پیش‌بینی کرده بودند.
5	درآمد کلی ماه گذشته به ۳۷۲ میلیارد دلار رسید که در مقایسه با ژانویه ۲۰۱۹ معادل ۱۰ درصد افزایش داشته و این در حالی است که هزینه کل ۴۰۵ میلیارد دلار بوده که در مقایسه با ژانویه سال گذشته جهشی ۲۲ درصدی را تجربه کرده است.
6	دفتر بودجه کنگره آمریکا برای هر سال ۱ تریلیون دلار کسری بودجه را ظرف ۱۰ سال آینده پیش‌بینی کرده است.
7	«جروم پاول» رییس فدرال رزرو از قانونگذاران خواسته است تا کسری بودجه را در مسیری باثبات‌تر تعریف و تعیین کنند تا از این طریق دولت بتواند هزینه های خود را افزایش داده و بدین ترتیب از رکورد بعدی جلوگیری کند.
8	با وجود کسری بودجه پیش‌بینی شده، ارزش اوراق وزارت خزانه داری با سررسید ۱۰ ساله از آغاز سال ۲۰۲۰ به اندازه ۳۲ واحد کاهش یافته است.
9	«استیون منوچین» وزیر خزانه داری آمریکا تاکید کرده است که با وجود پیش‌بینی یک تریلیون دلاری کسری بودجه ظرف ۱۰ سال آتی، طرح کاهش مالیات ترامپ همچنان قادر است این کسری بودجه را جبران کند.
