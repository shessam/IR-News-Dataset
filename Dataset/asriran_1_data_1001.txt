asriran_1_data###آغاز فروش 7 محصول سایپا در طرح فروش فوق‌العاده (+جدول فروش)###https://www.asriran.com/fa/news/730037/آغاز-فروش-7-محصول-سایپا-در-طرح-فروش-فوق‌العاده-جدول-فروش###['اقتصادی']###2020-05-23 21:32:00###۷۳۰۰۳۷###['سایپا', 'طرح فروش']
1
1	در طرح فروش فوق‌العاده سایپا به مناسبت عید سعید فطر، 7 محصول این خودروسازعرضه می شود.
2	به گزارش در طرح فروش فوق العاده سایپا قیمت قطعی بوده و موعد تحویـل حـداکثر 3 ماهه خواهد بود و وجه خودرو در دو مرحله دریافت خواهد شد، ضمنا" در صورت ثبت نام بیش از ظرفیت برنامه ریزي شده، مشتریان به روش قرعه کشی انتخاب خواهند شد.
3	براین اساس طرح فروش فوق العاده به روش اعتباري محصولات سایپا از ساعت 8 صبح چهارشنبه 99/03/07 آغاز می گردد و تا 99/03/14 ادامه دارد.
4	مشتریان می توانند از تاریخ4 خرداد نسبت به پیش ثبت نام و احراز هویت و دریافت کلمه عبور اقدام نمایند .
5	شماره کارت یا حساب بانکی که وجه ثبت نام خودرو به حساب شرکت واریز می گردد، الزاما" مـی بایسـت متعلق به شخص متقاضی باشد.
6	"ثبت نام فقط در منزل و از طریق سایت شرکت سایپا امکان پذیر است"حداقل فاصله از آخرین خرید (ثبت نام یا تحویل خودرو) در شرکت هاي ایران خودرو و سایپا 36ماه می باشدبه هر کد ملی فقط یک دستگاه خودرو در کل بخشنامه هاي فروش فوق العاده ایران خودرو و سایپا تعلق می گیرد.
7	حداقل سن متقاضی 18 سال تمام و ملزم به ارائه گواهینامه رانندگی خودرو حداقل پایه سوم می باشد .
8	ثبت نام براي مشتریان حقوقی میسر نخواهد بود.
9	مشتریانی که داراي پلاك انتظامی فعال (به نام خود) باشند امکان ثبت نام را ندارند.
10	تنظیم صلحنامه امکانپذیر نمی باشد.
11	سند خودرو به مدت یک سال در رهن شرکت سایپا باقی می ماند بدیهی است امکان فک رهن قبل از یکسال مقدور نمی باشد.
12	در همین راستا عباس قاسمی معاون مهندسی سازمان و سیستم های گروه خودروسازی سایپا گفت: با برگزاری جلسات تخصصي در كميته خودرو، مصوب شد كه سايپا در طرح فروش فوق العاده ۱۰هزار محصول خود را به فروش برساند.
13	قاسمي با بيان اينكه شفافیت در فرآیندها و عدالت در عرضه محصول، راهبرد جدید گروه سایپا است، افزود: بر اساس این روش و سازوکار، هيچ تفاوتي بين فردي كه روز اول ثبت نام مي‌كند با كسي كه روز آخر مراحل ثبت‌نام را انجام می‌دهد، وجود ندارد و شانس همه براساس قرعه‌كشي يكسان است.
14	وي تاكيد كرد: در گذشته "زمان ثبت نام" برای متقاضيان اهميت قابل توجهي داشت ولي در طرح جديد وزارت صمت و ستاد تنظيم بازار، ديگر قيدِ زمان وجود ندارد و فروش خودرو در قالب قرعه‌كشي نهايي مي شود.
15	معاون مهندسی سازمان سایپا افزود: مدت زمان ثبت نام قبل از قرعه کشی ۱۰ روز تعیین شده که سه روز اول فقط احراز هویت و هفت روز بعدی واریز وجه به میزان ۵۰ درصد قیمت مصوب خودرو است که البته در هفت روز دوم امکان توامان احراز هویت و واریز وجه وجود دارد.
16	قاسمي افزود: متقاضيان خريد خودرو يك هفته براي ثبت نام فرصت دارند كه اميدواريم در اين شرايط ورودي كاربران به سايت متعادل باشد و مشكلات قبلي براي ثبت‌نام مشتريان ايجاد نشود.
17	معاون مهندسی سازمان و سیستم های گروه سایپا اظهار کرد: در اجرای این طرح ابتدا متقاضیان ثبت نام خودرو به وب سایت رسمی فروش محصولات گروه خودروسازی سایپا به آدرس www.
18	saipacorp.
19	com مراجعه کرده و با درج مشخصات کامل و طي كردن مراحل پیش ثبت نام، نام کاربری و رمز ورود به سامانه را دریافت می‌کنند.
20	قاسمی با بیان اینکه سامانه "امتا" به صورت آنلاين ثبت نام های انجام شده را راستی آزمایی می‌کند، افزود: پس از این مرحله، متقاضیان یک هفته فرصت دارند تا ۵۰ درصد از مبلغ خودرو مورد نظر خود را به حساب شرکت واریز کنند.
21	پس از یک هفته روند ثبت‌نام متوقف می‌شود و قرعه‌کشی برای تخصیص خودرو به مشتریان با حضور نمایندگانی از سازمان‌های ذی‌ربط و نهادهای نظارتی انجام خواهد شد.
22	وي با اشاره به اينكه اسامي منتخبين قرعه‌كشي به صورت عمومي اعلام خواهد شد، افزود: مبلغ پرداختی کسانی که در قرعه‌کشی انتخاب نشده‌اند، طی هفت روز کاری پس از اعلام نتایج به حساب آنها بازگردانده مي‌شود.
23	قاسمی در پایان در ضمن اینکه از مردم خواست از مراجعه مستقیم به سامانه امتا خودداری کرده و همه مراحل را از سایت رسمی سایپا انجام دهند، تاکید کرد: کد ملی، شماره تلفن همراه، مشخصات حساب بانکی و غیره.
24	همه باید متعلق به شخص ثبت‌نام‌کننده باشد و مشتریان باید در ثبت شماره شبا خود در سایت فروش دقت نمایند، چرا که مسئولیت ورود شماره شبا به صورت اشتباه و در نهایت برگشت پول به حساب فرد دیگر بر عهده ثبت‌نام‌کننده است.
