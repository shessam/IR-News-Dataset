roozno_data###پاسخ پزشکی قانونی به روحانی: آمار کشته‍‌‎‌های آبان دست وزیر کشور است###http://roozno.com//fa/news/414045/پاسخ-پزشکی-قانونی-به-روحانی-آمار-کشته‍‌‎‌های-آبان-دست-وزیر-کشور-است###[]###2020-02-17 14:57:00###۴۱۴۰۴۵###['پزشک قانونی', 'کشته های آبان ماه']
1
1	رییس سازمان پزشکی قانونی گفت: اعلام آمار کشته‌شدگان آبان‌ماه براساس مصوبه شورای امنیت ملی برعهده دولت است.
2	به گزارش روز نو :رئیس سازمان پزشکی قانونی ایران به سخنان روز گذشته حسن روحانی در مورد آمار کشته‌شدگان اعتراض‌های آبان واکنش نشان داده و اعلام این آمار را به دولت او مربوط دانسته است.
3	حسن روحانی، رئیس‌جمهور روز گذشته در کنفرانس مطبوعاتی خود گفت آمار کشته‌شدگان "در اختیار پزشکی قانونی کشور است.
4	"او در پاسخ به پرسش خبرنگار نیویورکر مبنی بر تعداد کشته‌های آبان ماه گفت: "در این حادثه رسانه‌های خارجی مبالغه عجیب و غریبی کردند.
5	صد نفر صد نفر بالا بردند تا هزار نفر را رد کردند.
6	از ابتدا هم گفته بودم مشخص شوند کسانی که از نیرو‌های خودی، بسیج، انتظامی، مردم عادی و عابر مشخص شوند و آن‌هایی که جزو معترضین بودند، به مرکز نظامی تهاجم کردند مشخص شوند.
7	این آمار در اختیار پزشکی قانونی کشور است آن‌ها می‌توانند اعلام کنند و مشکلی نیست.
8	آمار واقعی با آمار در رسانه‌ها فاصله زیادی دارد.
9	"در همین صبح امروز "عباس مسجدی آرانی" رییس پزشکی قانونی کشور در واکنش به سخنان رییس‌جمهور گفت: دولت باید این آمار را اعلام کند.
10	ما نکته‌ای در این رابطه نداریم.
11	او در گفتگو با ایلنا ادامه داد: براساس مصوبه شورای امنیت ملی وظیفه دولت است که این آمار را اعلام کند.
12	رییس سازمان پزشکی قانونی کشور خاطرنشان کرد: ما به مراجع ذیصلاح اعلام کردیم و هیچ وظیفه‌ای مبنی بر اعلام عمومی آن نداریم و همانطور که گفتم، در مصوبه شورای امنیت ملی که زیرمجموعه دولت است و وزیر کشور رییس آن است، مشخص شده است که چه کسی باید این آمار را اعلام کند.
13	مسجدی در پاسخ به این سوال که آیا افراد مجهول‌الهویه نیز در ارتباط با کشته شدگان آبان ماه وجود داشته است؟ خاطرنشان کرد: همه اطلاعات در اختیار شورای عالی امنیت ملی است.
14	تمام اطلاعات در این رابطه را می‌توانید از آقای وزیر کشور سوال کنید.
