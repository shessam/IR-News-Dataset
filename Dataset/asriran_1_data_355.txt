asriran_1_data###انگشت اتهام گریزمان به سمت مسی: در بارسا تنها هستم/ اینجا به من حسادت می‌کنند###https://www.asriran.com/fa/news/713404/انگشت-اتهام-گریزمان-به-سمت-مسی-در-بارسا-تنها-هستم-اینجا-به-من-حسادت-می‌کنند###['ورزشی']###2020-02-12 08:44:00###۷۱۳۴۰۴###['مسی', 'بارسلونا']
8
1	مجله معتبر فرانس فوتبال به نقل از منابع نزدیک به گریزمان فاش کرد که این بازیکن در بارسا احساس غربت می کند.
2	به گزارش "ورزش سه"، آنتوان گریزمان ستاره فرانسوی با حواشی فراوان تابستان امسال به بارسلونا پیوست.
3	او که قرار بود تابستان 2018 از اتلتیکو راهی بارسا شود، تصمیم به تمدید قراردادش گرفت ولی یک سال بعد و پس از ناکامی های اتلتیکو در لالیگا و لیگ قهرمانان، نظرش را تغییر داد و با بارسا به توافق رسید.
4	باشگاه کاتالان برای جذب گریزمان بند فسخ قرارداد 126 میلیون یورویی او را فعال کرد.
5	گریزمان اما شروع خوبی در بارسا نداشت و تا به اینجای فصل نتوانسته هنوز انتظارات را برآورده کند.
6	طبق ادعای فرانس فوتبال، گریزمان معتقد است که هم تیمی هایش به خاطر قهرمانی جام جهانی 2018 فرانسه به وی حسادت می کنند و در بازی ها کمتر به او پاس می دهند.
7	گریزمان معتقد است که در خط حمله بارسا تنهاست و به او بهای زیادی داده نمی شود.
8	برای مثال در بازی با لوانته رسانه های اسپانیایی ادعا کرده بودند که مسی همواره سعی می کرد آنسو فاتی را صاحب توپ کند و گریزمان در سمت راست به ندرت پاس دریافت می کرد.
9	گریزمان قرار بود حال و هوای تازه ای به خط حمله بارسا بدهد ولی نه در زمان والورده و نه اکنون با کیکه ستین او نتوانسته درخشش گذشته را تکرار کند.
10	فرانس فوتبال نوشته است که گریزمان خیلی زود دلتنگ اتلتیکو مادرید شده است.
11	او زیر نظر سیمئونه ستاره اول اتلتیکو بود و در خط حمله همه پاس ها به او می رسید.
12	شرایطی که در بارسا از آن به دور است.
13	هدف فعلی گریزمان تاب آوردن شرایط فعلی تا یورو 2020 است و اگر اوضاع تغییر نکند، او تصمیمی جدید برای آینده اش خواهد گرفت.
14	فرانس فوتبال مقصر اصلی در این زمینه را لئو مسی می داند.
15	فوق ستاره آرژانتینی دوست داشت نیمار در تابستان به بارسا بپیوندد و نه گریزمان و هنوز نتوانسته گریزمان را به عنوان هم تیمی جدید خود قبول کند و بین این دو نیز ارتباط چندان خوبی وجود ندارد.
16	در بارسلونا طبیعتا اگر با مسی رابطه خوبی نداشته باشید، شرایط برای تان دشوار خواهد شد.
17	او در بارسلونا حکم یک قدیس را دارد.
