roozno_data###خراسان رضوی در وضعیت قرمز / معاون استاندار: خواهش می‌کنیم دستکم تا پایان فروردین، به مشهد سفر نکنید / احتمال ممنوع شدن ورود به خراسان رضوی در صورت افزایش ورود مسافر / شهردار: سفر به مشهد در نوروز امسال می‌تواند فاجعه انسانی به بار بیاورد / قرنطینه، نیازمند تصمیمات کشوری است###http://roozno.com//fa/news/418026/خراسان-رضوی-در-وضعیت-قرمز-معاون-استاندار-خواهش-می‌کنیم-دستکم-تا-پایان-فروردین-به-مشهد-سفر-نکنید-احتمال-ممنوع-شدن-ورود-به-خراسان-رضوی-در-صورت-افزایش-ورود-مسافر-شهردار-سفر-به-مشهد-در-نوروز-امسال-می‌تواند-فاجعه-انسانی-به-بار-بیاورد-قرنطینه-نیازمند-تصمیمات-کشوری-است###[]###2020-03-12 14:44:00###۴۱۸۰۲۶###['وضعیت قرمز', 'خراسان رضوی']
1
1	معاون هماهنگی و مدیریت امور زائران استانداری خراسان رضوی گفت: هم اکنون در ورودی‌های این استان محدودیت اعمال شده است که در صورت افزایش ورود مسافر، ممنوعیت اعمال خواهد شد.
2	به گزارش روز نو ، محمدصادق براتی روز پنجشنبه در پنجمین نشست ستاد اجرایی خدمات سفر خراسان رضوی افزود: تاکنون پنج نشست طی هفته گذشته برای پیشگیری از شیوع کرونا در این استان برگزار شده و براساس گزارش کمیته‌های ستاد پیشگیری از کرونا بخش‌های خصوصی و دولتی همراهی خوبی داشته‌اند و برنامه ها به نحو احسن اجرا می‌شود.
3	به نوشته ایرنا، وی با اشاره به برنامه‌های خروج از بحران اظهار داشت: تمامی دستگاه‌ها همکاری و تعامل خوبی دارند و با ادامه این روند از بحران خارج خواهیم شد.
4	وی با بیان اینکه خراسان رضوی در وضعیت قرمز قرار دارد گفت: به همین سبب از زائران خواهش می‌کنیم دستکم تا پایان فروردین ماه سال آینده به مشهد مشرف نشوند زیرا جابه‌جایی جمعیت موجب انتقال بیماری می‌شود.
5	براتی افزود: مسافران در تمامی مبادی ورودی مشهد شامل فرودگاه، راه آهن و پایانه مسافربری، تب سنجی و غربالگری می‌شوند و با هماهنگی صورت گرفته تب سنجی برای مسافران به مقصد مشهد در مبداء نیز انجام می‌شود تا از انتقال ویروس کرونا جلوگیری شود.
6	وی با اشاره به فضاآرایی شهری توسط شهردای مشهد نیز ادامه داد: در این شهر فضاآرایی و نصب المان‌های شهری مانند هر سال انجام می‌شود اما امسال این اقدامات برای مجاوران خواهد بود بنابراین از مردم سراسر کشور می‌خواهیم به مشهد مسافرت نکنند.
7	وی گفت: اقامت در زائرسراها، مهمانسراهای دولتی و دیگر مراکز اسکان غیر رسمی در مشهد ممنوع است و اداره کل میراث فرهنگی، گردشگری و صنایع دستی استان نیز نظارت را افزایش داده و مراکزی که پذیرش مسافر داشته باشند پلمب خواهد شد.
8	براتی با اشاره به لغو رزروهای تاسیسات گردشگری و مراکز اقامتی برای ایام نوروز افزود: براساس بخشنامه صادر شده لغو رزروها باید بدون جریمه و دریافت وجه انجام شود و اداره کل میراث فرهنگی در این زمینه نیز نظارت دارد.
9	وی در باره فعالیت هتل‌ها و مراکز اقامتی رسمی در این استان اظهار داشت: دستورالعمل برای نحوه فعالیت این واحدها ابلاغ شده و در صورتی که می‌توانند این دستورالعمل را رعایت کنند ادامه فعالیت آنها بلامانع است اما اگر حتی یک بند آن را نمی‌توانند اجرا کنند باید داوطلبانه تعطیل کنند تا برای زائر و مسافر مشکلی ایجاد نشود.
10	وی گفت: نوروزگاه‌ها نیز برای ایام نوروز لغو شده و در هیچ نقطه‌ای از استان برنامه تجمع نخواهیم داشت.
11	قائم مقام رییس ستاد اجرایی خدمات سفر خراسان رضوی افزود: این ستاد ‌تا زمانی که شرایط استان به وضعیت عادی برگردد با حداقل‌ها فعال خواهد بود.
12	شهردار: سفر به مشهد در نوروز امسال می‌تواند فاجعه انسانی به بار بیاوردرضوی شهردار مشهد ضمن درخواست از مردم برای اینکه در نوروز امسال به مشهد نیایند، گفت: صادقانه و بدون تعارف باید بگویم سفر به مشهد فاجعه انسانی به بار می‌آورد.
13	محمدرضا کلائی، شهردار مشهد، شامگاه گذشته در صفحه اینستاگرام خود نوشت:«مردم خوب مشهد، سلامهمونطور که احتمالاً مطلع هستید سخنگوی محترم وزارت بهداشت امروز برای دومین روز متوالی از افزایش جدی آمار مبتلایان به ویروس کرونا در استان خراسان رضوی ابراز نگرانی کرد و از مردم خواست تا شهر ما رو به عنوان مقصد سفرهای نوروزی انتخاب نکنند؛ البته موضوع سفر نکردن توی این روزهای کرونایی، برای همه شهرهای ایران صدق می‌کنه، اما چون استان ما به برکت وجود بارگاه منور رضوی همیشه در نوروز مسافران زیادی رو پذیرا بوده، صادقانه و بدون تعارف باید بگم سفر به مشهد در نوروز امسال می‌تونه یک فاجعه انسانی به بار بیاره.
14	با توجه به روند صعودی آمار مبتلایان به ویروس کرونا در مشهد و در راستای قطع زنجیره‌ انتقال اون، ما نیاز داریم تا با یکپارچگی و اتحاد همه مردم مشهد به این آمار نگران کننده پایان بدیم؛ با توجه به این‌که هرگونه تجمعی حتی برای پیشواز سال نو می‌تونه برای ما به معنای کمک به رشد آمار مبتلایان باشه.
15	خداروشکر امروز آستان قدس رضوی هم اعلام کرد که برنامه‌های تحویل سال نو در حرم حضرت رضا(ع) رو به صورت غیرحضوری برگزار خواهد کرد تا اقدامات پیشگیرانه برای جلوگیری از تشدید فراگیری این ویروس انجام بشه.
16	‌می‌دونم شاید الان کامنت بزارید که چرا شهر و یا استان‌مون قرنطینه نمیشه؛ این مهم نیازمند تصمیمات کشوری هست و از دسترس و اختیار من و شما خارج، اما بازم مثل قبل می‌گم که ما می‎‌تونیم با یک پویش بزرگ و با حفظ همدلی و یکپارچگی مثل کارهای دیگه که تونستیم در اون مشهد رو سرآمد و متمایز کنیم، از این بحران هم با کم‌ترین آسیب و تلفات ممکن بگذریم.
17	از شما همشهریان عزیزم یک درخواست بزرگ دارم و اون اینکه یک پیام برای هر کدوم از فامیل و یا دوستانی که فکر می‌کنید قصد دارند نوروز به مشهد سفر کنند، بفرستید یا باهاشون تماس بگیرید و ازشون درخواست کنید که سفر خودشون رو تا رفع معضل کرونا به تعویق بیندازند.
18	بدیهی است که می‌تونید بهشون بگید از هر جایی که چشممون به گنبد طلایی حرم افتاد به نیابت از اونایی که نیومدن سلام می‌دیم.
19	پس لطفاً با پویش سلامت را می‌رسانم همراه بشید و با تماس‌ها و پیام‌های خودتون، مردم رو از سفر به مشهد در نوروز امسال منصرف کنید.
20	ان‌شاءالله بتونیم هر چه زودتر با بازگشت شرایط به حالت طبیعی، به حس‌وحال خوب میهمان‌نوازی برگردیم و میزبان زائران حضرت‌رضا(ع) باشیم.
21	این همراهی شما می‌تونه جان هزاران مشهدی و غیرمشهدی که ممکنه نزدیک‌ترین عزیزان شما هم در جمع اون‌ها باشند رو نجات بده».
