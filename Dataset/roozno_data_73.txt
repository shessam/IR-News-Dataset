roozno_data###چرخش قدرت در حلقه بسته دلواپسان###http://roozno.com//fa/news/412778/چرخش-قدرت-در-حلقه-بسته-دلواپسان###[]###2020-02-10 09:20:00###۴۱۲۷۷۸###['دلواپسا', 'چرخش قدرت']
1@@@2@@@3@@@4
1	ردصلاحيت‌هاي اخير و عدم حضور تشکيلاتي اصلاح‌طلبان در انتخابات مجلس بار ديگر نشان داد که اصولگرايان در رقابت دروني نيز با شکاف و اختلاف مواجه‌اند.
2	چنانکه جبهه پايداري در رويکردي کاملا جدي در نخستين گام، ليست 60 نفره خود را منتشر کرد و رسما جدايي خود از شوراي ائتلاف را علني کرد.
3	البته اين تمام ماجرا نيست چرا که در ميان خود دلواپسان و پايداري‌چي‌ها نيز شاهد تغييراتي بوديم که مي‌توان آن را به گردش قدرت تعبير کرد.
4	تغييراتي که قرار است دلواپسان بهارستان نشين را کنار زده و نفرات جديدي را جايگزين آنها کند.
5	به گزارش روز نو :سيدحسين نقوي حسيني نماينده متمايل به جبهه پايداري ورامين رد صلاحيت شده و آنطور که گفته مي‌شود کريمي قدوسي مخالف شماره يک وزير امور خارجه و قاضي‌زاده هاشمي نمايندگان مشهد نيز جايي در ليست اصولگرايان اين شهر ندارند.
6	بايد به انتظار نشست تا ليست تهران و شهرهاي بزرگ اصولگرايان و پايداري‌ها مشخص شود تا آن زمان بتوان به قطعيت در خصوص نحوه حضور پايداري‌چي‌ها در مجلس به تحليل و بررسي پرداخت.
7	دوگانه شوراي ائتلافپايداريرصد شرايط انتخاباتي در کشور و فعاليت‌هاي اصولگرايان نشان از دوگانه‌اي دارد که اصولگرايان ناگزير از آن هستند.
8	دوگانه شوراي ائتلافجبهه پايداري که احتمالا از تهران نيز فراتر رفته و به ساير شهرهاي کشور نيز کشيده خواهد شد.
9	هر چند که بعضا گفته مي‌شود جبهه پيشرفت و عدالت، حزب سبز، جبهه ايستادگي و شايد موتلفه در صورت نرسيدن به ليست واحد، ليست جداگانه خواهند داد اما جدايي آنها از شوراي ائتلاف جريان انقلابي موسوم به «شاجا» چندان هم تهديدي جدي به‌نظر نمي‌رسد و خود اصولگرايان نيز جدايي پايداري را امري مهم تلقي مي‌کنند.
10	اين در حالي است که هر چند بعضا پايداري‌ها در ستايش وحدت و انسجام سخن مي‌رانند اما واقع امر بر اين است که چندان عزمي در آنها براي وحدت با ائتلاف اصولگرايان ديده نمي‌شود.
11	چنانکه مجيد متقي‌فر سخنگوي جبهه پايداري نيز در اين خصوص مي‌گويد: «جبهه پايداري هيچ‌گاه عضوي از شوراي ائتلاف نبوده که حالا خارج شويم.
12	» از همين رو است که بسياري معتقدند حداقل به يقين در انتخابات با 2 ليست از سوي جريان اصولگرا مواجه خواهيم بود.
13	البته اگر به شرط اتخاذ ليست واحد در شوراي ائتلاف ساير گروه‌هاي اصولگرايي مبادرت به انتشار ليست واحد نکنند.
14	در اين راستا با اينکه هنوز ليست 30 نفره اصولگرايان در تهران منتشر نشده اما شوراي ائتلاف کم‌کم ليست خود در شهرهاي مختلف را منتشر مي‌کند.
15	آنطور که رسانه‌ها آورده‌اند در فهرست تبريز اصولگرايان در انتخابات پيش رو افراد نام‌آشنايي چون محمدرضا ميرتاج‌الديني، احمد عليرضابيگي و محمدحسين فرهنگي نمايندگان سابق و فعلي مجلس به چشم مي‌خورد.
16	اين در حالي است که اعلام شده اسامي ساير شهرستان‌ها نيز اعلام خواهد شد اما هنوز در کشاکش سهم‌خواهي‌ها و وزن‌کشي‌هاي اصولگرايان خبري از ليست تهران نيست.
17	بايد ديد 11 روز باقي مانده تا انتخابات نتيجه کار اصولگرايان و جبهه پايداري به کجا خواهد انجاميد.
18	گردش قدرت در دلواپساننگاهي به آرايش و چينش نمايندگان جريان پايداري در انتخابات‌هاي گذشته نشان مي‌دهد که گرانيگاه قدرت آنها در چند شهر بيش از شهرهاي ديگر نمود داشته است.
19	مجلس نهم عالي‌ترين نمونه اين چينش است که نشان مي‌دهد شهرهاي تهران، مشهد و اصفهان مهم‌ترين شهرهايي بوده‌اند که نمايندگان متمايل به جبهه پايداري از آن شهرها به مجلس راه يافته‌اند.
20	با اين حال انتخابات مجلس دهم اين آرايش را بهم ريخت و پس از آنکه ليست اميد تمام کرسي‌هاي تهران در بهارستان را از آن خود کرد دلواپسان و پايداري‌ها تمام توان خود را بر پايگاه اصولگرايي يعني مشهد گذاشتند تا اين بار به جاي تهران، مشهد نقطه اتکاي اصلي آنها باشد.
21	از اين رو توانستند سيداميرحسين قاضي‌زاده هاشمي، نصراغیره پژمان‌فر و محمدجواد کريمي قدوسي را وارد مجلس کنند.
22	اين در حالي است که براي انتخابات مجلس يازدهم اوضاع دگرگونه است.
23	چرا که با رد صلاحيت‌برخي چهره‌هاي اصولگرا گويا بايد شاهد کنار رفتن يا جايگزيني برخي دلواپسان بهارستان‌نشين باشيم.
24	نخستين نفر سيدحسين نقوي حسيني نماينده پر سر و صداي ورامين است که در اين دوره از سوي شوراي نگهبان رد صلاحيت شده و بايد حداقل يک دوره به استراحت بپردازد.
25	حميد رسايي نيز با وجود تاييد صلاحيت در ليست جبهه پايداري قرار نگرفته است.
26	هر چند در ليست 60 نفره منتشر شده از سوي جبهه پايداري نفراتي چون مرتضي آقاتهراني، سيدمحمود نبويان و وحيد يامين‌پور حضور دارند و به نوعي جايگزين افراد سابق خواهند شد.
27	آنطور که از مشهد نيز خبر مي‌رسد در ليست‌هاي جبهه آرمان‌خواهان واقع‌بين؛ عدالت خواهان نامي از محمدجواد کريمي‌قدوسي و اميرحسين قاضي‌زادهاشمي ديده نمي‌شود تا اين شائبه قوت بگيرد که اين افراد کنار رفته و اشخاص جديدي چون حجت‌الاسلام بحريني جاي آنها را پر کنند.
28	با اين رويه به‌نظر مي‌رسد که شاهد نوعي گردش قدرت در بين دلواپسان باشيم و نفرات جديد جايگزين نفرات کنار رفته شوند.
