tabnak_data###رایزنی وزیر خارجه مصر با اعضای هیأت کمیته یهودی - آمریکایی###https://www.tabnak.ir/fa/news/961408/رایزنی-وزیر-خارجه-مصر-با-اعضای-هیأت-کمیته-یهودی-آمریکایی###[]###2020-02-24 13:41:00###۹۶۱۴۰۸###['مصر', 'آمریکا', 'یهود']
1
1	وزیر خارجه مصر در جریان دیدار با اعضای هیئتی از کمیته یهودی – آمریکایی به بررسی تلاش‌های مصر در راستای مبارزه با "تروریسم و افراطی‌گری" پرداخت.
2	به گزارش ایسنا، به نقل از سایت شبکه روسیا الیوم، احمد حافظ، سخنگوی وزارت خارجه مصر خاطرنشان کرد که سامح شکری، وزیر خارجه این کشور در جریان دیدار با اعضای هیئتی از کمیته یهودی – آمریکایی ضمن ابراز امیدواری نسبت به تداوم تقویت همکاری مصر با آمریکا در زمینه‌های مختلف از جمله زمینه‌های سیاسی، اقتصادی، امور توسعه محور و سرمایه‌گذاری، بر اهمیت روابط استراتژیک میان دو کشور تاکید کرد.
3	سامح شکری با اعضای این هیأت در خصوص تلاش‌های قاهره در زمینه مبارزه با تروریسم و افراطی‌گری و نیز تلاش‌های قاهره در راستای سازندگی، توسعه‌، اصلاحات اقتصادی به بحث و تبادل‌نظر پرداخت.
4	اعضای این هیأت توجه خودشان را به شنیدن رویکرد مصر در قبال پرونده‌های مختلف منطقه از جمله مسأله فلسطین و روند صلح ابراز کردند.
5	شکری بر حمایت مصر از تمامی تلاش‌ها در راستای حل و فصل رکود حاکم‌شده بر روند صلح از سال‌ها قبل و راه‌های دستیابی به راه حل عادلانه و فراگیر برای مسأله فلسطین تاکید کرد.
6	در همین راستا، اعضای هیأت کمیته یهودی – آمریکایی از تلاش‌های مصر و نقش این کشور در تقویت امنیت و ثبات منطقه تقدیر و تشکر کردند.
