asriran_2_data###آغاز فرصت 3 روزه برای ثبت نام مسکن ملی###https://www.asriran.com/fa/news/697947/آغاز-فرصت-3-روزه-برای-ثبت-نام-مسکن-ملی###['اقتصادی']###2019-11-12 10:14:00###۶۹۷۹۴۷###['طرح ملی مسکن']
5
1	متقاضیان شرکت در طرح اقدام ملی مسکن در چهار استان از ساعت ۱۰ صبح امروز به مدت سه روز فرصت دارند تا مدارک خود را در سایت tem.
2	mrud.
3	ir بارگذاری کرده و در این طرح نام‌نویسی کنند.
4	این سامانه از روز شنبه ۱۸ آبان باز شده بود تا تمام هموطنان در یک شرایط برابر از شروط نام‌نویسی آگاهی پیدا کنند.
5	نام نویسی در طرح اقدام ملی مسکن به صورت تدریجی و استان به استان انجام می‌شود و پایان مهلت سه روز ثبت نام برای هر استان به معنای تمام شدن کلی فرصت ثبت نام نیست.
6	در صورتی که متقاضایان در این سه روز نتوانند مدارک خود را بارگذاری کرده و در نهایت کدرهگیری ۱۰ رقمی را دریافت کنند، اگر منابع و ظرفیت ملکی در مناطق افزایش یابد مجددا ثبت‌نام انجام خواهد شد.
7	وزارت راه و شهرسازی این فرصت را در اختیار استان‌ها می‌گذارد که در صوررت آماده‌سازی زمین‌های بیشتر برای ساخت خانه بطور مجدد فرصت ثبت نام برای استان‌ها فراهم شود.
8	بارگذاری مدارک و دریافت کدرهگیری در این سامانه به معنای واجد شرایط بودن نیست و بعد از نام‌نویسی سه دستگاه پایش اطلاعات فرد متقاضی را آغاز می‌کنند.
9	مهمترین وظیفه وزارت راه وشهرسازی در این مرحله شناسایی متقاضیان واقعی و متصل کردن آنها به پروژه های ساخت خانه است.
10	پس از پایش متقاضیان ثبت‌نام شده در مرحله اول و در صورت وجود ظرفیت، سامانه پس از اطلاع‌رسانی برای ثبت‌نام مجدد تا سقف ظرفیت اعلام شده جدید، بازگشایی می‌شود.
11	نام نویسی در طرح اقدام ملی مسکن اینترنتی انجام می شود و در صورتی که ثبت نام کننندگان شرایط واقعی را داشته باشند از طریق پیامک دعوت حضوری می شوند.
12	قرار است از امروز ۱۰ استان برای طرح اقدام ملی مسکن نام‌نویسی کنند که به ترتیب از استان‌های سیستان و بلوچستان، خراسان رضوی و خراسان جنوبی و قم، آغاز می‌شود.
13	سه روز بعد نام‌نویسی در کردستان، کهگیلویه و بویراحمد و گلستان انجام خواهد شد.
14	سه روز پس از آن نیز هموطنان در چهارمحال و بختیاری، همدان و یزد نام‌نویسی می‌کنند.
15	متقاضیان ثبت نام در طرح اقدام ملی و افراد تحت تکفل باید فاقد زمین مسکونی یا واحد مسکونی از روز اول فروردین ماه ۸۴ به بعد باشند و پس از انقلاب اسلامی از امکانات نهادهای عمومی غیردولتی مربوط به تأمین مسکن شامل زمین، واحد مسکونی و یا تسهیلات یارانه‌ای خرید و یا ساخت واحد مسکونی استفاده نکرده باشد.
16	به عبارتی فرم ‹‹ج›› در استعلام از سامانه مربوطه باید سبز باشد.
17	شرط دیگر متأهل یا سرپرست خانوار بودن است.
18	البته زنان خودسرپرست مشروط به داشتن حداقل ۳۵ سال سن می‌توانند در این طرح نام‌نویسی کنند.
19	داشتن حداقل پنج سال سابقه سکونت در پنج سال اخیر در شهر مورد تقاضا از دیگر الزامات است.
20	سابقه سکونت در شهر جدید مورد تقاضا یا در شهر مادر حداقل پنج سال خواهد بود.
21	نداشتن منع قانونی برای دریافت تسهیلات بانکی نظیر چک برگشتی، تسهیلات معوقه و غیره، توانایی تأمین هزینه ساخت مسکن مازاد بر تسهیلات بانکی، امکان سپرده‌گذاری حداقل ۳۰ درصد هزینه ساخت مازاد بر تسهیلات بانکی از جمله دیگر شروط اعلام شده است.
