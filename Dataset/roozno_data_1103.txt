roozno_data###آمریکا معافیت‌های هسته‌ای ایران را لغو کرد / پومپئو: تحریم‌ها در یک دوره ۶۰ روزه باز خواهند گشت###http://roozno.com//fa/news/428730/آمریکا-معافیت‌های-هسته‌ای-ایران-را-لغو-کرد-پومپئو-تحریم‌ها-در-یک-دوره-۶۰-روزه-باز-خواهند-گشت###[]###2020-05-28 09:30:00###۴۲۸۷۳۰###['آمریکا', 'فعالیت هسته ای ایران']
1@@@2@@@3
1	مایک پومپئو، وزیر خارجه آمریکا، روز چهارشنبه هفتم خرداد در بیانیه‌ای اعلام کرد که ایالات متحده معافیت‌‌های تحریمی پروژه‌های اتمی ایران مرتبط با توافق هسته‌ای موسوم به برجام را تمدید نخواهد کرد.
2	وی همچنین از تحریم دو مقام اتمی ایران خبر داده است.
3	بر اساس معافیت‌های کنونی که فروردین ‌امسال برای شش ماه تمدید شد، شرکت‌های چینی، روسی و اروپایی می‌توانستند در برخی فعالیت‌های صلح‌آمیز هسته‌ای ایران همکاری کنند.
4	به گزارش روز نو ، وزیر امور خارجه آمریکا در این بیانیه گفته است: امروز پایان معافیت‌های تحریمی باقی مانده برای پروژه هسته‌ای ایران در چارچوب برنامه جامع اقدام مشترک (برجام) را اعلام کنم.
5	مایک پومپئو اعلام کرده است که معافیت همکاری در زمینه تغییر کاربری نیروگاه آب سنگین اراک، تدارک سوخت هسته‌ای برای رآکتور تحقیقاتی تهران و انتقال ضایعات و زباله‌های هسته‌ای از ایران به خارج را تمدید نخواهند شد .
6	بیشتر بخوانیدتحریم دو فرد در رابطه با برنامه هسته‌ای ایرانبرایان هوک: فشار اقتصادی، انزوای دیپلماتیک و بازدازندگی نظامی اجزای راهبرد آمریکا در قبال ایران هستندآمریکا معافیت همکاری‌های صلح‌آمیز هسته‌ای با ایران را تمدید نمی‌کندطبق این گزارش، این تحریم‌های در دوره زمانی ۶۰ روزه باز خواهد گشت و کشورهای و شرکت های فعال در این پروژه ها فرصت خواهند داشت تا به همکاری خود پایان دهند.
7	مایک پومپئو در ادامه از تحریم دو مقام هسته ای ایران به دلیل نقش آنها در توسعه برنامه هسته‌ای این کشور خبر داده است.
8	وزیر امور خارجه آمریکا تصریح کرده است، مجید آقایی و امجد سازگار، به دلیل مشارکت یا تلاش برای مشارکت در فعالیت‌هایی که به تامین مواد مورد نیاز ساخت و تکثیر تسلیحات کشتار جمعی منجر شده ، مورد تحریم قرار گرفته‌اند.
9	طبق این بیانیه امجد سازگار از مسئولان سازمان انرژی اتمی ایران و مدیر اجرایی تولید سانتریفیوژهای‌گازی غنی‌سازی اورانیوم در مقیاس صنعتی است.
10	این گزارش می‌افزاید، امجد سازگار مدیریت نصب سانتریفیوژها در سایت فردو را به عهده داشته است.
11	در بیانیه وزیر امور خارجه آمریکا آمده است که مجید آقایی در توسعه سانتریفیوژهای پیشرفته ایران نقش داشته است.
12	آمریکا اردیبهشت ۹۷ از توافق شش قدرت هسته‌ای با ایران موسوم به، برجام، خارج شد و فروردین پارسال چند محدودیت‌ جدید بر فعالیت‌های هسته‌ای صلح وضع کرد و به دو معافیت خاتمه داد.
13	بر اساس معافیت‌های کنونی که فروردین ‌امسال برای شش ماه تمدید شد، شرکت‌های چینی، روسی و اروپایی می‌توانستند در برخی فعالیت‌های صلح‌آمیز هسته‌ای ایران همکاری کنند.
14	مایک پومپئو تاکید کرده است، معافیت از تحریم ادامه همکاری در نیروگاه بوشهر برای ۹۰ روز تمدید می‌شود.
15	کارشناسان مبارزه با اشاعه تسلیحات هسته‌ای به روزنامه «واشینگتن‌پست» گفته‌اند، گروهی از قانونگذاران آمریکایی به رهبری سناتور تام کاتن و همچنین مایک پومپئو وزیر خارجه آمریکا در تلاشند که فشارها بر ایران را افزایش داده و بقایای امتیازاتی که در دوران ریاست‌جمهوری باراک اوباما در چارچوب برجام به ایران داده شد را نیز از میان بردارند.
16	این روزنامه آمریکایی می‌گوید هنوز معلوم نیست آیا شرکت‌های روسی و چینی با توقف معافیت‌های آمریکا، همکاری با ایران را متوقف خواهند کرد یا نه.
17	بر اساس برجام، غنی‌سازی بالای ۲۰ درصد به مدت ۱۵ سال برای ایران ممنوع شده است، در حالی که سوخت مورد نیاز رآکتور تحقیقاتی اراک با اورانیوم ۲۰ درصد غنی‌سازی‌ شده تهیه می‌شود.
18	کلسی دیونپورت، مدیر مجمع کنترل تسلیحات و سیاست‌های منع اشاعه هسته‌ای، به واشینگتن‌پست می‌گوید توقف معافیت‌ها برای ارسال سوخت ۲۰ درصدی به رآکتور اراک، توجیهی برای جمهوری اسلامی خواهد بود تا درجه غنی‌سازی اورانیوم را از پنج درصد کنونی به ۲۰ درصد افزایش دهد.
19	همچنین کارشناسان به این رسانه گفته‌اند عدم تمدید تغییر کاربری نیروگاه آب سنگین اراک که می‌تواند پلوتونیوم برای ساخت بمب هسته‌ای تولید کند نیز بهانه‌ای برای توقف روند تغییر کاربری نیروگاه و بازگشت به طرح قدیمی نیروگاه آب سنگین به ایران دهد.
