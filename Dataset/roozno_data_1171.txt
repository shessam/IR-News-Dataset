roozno_data###اصلاح‌طلبان باید با معین یا صفایی فراهانی به انتخابات 1400 وارد شوند###http://roozno.com//fa/news/429592/اصلاح‌طلبان-باید-با-معین-یا-صفایی-فراهانی-به-انتخابات-1400-وارد-شوند###[]###2020-06-02 11:42:00###۴۲۹۵۹۲###['اصلاح طلبان', 'انتخابات 1400']
1
1	عبدالله ناصری درباره سناریوی اصلاح‌طلبان برای انتخابات ریاست جمهوری 1400 گفت: اینکه تصمیم سازمانی جریان سیاسی اصلاحات چیست، خبر ندارم و نمی‌دانم چه سناریوها و برنامه‌هایی را برای رقابت سیاسی آینده دنبال می‌کنند چراکه عملا با تعلیق شورای عالی سیاستگذاری اصلاح‌طلبان روبرو هستیم.
2	به گزارش روز نو :وی افزود: از نظر شخصی معتقدم اصلاح‌طلبان فارغ از آنکه چه سناریویی را برای سیزدهمین دوره انتخابات ریاست جمهوری برمی گزینند، باید نخست بتوانند مردم را برای شرکت در انتحابات سال 1400 متقاعد کنند چون اگر همین روند فعلی تا آن زمان باقی بماند و اتفاق خاصی رخ ندهد، هرگز نمیتوان پایگاه اجتماعی اصلاح‌طلبان را متقاعد به مشارکت کرد.
3	عضو شورای مشورتی رئیس دولت اصلاحات درباره تکرار سناریوی سال 92 و انتخاب یارقرضی از اردوگاه اصولگرایان تاکید کرد: اگر فضای اجتماعی مناسب باشد، معتقدم اصلاح‌طلبان باید با نامزد اصلی خود بیایند.
4	وی درباره احتمال حمایت اصلاح‌طلبان از ظریف، جهانگیری، عارف و محسن هاشمی یا حمایت از لاریجانی و ناطق نوری ادامه داد: باز هم یادآور می‌شوم تا نتوان جامعه را برای ضرورت رای دهی و مشارکت در انتخابات قانع کرد، به نظرم هیچ فرقی بین حمایت از میان ظریف، جهانگیری، عارف، محسن هاشمی، لاریجانی و ناطق نوری وجود ندارد.
5	به گزارش نامه نیوز، ناصری گفت: من موکدا معتقدم دوره همه این آقایان گذشته است.
6	هر دو جریان بعد از بررسی زمینه رای باید با چهره نو و اصلی به میدان بیایند.
7	مثلا اصلاح‌طلبان اگر قرار باشد بیایند، باید با چهرهایی مثل آقایان معین و صفایی فراهانی که کاملا بر سر پیمان خود می‌مانند در میدان انتخابات ریاست جمهوری سال 1400 حضور پیدا کنند.
