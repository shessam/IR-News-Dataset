roozno_data###روحانی: یک میلیون تومان به تمام خانوارهای یارانه بگیر پرداخت خواهد شد###http://roozno.com//fa/news/421080/روحانی-یک-میلیون-تومان-به-تمام-خانوارهای-یارانه-بگیر-پرداخت-خواهد-شد###[]###2020-04-08 11:48:00###۴۲۱۰۸۰###['روحانی', 'خانواده یارانه بگیرها']
1
1	رییس جمهور گفت: موضوع کرونا گرچه سختی هایی را برای ما داشت اما در زمینه علم و دانش و شرکت های دانش بنیان در زمینه سلامت و نیازمندی های بخش پزشکی قدم های بسیار خوبی برداشته شده است و به زودی در تولید کیت‌های آزمایشگاهی کرونا به خودکفایی می‌رسیم.
2	به گزارش روز نو ، حجت‌الاسلام و المسلمین حسن روحانی صبح امروز در جلسه هیئت دولت گفت: مسئله انتظار ظهور یک منجی جزو اعتقادات همه ادیان آسمانی است و در دین اسلام به ویژه در مذهب تشیع رنگ و بوی خاص خودش را دارد و ما خیلی صریح تر و با نام و نشان از آن منجی یاد می‌کنیم.
3	طبق روایات ما هرکس زمان ظهور را تعیین کند دروغگو است.
4	روحانی گفت: انتظار ظهور حضرت ولی عصر هم به معنای امید به آینده است و هم به معنای آمادگی برای صلح و عدالت در سراسر جهان است.
5	بنابراین هر کسی منتظر است که در زندگی فردی و جمعی خود الگویش تلاش برای رسیدن به عدالت باشد.
6	اهم اظهارات وی را در ادامه به نقل از مهر، ایرنا، فارس و ایسنا بخوانید؛* مهدویت یک جهان بینی واقعی به ما می‌دهد.
7	این ایمان و اعتقاد می‌تواند زندگی ما را نشاط ببخشد و ما را از ناامیدی و غم و غصه برهاند و آینده جهان را زیبا و باشکوه و پر از عدل و داد کند.
8	* آن کسی که در زندگی فردی و جمعی الگویش تلاش برای رسیدن به عدالت است منتظر است و درست می‌گوید.
9	بنابراین در مکتب ما یأس معنا ندارد و باید همیشه امید به آینده وجود داشته باشد.
10	نباید در ذهن ما بن بست نسبت به آینده وجود داشته باشد، بلکه باید بدانیم همیشه فرجی در کار خواهد بود.
11	امروز هم بسیار به این موضوع امید به آینده و ایمان نیازمندیم.
12	* ۲۰ فروردین روز هسته ای است و ما همه ساله جشن هسته‌ای می‌گیریم و افتتاح های فراوانی داریم و امسال هم برنامه ریزی داشتیم اما به دلیل اینکه اجتماعات را نمی توانیم برگزار کنیم، به یک فرصت دیگر موکول می‌کنیم تا همه این دستاوردها برای مردم تشریح شود.
13	این دستاوردها در زمینه پزشکی و بهداشت و درمان جایگاه ویژه ای دارد.
14	دیروز در ویدئو کنفرانسی که با استان‌ها داشتیم در یکی از استان‌ها یک مرکز پروتودهی گاما، ماسک‌ها را پرتو دهی می‌کند.
15	* موضوع کرونا گرچه سختی هایی را برای ما داشت اما در زمینه علم و دانش و شرکت های دانش بنیان در زمینه سلامت و نیازمندی های بخش پزشکی قدم های بسیار خوبی برداشته شده است و به زودی در تولید کیت‌های آزمایشگاهی کرونا به خودکفایی می‌رسیم.
16	* در زمینه سی تی اسکن آنچه دستاورد یک شرکت دانش بنیان بود در زمان کوتاهی عکس را تفسیر می‌کند و می گوید که اشکال در کجای دستگاه تنفسی بیمار است.
17	همچنین کیت‌های تازه‌ای تولید شده و به ما نشان می‌دهد در زمان کوتاه که آیا طرف کرونا گرفته و آن را پشت سر گذاشته یا نه.
18	این بسیار مفید است برای کسانی که در جامعه این ویروس به آنان اصابت کرده و آن را پشت سر گذاشته اند بدون اینکه علامتی داشته باشد و با این کیت می فهمد آیا آنتی بادی برایش به وجود آمده یا نه.
19	*{با اشاره به اینکه در زمان شرایط تحریم و وجود ویروس کرونا کالا به وفور در کشور وجود دارد}: از همه تولیدکنندگان متشکریم؛ شرایط آرامی را برای کشور فراهم کردند.
20	* وزیر نفت اعلام کرد هیچ مورد ابتلا به کرونا در مراکز تولیدی این وزارت خانه نداشته اند.
21	من دیروز آمار کل کالاهای اساسی کشور را دیدم، همه اینها ذخائر خوبی دارند.
22	مصوب می کنیم در زمان پرداخت یارانه اردیبهشت ماه یک میلیون به تمام خانوارهای یارانه بگیر پرداخت شود.
23	* همه کار بر این مبناست که تولید کشور ما بتواند برای امروز و آینده جوابگو باشد.
24	امروز ذخایر خوبی در زمینه گندم داریم.
25	کشور خودش را آماده کرده است.
26	آمار همه کالاهای اساسی را دیدم، ذخایر خوبی داشتند.
27	ما تصمیم خوبی برای کل سال آینده اتخاذ کردیم که از کجا و چگونه خریدها انجام بگیرد.
28	این به معنای این است که بخش صنعت و خدمات ما فعال هستند و تلاش می‌کنند.
29	* در این شرایطی که هم تحریم داریم و هم این ویروس در جامعه است، امروز مردم در زمینه مواد غذایی وفور را مشاهده می‌کنند و امیدواریم در زمینه ماسک هم بتوانیم به خودکفایی برسیم.
30	وزارت صمت تلاش خوبی را شروع کرده است.
31	خیلی از استان‌ها معتقدند ما بیش از این‌ها می‌توانیم الکل تولید کنیم.
32	ما باید همه مقررات و امکانات لازم را در اختیار مردم قرار دهیم.
33	* ۱۰۰ هزار میلیارد تومانی که برای پرداخت در نظر گرفتیم، نسبت به همه آنها در جلسه اقتصادی تصمیم گرفتیم.
34	ما در حد توان کشور، کشوری هستیم که در برخی امور قدم‌های خوبی برداشتیم مثلاً در ماه آینده وقتی یارانه پرداخت می‌شود هم آنجا اعتبار یک میلیونی به همه خانواده‌ها داده می‌شود و در مدت ۲۴ ماه از یارانه کم می‌شود.
35	برای کسب و کارهایی که آسیب دیده‌اند هم رقمی را مدنظر قرار دادیم.
36	* همه مجامع بین المللی باید به وظایف خود عمل کنند.
37	ما عضو بانک جهانی و صندوق بین المللی پول هستیم و سهمیه خود را پرداخت می‌کنیم و بخشی از ذخایر ما در این صندوق است.
38	اگر بنا باشد بین ایران و کشورهای دیگر تبعیض قائل شوند برای ما قابل تحمل نیست.
39	بسیاری از کشورهای جهان به صراحت اعلام کردند که صندوق بین المللی پول باید به وظیفه خود عمل کند.
40	ما در طول ۵۰ سال گذشته از این صندوق چیزی نخواستیم.
41	اگر در این شرایط سخت به وظایفشان عمل نکنند دنیا قضاوت دیگری نسبت به آنها خواهند داشت.
42	*امروز برای تنفس مصنوعی در داخل تولید ما افزایش یافته است،‌ به اندازه نیاز بخش پزشکی ما این تولیدات انجام می‌شود و هم در تجهیزات پزشکی و هم ضدعفونی‌ قدم‌های بسیار خوبی برداشته شده است.
43	در حالی که در روزهای اول یکسری دانشجو از چین به ایران می خواستند بیایند اما هیچکس نمی‌توانست مسئولیت قرنطینه را قبول کند و از زیر بار شانه خالی می‌کردند.
44	آنقدر ترس و وحشت وجود داشت و دلیلش هم این بود که امکانات کافی و لازم فراهم نبود، اما امروز این شرایط برطرف شده است و حالت اضطراب اولیه دیگر وجود ندارد.
45	* هفته گذشته تصمیم خوبی برای کل سال ۹۹ گرفتیم که از کجا نیازمندی کالاهای اساسی انجام شود و این نشان دهنده این است که همه بخشها از برق، گاز، نفت، آب و از همه مهتر بهداشت فعال هستند.
46	* موج اول مبارزه با کرونا را پشت سر گذاشته‌ایم.
47	به عنوان دولت از ۳۰ بهمن متوجه ورود کرونا شدیم و در همان جلسه اعلام شد که خبر را به مردم بدهیم.
48	آن روزی که به ما اعلام شد اول فقط در قم بود و روز بعد اراک را هم اعلام کردند که متوجه شدیم آن روز که ما فهمیدیم هم در قم شیوع یافته و هم از قم عبور یافته است.
49	اکثر استان‌ها را هم که میپرسم می‌گویند روز یک یا دو اسفند این بیماری وارد استان شده است.
50	ما از همان روز اول چیزی را از مردم عزیزمان پنهان نکردیم.
51	* تا حالا هم هرچه موفقیت در این روزها را تجربه می‌کنیم و کارگاه‌های تولیدی را فعال می‌بینیم و کشاورزی رونق دارد یا سیلابها خسارت آنچنانی نداشته است به خاطر کار بزرگی است که مردم انجام داده‌اند و وزارتخانه‌ها هم کوشیدند از پارسال تا امروز آمادگی در برابر سیلاب را بالا برند تا جایی که امروز از سیلاب‌ها خوشحالیم چون سدها آماده هستند و در مناطق پرخطر سدها خالی شدند و رودخانه‌ها لایروبی شده‌اند.
