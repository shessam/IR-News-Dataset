tabnak_data###ترخیص سه محموله دیگر از اقلام و تجهیزات پزشکی برای مقابله با کرونا###https://www.tabnak.ir/fa/news/966872/ترخیص-سه-محموله-دیگر-از-اقلام-و-تجهیزات-پزشکی-برای-مقابله-با-کرونا###['اقتصادی', 'داخلی']###2020-03-19 13:44:00###۹۶۶۸۷۲###['ترخیص', 'تجهیزات پزشکی', 'مقابله با کرونا']
4
1	معاون گمرک ایران از ترخیص سه محموله دیگر در ارتباط با کنترل و مقابله با کرونا طی امروز خبر داد.
2	به گزارش تابناک اقتصادی؛ مهرداد جمال ارونقی اعلام کرد: اولین محموله ترخیص شده از گمرک فرودگاه امام خمینی (ره) ، ۱۶ دستگاه تجهیزات پزشکی است که با صدور حکم خروج ، ترخیص و در اختیار مرجع مربوطه قرار داده شد.
3	ارونقی افزود: محموله دوم عبارت از مواد اولیه کیت مولکولی (جهت تشخیص کرونا ) می باشد که با مجوز وزارت بهداشت، بصورت حمل یکسره از طریق گمرک فرودگاه امام خمینی (ره) ترخیص و به مراکز مربوطه ارسال گردید.
4	محموله سوم عبارت از سه کانتینر شامل بیش از ۱۱ هزار عدد ترمومتر (تب سنج) و ۲۴ هزار دستگاه فشارسنج و سایر تجهیزات پزشکی از جمله گوشی پزشکی است که تشریفات گمرکی این محموله نیز هم اکنون در گمرک تهران در حال انجام است و تا ساعتی دیگر از گمرک ترخیص خواهد شد.
5	وی افزود علاوه بر این محموله ها، تشریفات گمرکی محموله های دیگری از جمله مواد اولیه، کالاهای بهداشتی و پزشکی مرتبط نیز بصورت مرتب از گمرکات کشور از جمله گمرک شهید رجایی بندرعباس در حال انجام و خروج است.
