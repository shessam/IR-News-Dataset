roozno_data###رییس جمهور:انسداد درب انتخابات، مردم را به سوی انقلاب سوق داد/ تضعیف جمهوریت تقویت اسلامیت نیست/امام به ما آموخت که اسلامیت در کنار جمهوریت است###http://roozno.com//fa/news/413008/رییس-جمهورانسداد-درب-انتخابات-مردم-را-به-سوی-انقلاب-سوق-داد-تضعیف-جمهوریت-تقویت-اسلامیت-نیستامام-به-ما-آموخت-که-اسلامیت-در-کنار-جمهوریت-است###[]###2020-02-11 12:26:00###۴۱۳۰۰۸###['رییس جمهور']
1
1	رییس جمهوری با بیان این که انقلاب ما یک انتخاب بود، اظهار داشت: بهمن ۵۷ در ۴۱ سال پیش به ما نشان داد که چگونه قدرت خداوند در اراده یک ملت بزرگ تجلی می‌یابد.
2	حجت الاسلام والمسلمین حسن روحانی در مراسم راهپیمایی ۲۲ بهمن گفت: روز تاریخی ۲۲ بهمن را خدمت همه ملت بزرگوار ایران اسلامی و به محضر رهبر معظم انقلاب تبریک و تهنیت عرض می‌کنم و یاد همه شهیدان انقلاب اسلامی، جنگ تحمیلی و همچنین امام شهیدان را گرامی می‌داریم.
3	وی افزود: بهمن ۵۷ در چهل و یک سال پیش به ما نشان داد که چگونه قدرت خداوند در اراده یک ملت بزرگ تجلی می‌یابد، علیرغم این که تبلیغ می‌کردند دوران دین و معنویت سپری شده است و علیرغم این که جهان امروز را به دو قطب شرق و غرب تقسیم کرده بودند ملت بزرگ ایران با انگیزه دینی و مذهبی و بدون اتکا به هیچ قدرت و ابرقدرتی با دست خالی و با دلی مطمئن در برابر رژیم تا دندان مسلح و اربابانش ایستادند و انقلاب شکوهمند اسلامی را به پیروزی رساندند.
4	رییس جمهوری ادامه داد: بی‌تردید ما در حادثه تاریخی ۲۲ بهمن ۵۷ دست خداوند، قدرت خداوند و اراده حق را به خوبی مشاهده کردیم بدون عنایت خداوند چگونه امکان پذیر بود که در برابر تمام قدرت های جهانی و حکومت نظامی در کشور، ملت ما بتواند بزرگترین پیروزی تاریخی را رقم بزند.
5	انقلاب ما مبتنی بر یک انتخاب بودروحانی افزود: تمام انقلاب ما در واقع یک انتخاب بود.
6	من می‌خواهم به سوالی که در ذهن برخی از نسل سوم و چهارم انقلاب ممکن است به وجود آمده باشد، پاسخ دهم که چرا ملت ایران در چهل و یک سال پیش انقلاب را انتخاب کرد و چرا رژیم گذشته را سرنگون کرد.
7	وی ادامه داد: در واقع انقلاب اسلامی ایران مبتنی بر یک انتخاب بود.
8	مردم بین یک رژیم فاسد وابسته به آمریکا و یک نظام مردم سالار دینی، بین یک فاسدی مثل شاه ملعون و مثل انسانی با ایمان و با دانش و سیاست همچون امام (ره).
9	امام (ره) را ملت ما انتخاب کردند.
10	مردم‌سالاری را انتخاب کردند.
11	بین وابستگی به ابرقدرت‌ها و استقلال، مردم ما استقلال را انتخاب کردند.
12	رییس جمهوری گفت: به اعتقاد من این انتخابات و این انتخاب امروز هم در پیش روی مردم باشد، پاسخ مردم امروز ما هم پاسخ ۴۱ سال پیش خواهد بود.
13	بسیار مهم است که به این نکته توجه کنید که انقلاب اسلامی مبتنی بر انتخاب بود و بالاترین ثمره انقلاب نیز انتخاب است.
14	انقلاب از انتخاب است و انتخاب از انقلاب است.
15	یعنی مردم ما بین اسلام و کفر، بین حق و باطل، بین نظام مردمی و دیکتاتوری مسیر حق و عدل را انتخاب کردند.
16	اگر رژیم گذشته به مردم اجازه انتخاب می‌داد نیازی به انقلاب نبودروحانی یادآور شد: اگر رژیم فاسد گذشته به مردم اجازه انتخاب می‌داد نیازی به انقلاب نبود.
17	اگر رژیم گذشته مردم را آزاد می‌گذاشت تا در نوع حکومت، حکومت را برگزینند و انتخاب کنند.
18	در نوع قانون اساسی، قانون اساسی مورد نظر خود را انتخاب کنند.
19	بین استقلال و وابستگی مردم استقلال را انتخاب کنند.
20	اگر رژیم گذشته به یک انتخابات سالم و آزاد ملی تن می داد انقلابی نمی‌شد.
21	وی تاکید کرد: انقلاب بر مبنای آن بود که درب انتخابات بسته شده بود.
22	انسداد درب انتخابات و دروازه انتخابات مردم را هدایت کرد تا از مسیر یک انقلاب بزرگ این زنجیر را پاره کنند و راه را برای انتخابات باز کنند.
23	رییس جمهوی تاکید کرد: برخی فکر می‌کنند انقلاب اسلامی حادثه‌ای بود که ۴۱ سال پیش تحقق پیدا کرد.
24	پدران، مادران، برادران و خواهران ما در آن عصر بود که راه انقلاب را برگزیدند و از ما می‌پرسند که آیا امروز هم ناچاریم همان راه ۴۱ سال پیش را دنباله روی و پیروی کنیم.
25	وی افزود: پاسخ این است که حضور مردم و انتخاب مردم منحصر به ۴۱ سال پیش نبوده است در نظام جمهوری اسلامی هر روز مردم در انتخابات های رسمی یا غیر رسمی شرکت کرده اند.
26	جامعه ای که در آن آزادی وجود دارد، انتخابات مستمر در آن تحقق پیدا میکند، جامعه ای که در آن مردم سالاری وجود دارد و مردم هستند که تصمیم نهایی را می‌گیرند، همواره انتخابات وجود دارد.
27	رییس جمهوری تاکید کرد: مگر مردم ما فقط در روز ۱۲ بهمن و ۲۲ بهمن سال ۵۷ این راه را برگزیدند؟ مگر مردم ما تنها در روزهای ۱۰ و ۱۱ فروردین ۵۸ به صورت رسمی در آن رفراندوم و همه پرسی عمومی، نظام اسلامی را پذیرفتند؟ رفراندومی که پایه و اساس نظام ما هستند.
28	مردم ما در همان سال یک بار دیگر در انتخابات خبرگان قانونی اساسی به این نظام رای دادند و باز هم در همه پرسی قانون اساسی در سال ۵۸ این انتخابات خود را تایید کردند و این اتفاق هر سال با مردم به انتخابات تکرار می‌شود.
29	روحانی خاطرنشان کرد: در هر موضوع مهمی از مردم خواسته می شود تا رای خود را اعلام کنند.
30	کدام سالروز ۲۲ بهمن است که مردم در انتخابات شرکت نکردند؟ در این روز مردم آزادند تا به خیابان‌ها بیایند و انقلابشان را تایید کنند و بار دیگر با امام و رهبری بیعت کنند یا آنکه در خانه هایشان بمانند.
31	اما هر سال شاهد هستیم که مردم انقلاب و راهپیمایی را انتخاب کردند و حضور در صحنه را انتخاب کرده اند.
32	رییس شورای عالی امنیت ملی تصریح کرد: مسیر ما، مسیر انتخابات و انقلاب ما بر مبنای انتخاب بزرگ یک ملت در ۴۱ سال پیش و در انتخاب‌های بعدی به وجود آمد و تکامل پیدا کرد.
33	البته روشن است که ما در تمام مقاطع از روز اول با دشمنان قسم خورده و سرسختی مواجه بودیم.
34	آمریکایی‌ها ۴۱ سال است خواب بازگشت به ایران را می‌بینندوی خاطرنشان کرد: انقلاب اسلامی ایران تاثیرش تنها بر داخل ایران نبود.
35	تاثیرش بر منطقه، جهان، عموم مسلمانان و آزادی خواهان بود.
36	برای قدرتی چون آمریکا تحمل انقلاب اسلامی و پیروزی یک ملت بزرگ و بیرون راندن ابرقدرت آمریکا از این سرزمین غیر قابل تحمل باشد و طبیعی است که از ۴۱ سال پیش هر شب خواب بازگشت به این سرزمین را ببینند.
37	روحانی افزود: آن ها به خوبی می دانند ایران چه مقدار اهمیت دارد و می دانند نقش و قدرت ایران در منطقه یکی از بالاترین قدرت ها و یا به یک معنا بالاترین قدرت حساس خاورمیانه است.
38	رییس جمهوری گفت: آمریکایی‌ها به خوبی می‌دانند که ایران چه مقدار اهمیت دارد و به خوبی می‌دانند نقش ایران در منطقه چیست و قدرت ایران در منطقه یکی از بالاترین قدرت ها است یا به یک معنا بالاترین قدرت منطقه حساس خاورمیانه است و به همین دلیل از روز اول دشمن سرسخت این ملت و انقلاب آمریکا و صهیونیسم بودوی افزود: ایراد آمریکا به انتخاب ما است و می گوید چرا مردم انتخاب کردند سخن آمریکا این است که مردم حق انتخاب نداشته اند نظام شاهنشاهی را ما تایید کرده بودیم مای آمریکا می‌خواستیم بماند و چرا مردم آمدند راه نو برای زندگی خود انتخاب کردند.
39	روحانی با تاکید بر اینکه دعوای ما با آمریکا دعوای انتخاب است، ادامه داد: ملت ایران همیشه و در همه موضوعات و مسائل مهم حق انتخاب دارد و دشمنان ما می‌گویند شما حق انتخاب ندارید؛ آمریکا به ما می‌گوید شما باید به گذشته و به ۴۱ سال قبل بازگردید.
40	سخن مردم ما این است که ما به عقب باز نمی‌گردیم و اره و مسیر ما برای تعالی و پیشرفت این کشور است.
41	امام تا پایان عمر پربرکت خود پای کلام خود ایستادرییس جمهوری با بیان اینکه دشمنی و کینه توزی آمریکا در طول ۴۱ سال گذشته به شکل‌های مختلف ظهور و بروز پیدا کرد، اما راه انقلاب ما همان راه روز اول است خطاب به جوانان عزیز، دانشگاهیان، محققان گفت: یکبار دیگر سخن امام را در روز ۱۲ بهمن ۵۷ در بهشت زهرا بخوانید و دقت کنید آنچه امام روز اول به مردم گفت تا روز آخر و تا پایان عمر پربرکت خود پای آن کلام ایستاد امام با مردم صادقانه رفتار و به وعده اش عمل کرد.
42	روحانی در ادامه با اشاره به سخنان اما در ۱۲ بهمن ۵۷ افزود: امام در بهشت زهرا به مردم گفت سرنوشت مردم در دست خود مردم است و مردم بر سرنوشت خود مسلط هستند، مجلس باید قانونی باشد و دولت باید قانونی باشد و بنای نطام باید مبتنی بر قانون باشد و گفت ما دنبال استقلال فرهنگی و سیاسی در این کشور هستیم و ما با مظاهر تمدن و تجدد مخالف نیستم ما با فحشا مخالف هستیم و گفت من به دلیل خواست مردم و به این دلیل که مردم من را قبول دارند دولت تعیین می کنم.
43	وی یادآور شد: امام آنچه را در ۱۲ بهمن ۵۷ گفت تا روز آخر زندگی خود همان را گفت و راه امام پیوسته و بدون انحراف بود و مردم این صداقت را از کلام امام و عمل امام مشاهده کردند، آنچه انقلاب ما را استحکام بخشیده است، حضور و رای مردم است؛ هرچه مردم از ما می خواهند به آن عمل کنیم.
44	رییس جمهوری گفت: مردم ما برای بدرقه شهید بزرگوار به خیابان آمدند و از نیروهای مسلح و دولت انتقام خواستند، نیروهای مسلح ما به آنچه مردم خواستند عمل کردند اینکه عین الاسد آمریکا در عراق موشک باران می شود یعنی اجرای خواست مردم.
45	مردم انتقام را خواستند نیروهای مسلح ما سخن مردم را به کرسی نشاندند.
46	نیروی مسلح، در کنار مردم استروحانی اظهار داشت:‌ آن روز که هواپیمایی در کنار فرودگاه ما، آسمان را نیلی کرد و قلب ما را سوزاند و قلب رهبری را، مردم از مسوولین عذرخواهی خواستند و نیروهای مسلح ما عمل کردند، صریحا از مردم عذرخواهی کردند و به مردم قول دادند دقت خواهند کرد دیگر چنین اشتباهی هرگز تکرار نشود، نیروی مسلحی که با مردم است و به خواست مردم عمل می کند نیروی مسلحی که در کنار مردم است این همانی است که راه انقلاب اسلامی ما تعیین کرده است.
47	رییس جمهوری با بیان اینکه به نکته بسیار مهمی اشاره کنم، افزود: جوانان و مردم عزیز ایران، گاهی سخنانی در رسانه‌ها مطرح می شود که با راه امام (ره) و انقلاب ما در تضاد است، یادتان نرود امام همواره تاکید کرد گفت همه با هم.
48	این همه با هم یک استراتژی مهم انقلاب اسلامی بود.
49	نگذاریم کسی بگوید این جناح یا آن جناحوی یادآور شد:‌ هرگاه همه با هم بودیم، ۲۲ بهمن آفریده می شود، آمریکا شکست خورده است، شکوفایی در این کشور اتفاق افتاده است، نگذاریم عده‌ای بگویند این جناح یا آن جناح، نه استراتژی ما همه با هم است، همه در کنار هم باید از این کشور دفاع کنیم، با هم باید در برابر آمریکا بایستیم و از حقوق ملت ایران دفاع کنیم.
50	این انقلاب متعلق همه است برای گروه و فرد خاص نیست.
51	رییس دولت تدبیر و امید گفت: در ۲۲ بهمن ۵۷ همه ملت ما احساس پیروزی کردند نه این جناح یا آن جناح؛ تمام اقوام و مذاهب در ایران احساس پیروزی کردند، شرق و غرب و شمال و جنوب ایران، ۳۶ میلیون آن روز جمعیت ایران احساس پیروزی کردند.
52	اگر کاری کنیم که همه ما احساس پیروزی کنیم کار انقلابی است، انقلاب یعنی همین اقدامی کنیم به نفع همه ملت.
53	هرگاه اقدامی کردیم ۸۳ میلیون را خوشحال کردیم کار ما انقلابی است هرگاه ۱۰ میلیون را خوشحال و ۱۰ میلیون را نگران کردیم، عده ای را مردد کردیم، باید ببینیم کجای کار ما ایراد دارد.
54	روحانی تصریح کرد: در بسیاری از موارد این یا آن نادرست است، مقاومت یا دیپلماسی، این یا آن نادرست است، هر دو، هم مقاومت، هم دیپلماسی، شهید سلیمانی ما هم سردار میدان جنگ بود و هم یک دیپلمات ارشد در مذاکره بود.
55	او در مسیر رفتن به جلسه سخن و گفت و گو با نخست وزیر عراق شهید شد.
56	او به سمت میدان جنگ نمی رفت، به سمت میدان دیپلماسی می رفت که شهید شد.
57	او در میدان جنگ سردار قوی جنگ بود، در میدان مذاکره دیپلمات قدرتمند عزتمند بود.
58	وی گفت: همه ابعاد شهید سلیمانی را مد نظر قرار دهیم، او دنبال جنگ در منطقه نبود آمریکایی ها دروغ می گویند، شهید سلیمانی دنبال بی ثباتی در منطقه نبود، آمریکا و اسراییل دروغ می گویند، او به دنبال ثبات بود، شهید سلیمانی به کمک مردم عراق و ارتش عراق به عراق ثبات داد، به سوریه و لبنان ثبات داد و به منطقه امنیت داد، شهید سلیمانی مرد جنگ و صلح بود، جنگی که به صلح منتهی شود، و صلحی که آنچنان قوی باشیم جنگی ایجاد نشود، قدرت و قوت ما است که صلح را حفاظت می کند.
59	رییس جمهوری گفت: نیروی مسلح قوی است که کشور ما را در مسیر صلح نگه می‌دارد.
60	من سپاسگزار صنعت دفاعی کشور هستم که در این مدت چندسال قدرت نیروهای مسلح ما را دو چندان کرده است.
61	در آخرین جلسه شورای عالی امنیت ملی فرماندهان نظامی می‌گفتند قدرت نظامی ما امروز از یک سال گذشته به مراتب بالاتر است.
62	اینکه ما قدرت نظامی ما روز به روز برتر هست، اینکه ما می‌توانیم امروز همه نیازمندی‌های خودمان را با دست خودمان بسازیم چه موشک، چه هواپیما، چه ناوچه، چه زیردریایی، چه موشک ضدزره و همین‌طور موشک پدافند هوایی، همه جا صنعت ایران است.
63	همه جا دست پرتوان مهندسین ایرانی است.
64	تضعیف جمهوریت تقویت اسلامیت نیستوی بیان کرد: قبل از انقلاب ۹۵ درصد سلاح و تجهیزات ما وارد می‌شد و ۵ درصد در داخل درست می‌شد، امروز همه نیازهای ما در داخل کشور تولید می‌شود این به معنای توانمندی علمی و قدرت نظامی و دفاعی ملت بزرگ ایران است.
65	روحانی خاطرنشان کرد:‌ ممکن است افرادی فکر کنند یا جمهوری یا اسلامی، این سخن غلط است.
66	ممکن است افرادی فکر کنند ما جمهوری را تضعیف کنیم تا اسلامیت را تقویت کنیم.
67	با کمال ادب و احترام به این دوستان عزیز می‌گویم اشتباه می‌فرمایید.
68	تضعیف جمهوریت، تقویت اسلامیت نیست.
69	جمهوریت و اسلامیت در کنار همه هستند این یا آن در اینجا درست است.
70	روحانی گفت: در بعضی جاها ما باید بین این یا آن انتخاب کنیم درست است اما در بسیاری از موارد هم نباید بین این یا آن انتخاب کنیم.
71	یا مقاومت یا دیپلماسی نه، هر دو یا تعامل با جهان یا ایستادگی نه هر دو.
72	یا خودکفایی در داخل یا تجارت با خارج نه هر دو.
73	اینجا جاهایی است که این یا آن ناصحیح است.
74	امام به ما آموخت که اسلامیت در کنار جمهوریت استرییس جمهوری اضافه کرد: در تاریخ انقلاب ما امام (ره) به ما آموخت که اسلامیت در کنار جمهوریت است امام به ما آموخت دینداری در کنار مردم سالاری است.
75	امام به ما آموخت پیشرفت در کنار عدالت است در بسیاری از موارد ابعاد مختلف انقلاب اسلامی را باید مدنظر قرار بدهیم.
76	روحانی یادآور شد: دراینجا می‌خواهم به یک مسئله مهم اشاره کنم.
77	آمریکا دنبال چیست؟ آمریکا در این دو سال گذشته که این همه فشار بر مردم عزیز ما وارد کرده است تمام تجارت ما را، تمام صادرات ما را تمام و تمام واردات ما و تمام نیازمندی‌های کشور را هدف قرار داده تا مردم ما صبرشان لبریز شود.
78	رییس جمهوری تصریح کرد: آنچه اختلاف محاسبه است این است که آمریکایی‌ها و جایگاه و عظمت ملت ایران را درک نکرده‌اند.
79	آمریکا یا فکر می‌کنند با ۴۱ سال تمدن مواجه‌اند.
80	خیر آمریکایی‌ها با هزاران سال تمدن ایران مواجه‌اند.
81	روحانی افزود: تمدن ایرانیت و تمدن اسلامیت در طول قرن‌ها.
82	البته انقلاب اسلامی هم در طول ۴۱ سال گذشته اقدامات بسیار مهمی را برای تکمیل تمدن اسلامی و ایرانی انجام داده است.
83	آمریکا با نظام مواجه نیست آمریکا با دولتمردان مواجه نیست.
84	خطای آمریکا این است که با ۸۳ میلیون جمعیت ایران مواجه است مردم ما یکپارچه و یکصدا هستند آنجا که بحث ملت باشد یکصدا است.
85	آنجا که بحث انقلاب باشد یکصداست.
86	آنجا که منافع ملی باشد یکصداست.
