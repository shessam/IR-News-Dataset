tabnak_data###شکایت ۳باشگاه بلژیکی از رییس ایرانی فوتبال این کشور###https://www.tabnak.ir/fa/news/980600/شکایت-۳باشگاه-بلژیکی-از-رییس-ایرانی-فوتبال-این-کشور###['ورزشی', 'ورزشی']###2020-05-26 09:23:00###۹۸۰۶۰۰###['مهدی بیات', 'لیگ بلژیک', 'تابناک ورزشی', 'شکایت']
5
1	۳ باشگاه بلژیکی از جمله آنتورپ مهدی بیات، رئیس فدراسیون فوتبال این کشور را به سوء‌استفاده از قدرت متهم کردند.
2	به گزارش تابناک ورزشی و به نقل از روزنامه Het Laatste Nieuws بلژیک، سازمان حفاظت از رقابت‌های ورزشی بلژیک (BMA) شکایت‌هایی از سوی ۳ باشگاه فوتبال دریافت کرد که در آن‌ها مهدی بیات، رئیس فدراسیون فوتبال را به سوءاستفاده از قدرت متهم کردند.
3	واسلند، ویرتون و آنتورپ تیم‌های شکایت‌کننده از مهدی بیات هستند که البته آنتورپ با حمله جدی به این رئیس ایرانی فدراسیون فوتبال بلژیک و باشگاه شارلوا می‌خواهد او را از سمت‌های اجرایی‌اش در این فدراسیون و حتی یوفا عزل کند.
4	نیمه‌کاره ماندن رقابت‌های لیگ برتر فوتبال بلژیک به خاطر شیوع ویروس کرونا که در جلسه ۱۱ روز قبل فدراسیون فوتبال این کشور اتخاذ شد دلیل اصلی شکایت ۳ تیم موردنظر هستند.
5	آنتورپ نیز معتقد است سمت‌های اجرایی همزمان مهدی بیات در باشگاه شارلوا، فدراسیون فوتبال بلژیک و یوفا نمونه روشن تعارض منافع هستند.
6	این باشگاه مطرح بلژیکی اعلام کرده شکایت‌های خود از مهدی بیات را علاوه بر BMA به فدراسیون فوتبال بلژیک و یوفا نیز ارائه می‌دهد.
7	رقابت‌های لیگ برتر فوتبال بلژیک با آرای بیشتر از ۸۰ درصدی باشگاه‌های این کشور نیمه‌کاره پایان یافت و کلوب بروژ به عنوان قهرمان معرفی شد.
