roozno_data###همه چیز بر وفق مراد ترامپ بود اما ناگهان ورق برگشت / حالا یک ویروس بازیگر اصلی انتخابات آمریکا شده / آیا کرونا ترامپ را قربانی می کند؟###http://roozno.com//fa/news/419616/همه-چیز-بر-وفق-مراد-ترامپ-بود-اما-ناگهان-ورق-برگشت-حالا-یک-ویروس-بازیگر-اصلی-انتخابات-آمریکا-شده-آیا-کرونا-ترامپ-را-قربانی-می-کند###[]###2020-03-25 14:00:00###۴۱۹۶۱۶###['ترامپ', 'انتخابات آمریکا']
1
1	رئیس جمهور آمریکا مأموریت بسیار دشواری پیش رو دارد؛ چرا که محدود کردن شیوع ویروس کرونا، نیازمند اتخاذ اقداماتی است که باعث بحرانی شدن اوضاع اقتصادی در کوتاه مدت می شود.
2	به گزارش روز نو :ملاك حمود در الاخبار چاپ بیروت نوشت: با نزدیک شدن پایان سال 2019، پیروزی ترامپ در دوره دوم ریاست جمهوری، تقریبا قطعی بود؛ استیضاح او تنها جنبه تبلیغاتی داشت که تاثیری منفی بر رقبای او در حزب دموکرات گذاشت.
3	میانگین بیکاری به پایین ترین سطح تاریخی اش رسید و شاخص های اقتصادی ایالات متحده در بهترین حالت خود قرار داشت.
4	علاوه بر اینکه در سایه سیاستهای اقتصادی ترامپ، حدود 62 درصد از مردم این کشور از این سیاستها اظهار رضایت کرده بودند.
5	، در ادامه این مطلب آمده است: اما در طول تنها چند هفته، واقعیت کاملا تغییر کرد و پیامدهای اقتصادی شیوع بیماری کرونا، کار خود را کرد؛ بازارهای بورس جهانی نابود شدند، از چین گرفته تا ایالات متحده، شاهد بدترین شرایط اقتصادی بودیم.
6	این بدترین زمان ممکن برای وقوع این بحران به نسبت ترامپ بود؛ طبق پژوهش های آکادمیک، رأی دهندگان با استناد به اوضاع اقتصادی در سال انتخابات، به نامزد مورد نظر خود رأی می دهند؛ همانطور که الن ابراموویچ، استاد علوم سیاسی در دانشگاه ایموری، معتقد است که در مساله انتخابات، اقتصاد نقش بسیار مهمی در دیدگاه رأی دهندگان دارد.
7	قدرت بحران کرونا و ابعاد آن، که به دلیل انکار اولیه آمریکا و کُندی و تعلّل مسئولان در اتخاذ تصمیمات و عکس العمل های لازم، به مرحله بحرانی رسیده است، تصویر سیاهی از اثار اقتصادی را برای آمریکا ترسیم می کند.
8	از این رو، شاید بتوان گفت ترامپ قربانی بزرگ زمان بندی انتشار این ویروس در ایالات متحده است.
9	رئیس جمهور آمریکا مأموریت بسیار دشواری پیش رو دارد؛ چرا که محدود کردن شیوع ویروس کرونا، نیازمند اتخاذ اقداماتی است که باعث بحرانی شدن اوضاع اقتصادی در کوتاه مدت می شود.
10	از جمله این اقدامات، تعطیلی مدارس، دانشگاهها، رستورانها و محدودیت سفرهاست.
11	با توجه به اینکه اقتصاد آمریکا متکی بر هزینه های مصرفی است، اجرای سیاستهای مذکور، نه تنها به رشد اقتصادی این کشور آسیب می رساند، بلکه می تواند میانگین بیکاری را نیز تا حدود 6 درصد افزایش دهد.
12	علاوه بر این، بدون دخالت دولت، ممکن است این میزان به حدود 20 درصد نیز برسد.
13	بنابراین، خسارتهایی که به درآمد افراد وارد می شود، تبدیل به امر واقع می شود.
14	در این رابطه لاری بارتلز، پژوهشگر سیاسی در دانشگاه واندر بیلت، با بررسی تاثیر اقتصاد بر انتخابات ریاست جمهوری، تصریح می کند که تغییرات در درآمدهای فردی، بیش از تحولات در تولید ناخالص ملی در آمریکا خواهد بود و این مساله تاثیر زیادی بر نظر رأی دهندگان می گذارد.
15	به عقیده وی، به میزانی که ویروس کرونا باعث رکود اقتصادی در شش ماه اینده شود، این رکود تاثیر منفی خود را بر فرصتهای انتخاب مجدد ترامپ، می گذارد.
