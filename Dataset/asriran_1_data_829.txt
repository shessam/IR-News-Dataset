asriran_1_data###معاون پیشین استقلال: سعادتمند آبروی خود را وسط گذاشته است/ فرهاد مجیدی در کارهای مدیریتی دخالت نکند###https://www.asriran.com/fa/news/721599/معاون-پیشین-استقلال-سعادتمند-آبروی-خود-را-وسط-گذاشته-است-فرهاد-مجیدی-در-کارهای-مدیریتی-دخالت-نکند###['ورزشی']###2020-04-02 12:05:00###۷۲۱۵۹۹###['استقلال', 'مجیدی']
9
1	معاون ورزشی پیشین استقلال در خصوص حضور سعادتمند در این باشگاه واکنش نشان داد.
2	علی نظری جویباری در گفت‌وگو با ایلنا، در خصوص حضور سعادتمند به عنوان مدیرعامل باشگاه استقلال اظهار داشت: امیدوارم سعادتمند استقلال را از این شرایطی که وجود دارد، عبور دهد.
3	بالاخره باید به او کمک کنند از مدیران وزارت ورزش گرفته تا سایر اشخاص که وی در سمت جدیدی که بر عهده گرفته سربلند بیرون بیاید.
4	به هر جهت یک مدیری آبروی خود را وسط گذاشته و باید همه دست به دست هم بدهند تا ان‌شاءالله بتواند موفق شود.
5	معاون ورزشی پیشین باشگاه ورزشی استقلال در خصوص تغییر و تحولات مداوم در این باشگاه تصریح کرذ: نمی‌دانم اما بدون شک این اتفاق نشان‌دهنده ضعف وزارت ورزش است که یک مدیر بیاید و دوباره چند روز بُعد یک فرد دیگری جایگزین او در این سمت شود.
6	جایی مدیری موفق است که حداقل شرایط کاری برای او فراهم که تا سالیان سال بتواند در عرصه مدیریتی دوام داشته باشد.
7	نظری‌ادامه داد: اکنون خود سعادتمند هم نمی‌داند تا چه زمانی عهده‌دار مسئولیت مدیرعاملی باشگاه استقلال خواهد بود، همانطور که خلیل‌زاده، فتح‌الله‌زاده، موسوی، ماجدی و دیگران آمدند و رفتند.
8	بعید می‌دانم از این دوستان برنامه‌ ای خواسته باشندمعاون ورزشی پیشین باشگاه ورزشی استقلال درپایان در خصوص پست انتقادی فرهاد مجیدی علیه سعادتمند گفت: به فرهاد مجیدی به عنوان دوست توصیه می‌کنم در کارهای مدیریتی دخالت نکند زیرا این باشگاه مدیر و هیئت مدیره دارد.
9	کار مجیدی در حیطه کادرفنی است و همانطور که سایرین نباید در کار او دخالت کنند او هم نباید در کار دیگران به خودش اجازه ورود کردن بدهد.
10	بالاخره سلسه مدیریتی در این باشگاه باید رعایت شود.
11	اگر او به این کارش بخواهد ادامه دهد به نظرم خودش بیشتر از همه لطمه خواهد دید.
12	بهترین کار او این است تمرکزش را روی مسائل فنی تیم بگذارد، تا تیم از مقمصه‌ای که گرفتار شده نجات پیدا کند.
13	به هر جهت ادامه این موضوع باعث خواهد شد تا فردا روزی هواداران از او انتقاد کنند که نتوانست تیم را خوب جمع و جور کند.
14	فکر می‌کنم به او راهنمایی درستی نمی‌شود که این چنین خودش را وارد این مسائل کرده است.
