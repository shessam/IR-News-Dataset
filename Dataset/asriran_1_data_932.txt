asriran_1_data###دی میل: آمریکا پیش از شیوع ویروس کرونا روی این ویروس در چین کار می‌کرد###https://www.asriran.com/fa/news/723242/دی-میل-آمریکا-پیش-از-شیوع-ویروس-کرونا-روی-این-ویروس-در-چین-کار-می‌کرد###['بین الملل']###2020-04-13 16:13:00###۷۲۳۲۴۲###['بحران کرونا', 'موسسه ویروس شناسی ووهان']
12
1	وب سایت روزنامه بریتانیا در گزارشی اختصاصی مدعی شده ایالات متحده آمریکا روی پروژه‌ای برای تحقیقات روی خفاش‌های حامل ویروس کار می‌کرده است.
2	به گزارش ، بر اساس این ، پیش از پاندمی بیماری "کووید 19" آزمایش‌هایی مربوط به کروناویروس روی خفاش‌ها و دیگر پستاندارانی انجام داده که در استان یونان یعنی در جایی هزار مایل دورتر از استان هوبی (به مرکزی شهر ووهان) به دام افتاده بودند.
3	بر اساس گزارش دیلی میل، موسسه ویروس شناسی ووهان این آزمایش‌ها را با هزینه آمریکا و در پروژه‌ای به ارزش 3.
4	7 میلیون دلار به انجام رسانده است.
5	بر اساس این گزارش، نقشه ژنوم ویروس کووید 19 نشان می‌دهد که این ویروس از خفاش‌های کشف شده در غارهایی واقع در استان یونان چین نشات گرفته است اما در ابتدا بر اساس اعلام منابع چینی گمان می‌رفت که این ویروس در یک بازار فروش حیوانات وحشی در شهر ووهان چین به انسان‌ها منتقل شده است.
6	افشای اینکه موسسه ویروس شناسی ووهان با پول آمریکا، به روی خفاش‌های منطقه منشاء ویروس کووید 19 آزمایش‌هایی انجام می‌داده، نگرانی‌ها درباره اینکه خود این آزمایشگاه و نه بازار فروش حیوانات ووهان، منشا اولیه شیوع کروناویروس بودند را افزایش داده است.
7	بر اساس اسنادی که نشریه بریتانیایی "میل آن ساندی" به آنها دست یافته ، دانشمندان در موسسه ویروس شناسی ووهان اقدام به انجام آزمایش‌هایی روی خفاش‌ها به عنوان بخشی از یک پروژه تامین مالی شده از سوی آژانس موسوم به "انستیتو ملی سلامت آمریکا" کرده‌اند.
8	این آژانس آمریکایی مجوز دریافت بودجه دولتی آمریکا برای استفاده موسسه ویروس شناسی ووهان در انجام تحقیقات روی خفاش‌ها را صادر کرده است.
9	"انستیتو ملی سلامت آمریکا"، مسئول پژوهش‌های رسمی و دولتی مربوط به بهداشت عمومی و بیوپزشکی در آمریکاست.
10	موسسه ویروس شناسی ووهان در وب سایت خود این آژانس آمریکایی را به همراه چند دانشگاه دیگرآمریکایی به عنوان شریک تحقیقاتی خود ذکر کرده است.
11	"دانشگاه هاروارد"، "دانشگاه آلاباما"، "دانشگاه تگزاس شمالی" و "فدراسیون ملی حیات وحش آمریکا" نیز به عنوان دیگر شرکای این موسسه چینی ذکر شده‌اند.
12	دانشمندان در راستای طرح پژوهشی "انستیتو ملی سلامت آمریکا" در این موسسه چینی اقدام به فرآوری یک کروناویروس و تزریق آن به بچه خوک‌هایی 3 روزه کردند.
13	به نوشته دیلی میل، افشای گزارش‌هایی درباره انجام تحقیقات روی خفاش های ناقل ویروس کووید 19 در موسسه ویروس شناسی ووهان، فرضیه های توطئه درباره احتمال درز کردن این ویروس از موسسه ویروس شناسی ووهان به بیرون را تقویت کرده است.
14	براساس یک ادعای تایید نشده ممکن است دانشمندان مشغول به کار در این موسسه بعد از آن که خون حاوی این ویروس بر روی آنها پاشیده شده، به ویروس آلوده شده و سپس آن را به مردم محلی منتقل کرده باشند.
15	همزمان گمان می‌رود که یک موسسه دیگر در شهر ووهان موسوم به "مرکز کنترل بیماری ووهان" که در فاصله 3 مایلی از بازار حیوانات وحشی این شهر قرار گرفته، اقدام به انجام آزمایش‌هایی به روی حیواناتی نظیر خفاش‌ها به منظور بررسی انتقال کروناویروس کرده است.
16	موسسه ویروس شناسی ووهان دارای بیش از ۱۵۰۰ دوز از ویروس‌های مرگبار است و بر روی خطرناکترین پاتوژن ها به ویژه ویروس‌های قابل حمل توسط خفاش‌ها تحقیق می‌کند.
17	این موسسه در سال 2003 و پس از شیوع ویروس سارس تاسیس شد.
