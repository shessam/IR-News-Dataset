asriran_2_data###فرشید اسماعیلی: برای استراماچونی جان می‌دهیم/ نگران نباشید، ما به گروه مرگ عادت داریم###https://www.asriran.com/fa/news/699398/فرشید-اسماعیلی-برای-استراماچونی-جان-می‌دهیم-نگران-نباشید-ما-به-گروه-مرگ-عادت-داریم###['ورزشی']###2019-11-21 12:30:00###۶۹۹۳۹۸###['استراماچونی', 'اسماعیلی']
10@@@11
1	هافبک استقلال می گوید این تیم ترسی از بازی با الریان در مرحله پلی آف لیگ قهرمانان آسیا ندارد.
2	به گزارش ورزش سه، استقلال باید در لیگ قهرمانان اسیا در سال 2020 کار خود را از مرحله پلی آف آغاز کند، جایی که آبی ها در راند اول در استادیوم آزادی باید با برنده الکویت کویت و الفیصلی اردن بازی کنند و در دور دوم در قطر باید با الریان این کشور بازی کنند.
3	این موضوعی است که باعث شده بسیاری راه استقلال برای رسیدن به مرحله گروهی لیگ قهرمانان آسیا سخت بدانند.
4	فرشید اسماعیلی در گفت و گو با ورزش سه صحبت های جالبی در مورد شرایط استقلال و بازی با الریان انجام داد که در ادامه آن را می خوانید:این حرف ها دیگر تکراری شده است.
5	هر سال باید بگوییم بازیکنان جدا می شوند و کار سخت می شود اما این یک واقعیت است که شخصا دوست ندارم به آن بپردازم.
6	هرچه بود هم عدم هماهنگی و هم بدشانسی باعث شد ما نتوانیم برنده بازی های اول فصل بشویم.
7	بینید ما می توانستیم به ماشین سازی نبازیم، برابر فولاد و ذوب آهن تا ثانیه های پایانی بازی برنده بودیم و اگر بدشانسی نمی آوردیم الان 4 امتیاز بیشتر داشتیم و در رتبه دوم بودیم، واقعا این دو بازی دیگر آخر بدشانسی بود.
8	بازی با پرسپولیس یک پنالتی نزدیم و به آن شکل عجیب گل خوردیم، واقعا گاهی به خودم می گویم خدا را شکر از آن شرایط سخت عبور کردیم چون واقعا شرایط سخت بود.
9	این حرف هایی است که شاید ما هرگز در رسانه ها آن را مطرح نکردیم اما ایمان داشتیم این تیم تیمی به مراتب بهتر از سال های گذشته می شویم.
10	ما برخلاف سال های گذشته فصل بدنسازی بسیار سختی را پشت سر گذاشتیم، بعد از چند هفته که از لیگ برتر گذشت شرایط مان بسیار خوب شد و ما می دانستیم امسال از نظر بدنی جزو بهترین تیم های لیگ هستیم.
11	از نظر تاکتیکی بازیکنان در این فصل با روشی جدید بازی می کنند و طبیعی است هرچه پیش برویم بهتر می شویم.
12	سیستم 3 دفاعه سیستمی است که شاید سال ها در فوتبال ایران بازی نشده است و مشخص است تیم ها به سختی می توانند با آن مقابله کنند.
13	البته من دیدم تیم هایی مثل تراکتور و صنعت نفت هم جلوی ما با همین سیستم بازی می کنند ولی به نظر می رسد ما بهتر توانستیم این سیستم را اجرا کنیم که از این بابت خوشحال هستیم.
14	واقعیت این است که هر وقت فرصت کنم بازی های اینتر را می بینم و از دیدن آن لذت می برم.
15	من خودم اگر روزی مربی شوم دوست دارم تیمم تهاجمی بازی کند و خوشحالم در تیمی بازی کنم سبک بازی آن تهاجمی است.
16	واقعیت فوتبال یعنی لذت بردن تماشاگران و به نظر من وقتی خوب بازی کنی، تماشاگران بیشتری از بازی ها استقبال می کند و به دنبال آن نتیجه هم می آید.
17	هرگز اینطور نیست، او عصبانی نیست و رفتار کاملا حرفه ای با ما دارد.
18	استراماچونی با بازیکنان صادق است و به قول داریوش شجاعیان ما در زمین برای او جان می دهیم.
19	قهرمانی خیلی از ما دور است و خیلی نزدیک.
20	(با خنده) واقعیتش را بخواهید ما تیم خوبی هستیم و قتی به سایر تیم های لیگ نگاه می کنیم متوجه می شویم می توانیم در کنار چند تیم دیگر برای قهرمانی رقابت کنیم.
21	واقعا برای رسیدن به قهرمانی نیاز به امکانات داریم، من حرف کل تیم ما را می زنم، برای استقلال خوب نیست برای زمین تمرینش لغو شود.
22	من امیدوارم یک بار برای همیشه این مشکل حل شود تا استقلال شبیه به یک باشگاه شود و ما هر روز دنبال زمین تمرین نگردیم.
23	به هرحال در این چند ساله ما همیشه در گروه مرگ بودیم و از این مساله ناراحت و نگران نیستیم.
24	دو سال پیش همین الهلال را رفت و برگشت بردیم.
25	ما همیشه در لیگ قهرمانان بازی های خوبی کرده ایم و اگر فرم مان را حفظ کنیم می توانیم الریان را شکست بدهیم.
