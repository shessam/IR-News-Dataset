asriran_1_data###ایبینی: مصدوم نیستم و با بدشانسی در تست‌پزشکی رد شدم/از هواداران استقلال تشکر می‌کنم###https://www.asriran.com/fa/news/709099/ایبینی-مصدوم-نیستم-و-با-بدشانسی-در-تست‌پزشکی-رد-شدماز-هواداران-استقلال-تشکر-می‌کنم###['ورزشی']###2020-01-16 10:23:00###۷۰۹۰۹۹###['مجیدی', 'استقلال']
5@@@6
1	هافبک آفریقایی مدنظر استقلال بعد از ردن شدن از تست های پزشکی از هواداران به خاطر استقبال گرمشان تقدیر و تشکر کرد.
2	به گزارش فارس، برنی ایبینی، هافبک خارجی مدنظر تیم فوتبال استقلال روز گذشته در تست‌های پزشکی شرکت کرده و در این تست‌ها رد شد تا نتواند با استقلال قرارداد ببندد.
3	این بازیکن نیجریه‌ای الاصل است که تابعیت استرالیایی هم دارد در صفحه شخصی خود درباره این اتفاق نوشت: هواداران عزیر استقلال دوست دارم از شما به خاطر استقبال گرمی که از من داشتید، تقدیر و تشکر کنم.
4	من مصدوم نیستم اما با بدشانسی در تست های پزشکی مشکلی بوجود آمد.
5	درست است من در سال 2015 از ناحیه مچ پا دچار مصدومیت شده بودم و عمل جراحی کردم.
6	ولی از آن وضعیت سخت گذشتم و در طول 3 سال گذشته برای 3 تیم مختلف بازی کردم.
7	وی افزود: من تا الان در هیچ تست پزشکی رده نشده بودم اما باید این تصمیم را بپذیرم.
8	از این ناراحتم که نمی‌توانم برای این هواداران خوب و باشگاه استقلال بازی کنم اما این طبیعت فوتبال است و این اتفاقات در آن رخ می دهد.
9	برایتان در آینده آرزوی موفقیت می‌کنم و یک بار دیگر به خاطر استقبال گرمتان تشکر می‌کنم.
10	از فرهاد مجیدی(مربی تیم) نیز به خاطر اعتمادی که به من داشت، تشکر می‌کنم.
11	با وجود موانع باید همیشه لبخند زد.
