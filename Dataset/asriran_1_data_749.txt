asriran_1_data###معاون ظریف: به کمک‌ مشمئزکننده آمریکایی‌ها نیازی نداریم###https://www.asriran.com/fa/news/719328/معاون-ظریف-به-کمک‌-مشمئزکننده-آمریکایی‌ها-نیازی-نداریم###['سیاست خارجی']###2020-03-18 13:53:00###۷۱۹۳۲۸###['وزارت خارجه']
5
1	معاون دیپلماسی اقتصادی وزیر امور خارجه درباره ادعای آمریکا مبنی بر آمادگی کمک به ایران، گفت: ایران نیازی به کمک‌های مشمئزکننده آمریکایی‌ها ندارد اگر آنها راست می‌گویند تحریم‌ها را در این شرایط شیوع کرونایی متوقف کنند.
2	به گزارش ایرنا، «غلامرضا انصاری» در برنامه "تیتر امشب" تلویزیون، با اشاره به اقدامات معاونت دیپلماسی اقتصادی وزارت امور خارجه در مقابله ویروس کرونا گفت: از ۲۸ بهمن‌ماه ۹۸ بخش اقتصادی وزارت امور خارجه مسئولیت کنترل و هدایت مراودات خارجی را برعهده دارد.
3	انصاری با اشاره به اقدامات دستگاه دیپلماسی کشور در این باره تصریح کرد: رییس‌جمهوری و وزارت امور خارجه حرکت گسترده‌ای در سطح بین‌المللی آغاز کردند که از جمله آنها انجام مکاتبات با نهادها و سازمان‌های بین‌المللی و تشریح معضلات این بیماری با وجود تحریم‌ها در کشور بود.
4	معاون دیپلماسی اقتصادی وزارت امور خارجه افزود: کرونا بار اقتصادی مهمی بر دوش کشور گذاشته که همزمانی آن با تحریم‌ها مسائل را پیچیده‌تر کرده است.
5	وی با بیان اینکه روابط ما با همه همسایگان به جز دو مورد خوب است، خاطرنشان کرد: در این مقطع همسایگان کمک‌های خوبی به ما ارائه کردند که البته کمک‌های برخی بسیار قابل توجه بود.
6	انصاری درباره ادعای آمریکا مبنی بر آمادگی کمک به ایران ابراز داشت: ایران نیازی به کمک‌های مشمئزکننده آمریکایی‌ها ندارد.
7	اگر آنها راست می‌گویند تحریم‌ها را در این شرایط شیوع کرونایی متوقف کنند.
8	وی با اشاره حضور نمایندگان سازمان بهداشت جهانی در ایران بیان کرد: به اذعان نمایندگان جامعه جهانی، بهداشت ایران با وجود تمام تحریم‌ها بهترین کارکرد را در مقابل بیماری کرونا داشته است.
9	این دیپلمات درباره کمک‌های اروپا هم یادآور شد: اروپایی‌های به عنوان طرف برجامی ما، بهتر است در این دوران حساس کرونایی یک چهره انسانی از خود نشان دهند.
