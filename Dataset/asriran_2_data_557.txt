asriran_2_data###نماینده ایران در سازمان ملل: دست داشتن سلیمانی در مرگ آمریکایی‌ها صحت ندارد/ انتقام سختی از آمریکا خواهیم گرفت###https://www.asriran.com/fa/news/706923/نماینده-ایران-در-سازمان-ملل-دست-داشتن-سلیمانی-در-مرگ-آمریکایی‌ها-صحت-ندارد-انتقام-سختی-از-آمریکا-خواهیم-گرفت###['سیاست خارجی']###2020-01-04 08:09:00###۷۰۶۹۲۳###['تخت روانچی', 'قاسم سلیمانی']
7
1	نماینده کشورمان در سازمان ملل در گفت‌وگویی اختصاصی با ان بی سی گفت: ما نمی‌توانیم چشمانمان را بر روی اتفاقی که برای فرمانده نیروهای مسلح‌مان اتفاق افتاده را نادیده بگیریم و تلافی خواهیم کرد.
2	به گزارش ایسنا، مجید تخت روانچی، نماینده کشورمان در سازمان ملل در گفت‌وگویی اختصاصی با ان بی سی ترور قاسم سلیمانی، فرمانده نیروهای قدس سپاه پاسداران را "ستیزه‌جویی" و یک "اقدام نامشروع" خواند.
3	وی همچنین با اشاره به اینکه آمریکا اعتقادی به گفت‌وگو ندارد، تصریح کرد که از زمان ترور قاسم سلیمانی از طریق سفارت سوئیس با آمریکا مکاتباتی داشته‌اند.
4	روانچی در خصوص این مکاتبات توضیح نداد اما تصریح کرد که انتقام سختی از آمریکا خواهند گرفت.
5	وی با رد ادعاهای واهی مبنی بر دست داشتن قاسم سلیمانی در مرگ چند هزار آمریکایی گفت: آن‌ها هیچ مدرکی دال بر حرف‌هایشان رو نکرده‌اند.
6	اگر آن‌ها اسنادی در اختیار دارند، باید آن‌ها را نشان دهند.
7	نماینده کشورمان در سازمان ملل همچنین با اشاره به توییت جان بولتون، مشاور سابق امنیت ملی آمریکا عنوان کرد: مشخص است که آمریکا از مدت‌ها قبل برنامه ترور قاسم سلیمانی را در سر داشته است.
8	وی با اشاره به اینکه سلیمانی به درخواست دولت عراق در این کشور حضور یافته بود، عنوان کرد: آمریکا در عین حال که قهرمان شکست دادن تروریست‌ها در منطقه را ترور کرده است، نمی‌تواند ادعا کند که در حال مبارزه با تروریسم است.
9	مجید تخت روانچی همچنین افزود: انتقام سختی در کار خواهد بود.
10	از زمان، مکان و چگونگی این امر اطلاعی ندارم اما حتما تلافی خواهیم کرد چراکه این اقدامی از سر ستیزه‌جویی بوده است و ما نیز نمی‌توانیم چشمانمان را بر روی اتفاقی که برای فرمانده نیروهای مسلح‌مان اتفاق افتاده را نادیده بگیریم.
