roozno_data###بیوتروریسمی بودنِ کرونا یک توهم است؟###http://roozno.com//fa/news/417311/بیوتروریسمی-بودنِ-کرونا-یک-توهم-است###[]###2020-03-08 14:10:00###۴۱۷۳۱۱###['بیوتروریسمی بودنِ کرونا']
1
1	زیباکلام با اشاره به طرح بیوتروریسمی بودن شیوع کرونا که از سوی برخی مطرح می‌شود گفت: حالا امروز کروناویروس هم به تئوری‌های توطئه نسبت داده می‌شود، اما اگر یادمان باشد درباره طالبان، داعش، القاعده، و حادثه یازده سپتامبر هم تئوری‌های توطئه مطرح بود.
2	صادق زیباکلام، استاد دانشگاه و تحلیلگر مسائل سیاسی، درباره طرح بیوتروریسمی بودن کرونا و شدت آن در ایران و چین توضیح داد: در ایران چه قبل و چه بعد از انقلاب هم به دلایل تاریخی (که در حقیقت همان دخالت قدرت‌های بیگانه در ایران بوده) و هم به واسطه ضعف و عقب‌ماندگی علوم انسانی به جای فهم پدیده‌های سیاسی، اجتماعی، فرهنگی، فکری تاریخی و غیره.
3	همه چیز به تئوری‌های توطئه نسبت داده می‌شود.
4	او با اشاره به طرح بیوتروریسمی بودن شیوع کرونا که از سوی برخی مطرح می‌شود گفت: حالا امروز کروناویروس هم به تئوری‌های توطئه نسبت داده می‌شود، اما اگر یادمان باشد درباره طالبان، داعش، القاعده، و حادثه یازده سپتامبر هم تئوری‌های توطئه مطرح بود.
5	استاد دانشگاه تهران ادامه داد: شما هیچ پدیده مهم داخل و خارج از کشوری را پیدا نمی‌کنید که به شکلی به تئوری توطئه ارتباط پیدا نکند.
6	البته این فقط در ایران نیست که هر چیزی را که با آن مخالف هستند به این تئوری پیوند می‌زنند.
7	زیباکلام همچنین ادامه داد: جالب است که این فقط عوام و لایه‌های کمتر تحصیل‌کرده نیستند که به این تئوری پناه می‌برند؛ بسیاری از تحصیل‌کرده‌ها هم پدیده‌های سیاسی و اجتماعی را مانند نظام به تئوری‌های توطئه مربوط می‌دانند.
8	جالب‌تر اینکه سلطنت‌طلب‌ها و مخالفان جمهوری اسلامی هم همین رفتار را دارند.
9	آنها هم سقوط رژیم شاه را به آمریکایی‌ها و انگلیسی‌ها نسبت می‌دهند.
10	این تحلیلگر مسائل سیاسی درباره دلایل طرح موضوعاتی مانند بیوتروریسمی بودن شیوع کرونا عنوان کرد: همان‌طور که گفتم، بخشی از این اظهارات به واسطه پیشینه تاریخی و به نظر من بخش مهم‌تر آن به ضعف و عقب‌ماندگی علوم انسانی در ایران برمی‌گردد که چون نمی‌توانند خیلی از پدیده‌های سیاسی و اجتماعی را تبیین کنند این پیشامدها را توطئه تلقی می‌کنند.
11	او با اشاره به شیوع ویروس کرونا علاوه بر ایران، در کشورهای اروپایی، آمریکا، چین، کشورهای آمریکای جنوبی و غیره.
12	تاکید کرد: نمی‌گویم در این کشورها و بیرون از ایران هیچ‌کس به دنبال تئوری توطئه نیست.
13	استاد دانشگاه تهران در توضیح جمله فوق گفت: یعنی بیرون از ایران هم احتمال تئوری توطئه مطرح می‌شود؛ عده‌ای می‌گویند خود چینی‌ها این کار را کرده‌اند تا آمریکایی‌ها و اروپایی‌هایی که به چین آمده و سرمایه‌گذاری کرده‌اند بروند و چین سهام آنها را ارزان بخرد.
14	عده‌ای می‌گویند آمریکایی‌ها مسبب این اتفاق هستند، اما تعدادشان در اقلیت محض است.
15	زیباکلام در پایان با اشاره به طرح تئوری توطئه در میان قشرهای پایین جامعه تاکید کرد: بیرون از ایران قشرهای تحصیل‌کرده هیچ وقت چنین مسائلی را نه مطرح می‌کنند و نه به آن اعتقاد دارند.
16	در ایران بدبختانه افراد و لایه‌های تحصیل‌کرده تمایل بیشتری به تئوری‌های توطئه دارند.
