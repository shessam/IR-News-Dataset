roozno_data###بحران جسدهای کرونایی در پرجمعیت‌ترین شهر اکوادور###http://roozno.com//fa/news/420349/بحران-جسدهای-کرونایی-در-پرجمعیت‌ترین-شهر-اکوادور###[]###2020-04-04 13:24:00###۴۲۰۳۴۹###['جسد های کرونایی', 'شهر اکوادو']
1@@@2
1	بسیاری از کارکنان شرکت های کفن و دفن از زمان شیوع اپیدمی کرونا از ترس ابتلا، سر کار خود حاضر نمی شوند.
2	پرجمعیت‌ترین شهر اکوادور علاوه بر بحران افزایش تصاعدی بیماران کرونایی با بحران اجساد بیماران فوت شده کرونایی نیز روبروست.
3	به گزارش روز نو : با تکمیل ظرفیت بیمارستان‌ها در پذیرش بیماران بدحال کرونایی، بسیاری از بیماران فقیر کرونایی در شهر "گوایاکیل" در خانه‌ها می‌مانند و وقتی می‌میرند اجساد آنها روی دست خانواده‌ها می‌ماند.
4	در شهر بندری "گوایاکیل" اکوادور که مهم‌ترین شهر اقتصادی و پرجمعیت‌ترین شهر اکوادور است، بسیاری از مبتلایان به کرونا به دلیل نبود امکانات پزشکی و بهداشتی و کفن و دفن تنها می‌میرند و جسد آنها گاه در خیابان‌های این شهر می‌گندد.
5	نمونه ای از جسدهای در تابوت بلاتکلیف در خیابان/ سی ان انبا وجود اعلام مقررات سختگیرانه قرنطینه سراسری در اکوادور از سوی دولت، اما در بسیاری از محله‌های فقیرنشین "گوایاکیل" وقتی مردم فقیر برای بردن بیماران کرونایی بدحال با اورژانس تماس می‌گیرند، به دلیل پر بودن ظرفیت بیمارستان‌های دولتی، کسی برای بردن بیماران بدحال آنها مراجعه نمی‌کند در نهایت بیمار بدحال در خانه می‌میرد و جسد روی دست خانواده می‌ماند و یا اگر فرد مریض تنها زندگی می‌کرده، جسد او در خانه می‌گندد و باعث آزار همسایگان می‌شود.
6	در محله‌های فقیر گوایاکیل اجساد فوتی‌های کرونایی در خیابان‌ها دیده می‌شوند و گاه روزها در این شرایط می‌مانند و باعث آزار و اذیت همسایگان می‌شود.
7	مشکل جمع‌آوری اجساد در "گوایاکیل" این است که بسیاری از کارکنان شرکت‌های کفن و دفن از بیم ابتلا به ویروس کرونا از زمان شیوع اپیدمی به سرکارهای خود نرفته‌اند و به همین خاطر شرکت‌های کفن و دفن از عهده پوشش کار برنمی‌آیند.
8	به همین خاطر دولت اکوادور از روز دوشنبه هفته گذشته نیروهایی ویژه از پلیس و ارتش را به این شهر بندری اکوادور اعزام کرده تا اجساد را از خانه‌ها و خیابان‌ها جمع‌آوری کنند.
9	از زمان اعزام این نیروها طبق اعلام مقلامات محلی و دولتی روزانه بیش از 150 جسد کرونایی از خانه‌ها و خیابان‌های بیزرگ ترین شهر اکوادور، جمع شده است.
10	انتقال یک جسد فوتی کرونایی از بیمارستانی در شهر گوایاکیل/ سی ان انآمارهای رسمی حاکی از ابتلای حدود 3400 اکوادوری به "کووید 19" و مرگ 102 نفر است، در حالی که کارشناسان آمارهای واقعی را بسیار بیشتر از این رقم تخمین می زنند.
11	در ویدئوهایی که طی روزهای گذشته در شبکه‌های اجتماعی انتشار یافته مردم برخی مناطق شهر گوایاکیل از بوی بد اجساد در خیابان‌ها و خانه‌های اطراف‌شان شکایت می‌کنند.
12	در یکی از این ویدئوها که در رویترز هم منتشر شده "فرناندو اسپانا" یکی از شهروندان گوایاکیل از نیامدن ماموران دولتی برای بردن جسد مریض کرونایی از خانه‌ همسایه اش شکایت می‌کند و می‌گوید:" ما 5 روز صبر کردیم .
13	.
14	ما از زنگ زدن به 911 خسته شده‌ایم.
15	به ما می‌گویند صبر کنید در حال حل قضیه هستیم.
16	چقدر باید صبر کنیم؟ او سپس دوربین گوشی موبایل خود را از پنجره به داخل خانه‌ همسایه می چرخاند و دوربین یک کیسه نایلونی مشکی را نشان می‌دهد که جسد فرد متوفی 5 روز در داخل آن قرار داده شده است.
17	"اجساد فوتی های کرونایی در بیرون بیمارستانی در شهر گوایاکیل/ خبرگزاری فرانسهسپس همسایه اسپانا می‌گوید: "این بوی بدنی است که دیگر نمی‌توان آن را تحمل کرد.
18	.
19	ما اینجا همسایگان سالمند هم داریم.
20	مادرم را نیز دارم که 80 سال سن دارد و دارای مشکلات تنفسی است.
21	"در 2 فیلم دیگر که به دست سی‌ان‌ان رسیده نشان می‌دهد که اجساد فوتی‌های کرونایی در شهر رها می‌شوند و سپس افرادی دیگر در حال انتقال این احساد به خودرو به مکان‌های دیگر هستند.
22	در یکی از فیلم‌ها هم 2 مرد در حالی که جسد یک فرد کرونایی فوت شده را در پتویی در داخل کوچه‌ای فرعی می‌کشند وقتی از خانه یکی از ساکنان صدای دادو فریاد اعتراض بلند می‌شود، جسد را رها کرده و فرار می‌کنند.
