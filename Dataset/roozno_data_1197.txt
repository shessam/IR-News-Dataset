roozno_data###ترامپ: من در انتخابات برنده خواهم شد؛ ایران صبر نکند از همین حالا با من مذاکره کند###http://roozno.com//fa/news/429903/ترامپ-من-در-انتخابات-برنده-خواهم-شد-ایران-صبر-نکند-از-همین-حالا-با-من-مذاکره-کند###[]###2020-06-05 13:19:00###۴۲۹۹۰۳###['ترامپ']
1
1	دونالد ترامپ که این روزها به دلیل بحران‌های داخلی از جمله موضوع عملکرد ضعیف در مقابله با شیوع ویروس کرونا از سویی و اعتراضات گسترده و سراسری در ایالت های مختلف آمریکا به دلیل مرگ "جورج فلوید" زیر فشار پلیس، سخت زیر فشار است بار دیگر پس از ماه ها سکوت خواستارمذاکره با ایران شده است.
2	پس از تبادل زندانیان اخیر بین ایران و آمریکا ترامپ بار دیگر پس از ماه ها سکوت، بر طبل مذاکره با ایران می‌کوبد و در 2 توییت مجزا اشتیاق و تمایل خود را برای مذاکره با ایران آشکار کرد.
3	او ابتدا دیروز در توییتی نوشت:" از زمانی که من سر کار آمده‌ام، ما بیش از ۴۰ گروگان و زندانی آمریکایی را به خانه آورده‌ایم.
4	از ایران ممنونم؛ این نشان داد که توافق ممکن است!"ترامپ چند ساعت بعد در توییتی دیگر درباره تمایلش به مذاکره با ایران صریح‌تر سخن گفت و نوشت:" خیلی خوب و هیجان‌انگیز است که ما مایکل را در خانه‌مان داریم.
5	از ایران تشکر می‌کنم.
6	برای توافق جدید تا انتخابات آمریکا صبر نکنید!
7	من برنده خواهم شد.
8	اکنون می‌توانید توافق بهتری داشته باشید!ترامپ طی بیش از 2 سال گذشته پس از خروج یکجانبه از برجام بارها خواستار مذاکره با ایران شده است؛ اما از سوی دیگر و به رعم بسیاری از ناظران، در قالب استراتژی "فشار حداکثری" علیه ایران، همه مسیرهای دیپلماسی با ایران را بسته است.
9	او از سوی دیگر طی ماه های گذشته بارها در اظهاراتی گفته مذاکره با ایران اهمیتی برایش ندارد و حتی بهمن ماه پارسال در واکنش به مصاحبه "محمد جواد ظریف" با نشریه آلمانی اشپیگل درباره مذاکره احتمالی ایران و آمریکا در صورتی که آمریکا تحریم های یکجانبه علیه ایران را تعلیق کند، به فارسی در توییتی نوشت: نه ممنونترامپ همچنین بارها مدعی شده است دموکرات‌ها و به ویژه "جان کری" به مقامات ایرانی توصیه کرده‌اند تا زمان انتخابات آبان ماه امسال (1399) صبر کنند و پس از پیروزی احتمالی دموکرات‌ها (جو بایدن) در انتخابات آتی و ورود دوباره ایالات متحده آمریکا به برجام، با این کشور مذاکره کنند.
