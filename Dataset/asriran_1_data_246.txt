asriran_1_data###مخالف؛ دشمن نیست، مخالف است###https://www.asriran.com/fa/news/712151/مخالف-دشمن-نیست-مخالف-است###['سیاسی']###2020-02-04 12:55:00###۷۱۲۱۵۱###['سیاست', 'ایران']
8
1	در یک کشور متکثر از نظر سیاسی و اجتماعی، نظرات متعدد و متفرقی در خصوص یک امر واحد وجود دارد، اما امنیتی کردن فضای رسانه ای و سیاسی کشور به شنیدن نظرات متمایل به نظرات جریاناتی خاص، باعث لطمه جبران ناپذیر به وحدت جامعه خواهد شد.
2	این امر باعث می شود صاحب نظرانی که ماندن در کشور و فضای موجود را به رفتن ترجیح داده اند، فضایی برای عرضه نظرات خود که ممکن است با روال فعلی حاکم نیز در تعارض باشد، نداشته باشند و در صورت اظهار نظر با برخورد روبرو شوند، در حالی که ممکن است بسیاری از این نظرات نه از سر عداوت، که از سر دلسوزی باشد.
3	از آن سو نیز شاهد آن هستیم که برخی افراد که نه سواد و نه تجربه بسیاری ندارند، به عنوان کارشناس و صاحب نظر تنها به صرف همصدایی، روزانه دارای تریبون های بسیار باشند.
4	این در حالی است که هستند بسیاری از بزرگان که در زمینه های مختلف، شخصیت های منحصر به فردی محسوب می شوند و دلشان برای این کشور بیش از بسیاری افراد مدعی می تپد، اما با کوچکترین اظهار نظر، با هجمه های سنگینی که بر علیه شان شکل می گیرد و یا با تذکراتی که دریافت می کنند، ساکت ماندن را ترجیح می‌دهند.
5	امری دردناک که باعث خشنودی عده ای و شنیده نشدن نظرات متخصصینی دلسوز است که احتمالا در دراز مدت صحت یا عدم صحت بسیاری از آنها مشخص خواهد شد.
6	در خاتمه، باید دانست این مطلب صرفا از باب تلنگر نه بیش از آن.
7	قطعا بسیاری از مسؤلین موافق همین نظرات هستند اما آنچه در واقعیت اتفاق می افتد کمی متفاوت است.
8	آنچه باید در شرایط حساس این روزهای کشور برای مسؤلین مدنظر قرار گیرد، سعه صدر بیشتر در برخورد با مخالفین و منتقدین برخی تصمیمات کشور است.
9	باید دانست تمام این افراد فرزندان و بزرگ شدگان همین آب و خاک اند و به اندازه هر صاحب قدرتی حق اظهار نظر آزادانه در مورد فضای کشور را دارا هستند.
10	واضح و مبرهن است که منتقدین و مخالفین فقط منتقد و مخالفند، دشمن نیستند!
