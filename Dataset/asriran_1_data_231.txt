asriran_1_data###سوئدی‌ها هتل شناور یخی ساختند (+عکس)###https://www.asriran.com/fa/news/711641/سوئدی‌ها-هتل-شناور-یخی-ساختند-عکس###['خواندنی ها و دیدنی ها']###2020-02-01 15:03:00###۷۱۱۶۴۱###['هتل شناور یخی']
5
1	در هتل شناور جدید سوئدی‌ها، رستوران، آبگرم و یک مسیر رفت و آمد برای شیرجه زدن در آب یخ زده در نظر گرفته شده است.
2	این هتل که حمام قطب شمال نامگذاری شده، در کنار رودخانه لوله واقع است.
3	قبلا از این رودخانه برای حمل و نقل چوب استفاده می‌شد و این موضوع در طراحی داخلی هتل یادشده مورد توجه قرار گرفته است.
4	هتل یادشده در زمستان و در زمان یخ زدن آب رودخانه ثابت می‌ماند، اما در تابستان و با آب شدن یخ‌ها در آب شناور می‌ماند و با یک پل به ساحل متصل می‌شود.
5	یک استخر آب یخ در مرکز این هتل برای تسهیل آب تنی علاقمندان در سرمای زمستان در نظر گرفته شده است.
6	همچنین برای شناور شدن در یخ‌ها شش کابین انفرادی نیز در نظر گرفته شده است.
7	برای هر اتاق این هتل، یک بالکن کوچک چوبی برای مشاهده شفق‌های قطبی نیز در نظر گرفته شده است.
8	اتاق‌های این هتل گنجایش دو تا پنج نفر را دارند و هزینه اقامت در آنها هزار دلار در هر شب است.
