asriran_1_data###آغاز رسمی معاملات سهام عدالت در بورس/ وراث منتظر اطلاعیه باشند###https://www.asriran.com/fa/news/731441/آغاز-رسمی-معاملات-سهام-عدالت-در-بورس-وراث-منتظر-اطلاعیه-باشند###['اقتصادی']###2020-06-02 11:44:00###۷۳۱۴۴۱###['سهام عدالت']
1
1	مدیر عملیات بازار سهام با صدور اطلاعیه‌ای جزئیات معاملات سهام در شرکت‌های سرمایه‌پذیر سهام عدالت را اعلام کرد.
2	به گزارش ایسنا، طبق مصوبه هیات مدیره سازمان بورس و اوراق بهادار از امروز ۱۳ خردادماه تا ۲۱ خردادماه امکان خرید سهام در شرکت‌های سرمایه‌پذیر سهام عدالت وجود دارد.
3	براین اساس آن دسته از کارگزارانی که به عنوان کارگزاری پرریسک تشخیص داده شود مجاز به ارائه‌ی خدمت به عنوان کارگزار عامل فروش در خصوص مشمولین سهام عدالت نیستند.
4	بر این اساس انجام معاملات در شرکت‌های سرمایه‌پذیر سهام عدالت طی جلسات معاملاتی روزانه به صورت عادی و بلوک در نماد مربوطه با هماهنگی با ناظر بازار قابل انجام است.
5	کمترین قیمت معامله بلوک می‌تواند حداکثر یک درصد پایین‌تر از قیمت پایانی نماد معاملاتی عادی در لحظه معامله بلوک آن سهم باشد.
6	بر اساس اطلاعیه مدیر عملیات بازار معاملات بلوک در نمادهای مربوطه به درخواست کارگزار و پس از انجام بررسی توسط بورس قابل تایید است.
7	زمان شروع معامله در نمادهای فایرا، خودرو، وتجارت، وبصادر، و بملت، بسوییچ، شه‌بندر، شتران، شبریز، شپنا و پست، کچاد، هپترو، خساپا، و توسا، برنا، ساراب، سه‌دشت، فولاژ، فخوز، فولاد، هکشتی، کگل، آخابه، رمپنا، فملی، بنیرو، دانا، جم، فارس، وبفجر در بازار هر روز از ساعت ۱۲:۴۵ تا ۱۴ در بازار ۴ و بدون مرحله سفارش‌گیری است و انجام معامله در نماد این بازار تنها در قیمت پایانی نماد اصلی در روز انجام معامله امکان‌پذیر است همچنین خرید برای کلیه سرمایه‌گذاران اعم از حقیقی و حقوقی امکان‌پذیر بوده و ضروری است کارگزاران نسبت به ورود سفارش تنها با اعتبار روز اقدام کنند.
8	شرکت سپرده گذاری مرکزی اوراق بهادار و تسویه وجوه (سمات) اعلام کرد : ۲ میلیون و ۵۰۰ هزار نفر از وراث متوفیان سهام عدالت باید منتظر اطلاعیه های این شرکت در خصوص انتقال سهام عدالت اموات باشند.
9	به گزارش ایلنا، در اطلاعیه این شرکت آمده است: سمات در تلاش است تا در گام دوم فرایند آزادسازی سهام عدالت، وضعیت انتقال سهام عدالت متوفیان را از طریق الکترونیکی فراهم کند.
10	درهمین رابطه، کارشناسان شرکت سپرده گذاری مرکزی در حال انجام تست های نهایی روی میز خدمت یکی از سامانه های این شرکت هستند تا تمامی فرایندهای انتقال سهام عدالت متوفیان غیر حضوری انجام شود.
11	گفتنی است، از روز دهم خردادماه ۱۳۹۹، سهام ۴۶ میلیون و ۵۰۰ هزار نفر مشمولان سهام عدالت آزاد سازی شد تا برگ زرین دیگری در تاریخ اقتصاد و بازار سرمایه ایران رقم بخورد.
12	تمام دارندگان سهام عدالت که مدیریت مستقیم را انتخاب کرده اند، می توانند با مراجعه به درگاه sahamedalat.
13	ir از وضعیت دارایی خود در ۳۶ شرکت بورسی و فرابورسی مطلع شوند.
14	این سهامداران همانند یک سهامدار عادی در بورس کشور قادر خواهند بود تمامی حقوق و منافع سهامداری را استیفاء نموده و از مزایای سهامداری بهره مند شوند.
15	از جمله این حقوق و منافع نظارت همگانی میلیون ها نفر از هموطنان بر بنگاه های اقتصادی پذیرفته شده در بورس، امکان شرکت در مجامع عمومی، دریافت سود، مشارکت در افزایش سرمایه، دریافت حق تقدم و انجام خرید و فروش سهام در بازار سرمایه است.
