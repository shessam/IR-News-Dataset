roozno_data###روحانی: هیچ تصمیمی برای قرنطینه محل یا شهری مطرح نیست / هرگونه تصمیم‌گیری در مورد تعطیلی با ستاد ملی مبارزه با کرونا است / برای عبور از این وضعیت ممکن است به یک، دو و یا سه هفته زمان نیاز داشته باشیم###http://roozno.com//fa/news/415586/روحانی-هیچ-تصمیمی-برای-قرنطینه-محل-یا-شهری-مطرح-نیست-هرگونه-تصمیم‌گیری-در-مورد-تعطیلی-با-ستاد-ملی-مبارزه-با-کرونا-است-برای-عبور-از-این-وضعیت-ممکن-است-به-یک-دو-و-یا-سه-هفته-زمان-نیاز-داشته-باشیم###[]###2020-02-26 12:07:00###۴۱۵۵۸۶###['روحانی', 'قرنطینه']
1
1	رییس جمهوری گفت: هیچ تصمیمی برای قرنطینه محل یا شهری مطرح نیست، تصمیم‌گیری در مورد تعطیلی و یا ایجاد هرگونه محدودیت به خاطر کرونا با ستاد ملی مبارزه با کرونا است.
2	.
3	به گزارش روز نو ، حجت الاسلام و المسلمین حسن روحانی با تاکید بر اینکه هیچ تصمیمی برای قرنطینه محل یا شهری مطرح نیست و مردم به شایعات توجه نکنند، اظهارداشت: تصمیم گیری در مورد تعطیلی و یا ایجاد هرگونه محدودیت به خاطر کرونا با ستاد ملی مبارزه با کرونا است.
4	روحانی اظهارداشت: مثل همه حوادثی که گاه و بی گاه کشور با آن مواجه شده و ملت و دولت در کنار هم و با همکاری و برخورد هماهنگ از آن عبور کردند، مسأله مواجه شدن با ویروس کرونا هم از همین روال پیروی می‌کند.
5	وی یادآورشد: خوشبختانه در عرض یک الی دو هفته اخیر، تلاش‌های بسیار خوبی در کشور هم در بخش پیشگیری و هم در بخش تشخیص و هم در بخش قرنطینه افراد و هم در بخش درمان، انجام گرفته است.
6	رییس جمهوری اضافه کرد: نیازمند یک برخورد عالمانه با این مسئله هستیم و باید رفتار تخصصی و جدی داشته باشیم.
7	به همین دلیل هم مسئولیت امر به ستادی واگذار شده که رئیس این ستاد وزیر بهداشت، درمان و آموزش پزشکی است.
8	روحانی گفت: بنابراین در همه امور، هم از لحاظ آمار و ارقامی که باید به مردم منتقل شود و هم توصیه‌هایی که مردم باید گوش کنند و هم مراکزی که برای تشخیص و درمان وجود دارد باید به صورت متمرکز بدون توجه به شایعات به سخنان این مرکز توجه شود.
9	وی در عین حال گفت: البته برای عبور از این مسأله ممکن است به یک، دو و یا سه هفته زمان نیاز داشته باشیم.
10	گزارش‌هایی که تا دیشب وزارت بهداشت، درمان و آموزش پزشکی در جلسه ستاد ملی مبارزه با کرونا داد، امیدوارکننده بودند.
