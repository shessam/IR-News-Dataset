roozno_data###وزیر بهداشت: دخالتی در ساعات بازگشایی صحن رضوی نخواهیم کرد / پس از ۱۰ روز مجددا شرایط را ارزیابی می‌کنیم###http://roozno.com//fa/news/429415/وزیر-بهداشت-دخالتی-در-ساعات-بازگشایی-صحن-رضوی-نخواهیم-کرد-پس-از-۱۰-روز-مجددا-شرایط-را-ارزیابی-می‌کنیم###[]###2020-06-01 10:17:00###۴۲۹۴۱۵###['وزیر بهداشت', 'صحن رضوی', 'بازگشایی']
1@@@2
1	وزیر بهداشت با اشاره به برخی نگرانی‌ها از بازگشایی صحن حرم مطهر رضوی و ضرورت رعایت پروتکل‌های بهداشتی جهت مقابله با کرونا و با بیان اینکه دخالتی در ساعات بازگشایی صحن حرم مطهر رضوی نخواهیم کرد، گفت: تنها چیزی که می‌خواهیم رعایت فاصله‌گذاری و پروتکل‌های بهداشتی و عدم برگزاری تجمعات و مراسم است.
2	البته بعد از ۱۰ روز دوباره شرایط را ارزیابی می‌کنیم.
3	به گزارش روز نو ، دکتر سعید نمکی در نشست ستاد پیشگیری و مقابله با ویروس کرونا خراسان رضوی که در استانداری خراسان رضوی برگزار شد، اظهار داشت: تجربه بهداشتی بنده می گفت که در این شرایط سخت، باید کشور را دریابیم.
4	این ویروس، منحوس و بسیار چموش است و با هیچکدام از اجداد خود تشابهی ندارد.
5	سارس و مرس با گرم تر شدن فروکش کردند، اما این ویروس با گرم شدن هوا، بیشتر چموش می شود.
6	ما خودمان را برای این جنگ نابرابر آماده کردیم در حالیکه اروپا و آمریکا، این مساله را ساده انگاشت.
7	بیشتر بخوانید:آستان قدس: تصمیمی برای بازگشایی ضریح حرم مطهر رضوی اتخاد نشده است / منتظر تصمیمات ستاد ملی کرونا هستیمصحن‌های حرم امام رضا (ع) پس از ۶۹ روز بازگشایی شدیک کارشناس رسانه خطاب به علی‌ عسکری: علت حضور دائمی چند مداح مشهور در رسانه ملی چیست؟باد را طوفان انگاشتیم اما اروپا و آمریکا، طوفان را نسیم دیدندوی افزود: ما اگر باد بود، آن‌ را طوفان انگاشتیم اما اروپا و آمریکا طوفان را نسیم دیدند.
8	میزان تخت بیمارستانی و بخش های ویژه آمریکا به ازای هر هزار نفر حداقل ۸ برابر و میزان پرستار نسبت به تخت بیمارستانی در آمریکا، حداقل سه برابر ایران است.
9	وزیر بهداشت تاکید کرد: آمریکا ۱۱۴ میلیارد دلار و انگلیس ۲۲ میلیارد پوند برای بخش بهداشت و درمان شان برای مقابله با کرونا هزینه کردند، در حالیکه در ایران با لطف و مرحمت مقام معظم رهبری، یک میلیارد یورو برای این حوزه در نظر گرفته شد که تا کنون حدود ۲۰ تا ۳۰ درصد از آن، اخیرا محقق شده است.
10	اما ما قبل از شیوع کرونا، خودمان را آماده کردیم، وفاق و همدلی را توسعه دهیم و از ابزار عرفان، معنویت و عشق به کشور که در روزهای دفاع مقدس استفاده کردیم، بهره مند شدیم.
11	وقتی در مُلک طوس نفس می کشیم، امام رضا(ع) را زیارت کرده ایموی افزود: سلام و درود بی کران به ساحت مقدس آقا امام رضا(ع) داریم که امروز توفیق زیارت این بزرگوار، نصیب ما شد.
12	ما وقتی در مُلک طوس نفس می کشیم، می گوییم امام رضا(ع) را زیارت کرده ایم البته در کودکی در کاشان به ما آموخته بودند که بعد از نماز، رو به آقا امام رضا(ع) برگردیم و سلام بدهیم و به آن هم زیارت امام هشتم می گفتیم.
13	سخت ترین و غم انگیزترین بخش مدیریت کرونا در کشوروزیر بهداشت تاکید کرد: شاید سخت ترین، غم انگیز ترین و ملال انگیزترین بخش مدیریت کرونا در کشور این بود که مجبور باشیم برای سلامتی مردم، صحن و سرای امام رضا(ع) را ببندیم و این تصمیم برای بنده که از کودکی با عشق امام رضا(ع) بزرگ شدم، خیلی دشوار بود.
14	وی گفت: نمی دانید بر من چه سخت گذشت که بخواهیم حرم مطهر رضوی و سایر اماکن زیارتی را بخاطر کرونا ببندیم.
15	خدا را شاهد می گیرم، آن شب گفتم یا امام رضا(ع) من از تو شرمسارم به من مهلت بده تا بتوانم جبران کنم و شیعه را با لطف خدا و تو از بلا حفظ کنم و بعد اولین باری که این در گشوده شد، خودم به پابوسی تو بیایم.
16	نمکی گفت: روزی که رای اعتماد از مجلس گرفتم، بدون اطلاع هیچ کس حتی رییس وقت دانشگاه علوم پزشکی مشهد، به محضر امام رضا(ع) مشرف شدم و زیارت کردم و با ایشان عهد و بیعت کردم که در راستای اعتلای فرهنگ اهل بیت تا نفس می کشم و جان دارم، تلاش کنم.
17	ابتدای شیوع کرونا نیز نذر کردم تا وضعیت بهبود یافت به مشهد و حرم مطهر رضوی سفر کنم.
18	این اولین سفر بنده بعد از شیوع کرونا در کشور از ۴ ماه گذشته است.
19	وزیر بهداشت خاطرنشان کرد: امروز که جلسه ستاد ملی مدیریت کرونا برگزار شد، یکی از دوستان عنوان کرد که زائران امام رضا(ع)، از ساعت بازگشایی روز در صحن حرم مطهر رضوی، ناراحت و ناراضی هستند و وقتی این مطلب را شنیدم، تمام سلول هایم آتش گرفت که من باشم و زائر امام رضا(ع) در آفتاب بسوزد؟ به رییس جمهور گفتم باید به مشهد مقدس سفر کنم تا ببینیم چگونه می توانیم راه را هموار کنیم تا خیالمان راحت باشد که شریک جرم در بیماری و مرگ زائر امام رضا(ع) نیستیم و هم اینکه راه را برای تسهیل زیارت آنها هموار کنیم.
20	بسیج تیم وزارت بهداشت از اولین روزهای بهمن ۹۸نمکی اظهار داشت: روزهای سختی در شیوع کرونا گذراندیم و شرایط بسیار پرمشکلی را طی کردیم.
21	کرونا ویروس یکی از بلاهایی بود که ممکن است هر یکی دو قرن یکبار، یک کشور یا دنیا را گرفتار کند.
22	کشور ما در بدترین شرایط اقتصادی و تحریم های ظالمانه و قفل هایی که بر اقتصاد کشور زده بودند، روبرو بود و دچار طوفان کرونا شدیم.
23	به شرایطی رسیدیم که بعد از چین، اولین کشوری که گرفتار شد، ایران بود و از اولین روزهای بهمن ماه پارسال، همه تیم وزارت بهداشت را بسیج کردم که ناشی از تجربه ۳۰ سال پیش بنده در حوزه بهداشت بود.
24	نمکی تصریح کرد: تفاوت دوران دفاع مقدس با شرایط کنونی در کشور در این است که در دوران دفاع مقدس، دشمن، خط مقدم و نوع جنگ مشخص بود اما در شرایط کنونی، شناختی از افراد دارای ویروس نداریم.
25	ممکن است فردی که عاشقانه کنار ما نشسته و مهر می ورزد یا فردی که عاشقانه ما را در آغوش می گیرد، بمب متحرک ویروس باشد که دشمن اصلی است.
26	وی افزود: در حال نوشتن مجموعه ای از خاطرات ایام شیوع کرونا هستم که خیلی هم خواندنی و هم شنیدنی است که چه گذشت.
27	لحظه به لحظه لطف و مرحمت الهی را در مبارزه با کرونا در کشور، به خوبی مشاهده می کنم.
28	همکاران ما، نیروهای مسلح، سازمان های مردم نهاد، مردم، نهادهای اجرایی و روحانیت زحمات زیادی کشیدند.
29	بزرگترین مرحمت را در این شرایط از مقام معظم رهبری دیدم.
30	رییس جمهور حمایت های بی نظیری کرد و کارهای بزرگی شکل گرفت.
31	مجبور شدیم دانشگاه ها، مدارس و مساجد و اماکن با تجمع زیاد جمعیتی را تعطیل کنیم و کسب و کارها را با حداقل ممکن، تعطیل کردیم.
32	حمایت نظام سلامت از اقتصاد در ایرانوزیر بهداشت یادآور شد: یک بیماری مهلک‌تر از کرونا به نام اقتصاد به هم ریخته داشتیم.
33	در همه کشورهای دنیا، اقتصاد به حمایت از نظام سلامت می پردازد اما در ایران، نظام سلامت از اقتصاد حمایت کرد.
34	اقتصاد خانوار در کشورهایی مانند ایران زودتر فرو می ریزد.
35	باید به فردی که روزانه چند جوراب می فروخت و یا دکه‌داری که امورات زندگی خانواده و پدر و مادرش را اداره می کرد، توجه می کردیم.
36	دلایل بازگشایی دیرتر مساجدنمکی ادامه داد: در کشور به تدوین و اجرای فاصله گذاری هوشمند پرداختیم و ریسک آن را هم پذیرفتیم اما چرا مساجد را دیرتر بازگشایی کردیم؟ یکی اینکه ما که درد دین داریم و می دانیم که بی‌دینان لامذهب بی انصاف، خنجر به دست گرفته و در حلقوم دین و شریعت و دین داران، فرو می کنند و باید حربه را از آنها بگیریم و اگر قرار شد بعد از بازگشایی، اپیدمی و خیز دوم کرونا شکل بگیرد، آن را به پای دین و مذهب و مسجد نگذاریم.
37	دوم اینکه مراجعان به مساجد برای نمازهای جماعت و جمعه، معمولا سنین بالای ۶۰ سال هستند که سنین ریسک و خطر هستند و مرگ و میر در این افراد بالاتر است، اما خوشبختانه دوستان به بنده مرحمت دارند و از نوع نگاه بنده به دین اطلاع دارند و می دانند که بنده درد دین دارم.
38	تلاش کردیم که نماز عید سعید فطر را برگزار کنیم و ریسک آن را پذیرفتم.
39	نگرانی ها از بازگشایی صحن حرم مطهر رضویوی خاطرنشان کرد: مشهد مقدس محور بازگشایی صحن های اماکن زیارتی در کشور است.
40	نگران بازگشایی شبانه روزی صحن حرم مطهر رضوی نیستیم، بلکه نگرانی ما از هجمه بی صبرانه عشاق امام رضا(ع) از سراسر کشور است و در سایر اماکن زیارتی، چنین شور و شعفی وجود ندارد و وقتی مطرح می شود که صحن حرم مطهر رضوی به صورت شبانه روزی بازگشایی شده، با توجه به تعطیلی مدارس، مردم از اقصی نقاط ایران به مشهد سفر می کنند که در این صورت هتل ها و سایر اماکن و مشاغل، درگیر می شوند.
41	اولویت ما، کنترل و مهار کرونا استوزیر بهداشت یادآور شد: اگر خدای نکرده اتفاقی که در قم و گیلان رخ داد، در مشهد مقدس تکرار شود، حتی یک نفر هم به رستوران‌ها و مراکز اقامتی مراجعه نمی کند و اولویت ما، کنترل و مهار کرونا است و هیچ پدیده ای خطرناک تر از مزمن شدن کرونا و تاثیرات آن بر اقتصاد یک کشور نیست.
42	مردم باور کرده اند که حاکمیت و دولت در کنار آنها است و بدون استرس و اضطراب به راحتی به زندگی خود ادامه می دهند.
43	با یکی از دوستانم که در آلمان سکونت دارد در تماس بودم و از او پرسیدم کسی به رستورانها می رود گفت خیر به هیچ عنوان.
44	هراس و بیم بیماری، اجازه رونق اقتصادی را نمی دهدوی افزود: برخی می گویند که باید زندگی کردن با کرونا را یاد بگیریم اما این به معنی زندگی با کرونای حاد نیست بلکه باید بگیریم که چگونه کرونا را مدیریت کنیم و در عین حال، چرخ اقتصاد کشور را بچرخانیم اما اگر در استانی مانند خراسان رضوی بین کاهش مرگ و میر یا بازگشایی مشاغل بخواهیم اولویت بندی کنیم حتما باید مرگ و میر را کاهش دهیم و این اولویت اول ما است، در غیر این صورت، هراس و بیم بیماری، اجازه رونق اقتصادی را نمی دهد.
45	وزیر بهداشت گفت: کره جنوبی بعد از ۵ ماه، مدارس را بازگشایی کرد، اما دوباره آنها را تعطیل کرد و زیبا نیست که مشاغل یا محل هایی را بازگشایی کنیم اما دوباره مجبور به تعطیل کردن آنها شویم تا اینکه عقلایی و تدریجی این کار انجام شود.
46	در ایران به یکباره همه مشاغل و اماکن را بازگشایی نکردیم بلکه با تدبیر، مرحله به مرحله و به صورت تدریجی اقدام به این کار کردیم و دنیا این روند را می رود.
47	وزرای بهداشت روسیه، کویت، امارات و بحرین عنوان می کردند که در ایران چگونه جرات کردید که همزمان، کاهش مرگ و میر داشته باشید و بازگشایی مشاغل را انجام دهید، اما ایران بر مبنای منطق، استدلال و پروتکل های بهداشتی، پیش رفت.
48	ایران امن‌ترین کشور برای رسیدگی به بیماران کووید۱۹نمکی خاطرنشان کرد: همه دشمنان جمهوری اسلامی با شیوع کرونا، منتظر فروپاشی آن بودند اما آنها در باتلاقی سنگین گرفتار شدند و موج بازگشت دانشجویان از کشورهای اروپایی به ایران، یکی از بخش های افتخار آفرین کار ما بود.
49	دانشجویان از اسپانیا، ایتالیا، فرانسه و خیلی از کشورهای اروپایی در اوج کرونا، فوج فوج در نوبت بازگشت به ایران بودند و می گفتند به این نتیجه رسیدیم که جمهوری اسلامی ایران، امن ترین کشور برای رسیدگی به بیماران کووید۱۹ است.
50	جمهوری اسلامی تحریم شده و در فشار بیگانگان، در این نقطه از عزت ایستاد.
51	بنابر اعلام روابط عمومی وزارت بهداشت، وی بیان داشت: با لطف خدا، عمود خیمه مقام معظم رهبری، عزت، پیگیری و همت دولت و بخش های مختلف در کشور توانسته ایم در شرایط مناسبی از نظر مدیریت، کنترل و مهار بیماری قرار بگیریم.
52	همواره به همکارانم می گویم که با پوریای ولی یا پهلوان تختی کشتی نمی گیرید که اگر مچ تان دچار درد شد، آن محل را اذیت نکنند بلکه با ویروس چموشی کشتی می گیرید که می خواهد از نقاط ضعف ورود کند.
53	باید برای بدترین وضعیت، خودمان را آماده کنیموزیر بهداشت گفت: کرونا تمام نشده هر لحظه ممکن است قدرتمند تر از قبل برگردد چون ما رفتار آن را نمی دانیم که در آینده به سمت آرامش یا طغیان حرکت می کنیم.
54	اگر الان از دبیر کل سازمان جهانی بهداشت در مورد آینده بیماری کووید۱۹ بپرسید، اطلاعی ندارد و باید برای بدترین وضعیت خودمان را آماده کنیم که اگر بدترین وضعیت رخ نداد، ضرر نکنیم.
55	وی گفت: نمره استان خراسان رضوی در مبارزه با کرونا، ۲۰ است.
56	یکی از بهترین، دلسوزترین و فهیم ترین استانداران کشور را دارد، امام جمعه، تولیت آستان قدس رضوی، رییس دانشگاه علوم پزشکی مشهد مقدس، نیروهای مسلح و نیروهای خالص و نابی دارد که حرکتی حماسی خلق کردند.
57	امام رضا(ع) راضی نیست که سلامت زائران به خطر بیفتدوزیر بهداشت تاکید کرد: به جز ضریح حرم مطهر رضوی، فضاهای باز صحن در اختیار ستاد استانی مدیریت کرونا و مدیریت آن با آستان قدس است.
58	هر کاری که فکر می کنند صحیح است انجام دهند تنها دخالت ما، نظارت بر رعایت پروتکل های بهداشتی، فاصله گذاری و عدم تجمعات است.
59	اگر یک روستایی یا روستازاده به حرم مطهر رضوی بیاید و با سهل انگاری ما در سایه عشق امام رضا(ع) به این ویروس آلوده شود و جان خود را از دست بدهد، ما شریک قتل وی هستیم و اگر در دنیا کسی متوجه نشود، روز قیامت باید پاسخگو باشیم و امام رضا(ع) نیز راضی نیست که سلامت زائران به خطر بیفتد.
60	دخالتی در ساعات بازگشایی صحن حرم مطهر رضوی نخواهیم کردنمکی ادامه داد: هیچ دخالتی در ساعات بازگشایی صحن حرم مطهر رضوی، نخواهیم کرد؛ چون به عنوان متولی سلامت کشور باید در محضر خدا و ملت پاسخگو باشم و از سوی دیگر باید به عنوان سرباز به فرمانده جلیل القدر خودم یعنی مقام مظعم رهبری جواب بدهم.
61	وی تصریح کرد: مقام معظم رهبری با یک پیغام ما در روزهای نخست کرونا، تدریس خودشان را تعطیل کردند و فرمودند که هر کسی که به دستورات و توصیه های ستاد ملی کرونا، توجه نکند، گناه مرتکب شده و واجب است که همه به مصوبات این ستاد، عمل کنند.
62	بنابر اعلام روابط عمومی وزارت بهداشت، وزیر بهداشت یادآور شد: بنده به عنوان رییس ستاد ملی مدیریت کرونا و از سوی رییس جمهوری، به ستاد استانی کرونای خراسان رضوی اختیار می دهم که در خصوص بازگشایی ۲۴ ساعته یا بازگشایی صحن حرم مطهر رضوی از ساعت ۱۰ شب تا ۱۰ صبح، تصمیم گیری کنند؛ فقط تنها چیزی که می خواهیم، رعایت فاصله گذاری و پروتکل های بهداشتی و عدم برگزاری تجمعات و مراسم است.
63	البته بعد از ۱۰ روز دوباره شرایط را ارزیابی می کنیم و با هیچ کس هم در این مساله شوخی نداریم.
64	اگر به نقطه ای برسیم که ببینیم برای زائران تالم خاطری ایجاد می شود، ایستادگی می کنیم.
65	برپایی نماز جمعه در شهرهای زرد با دو اولویت مهمنمکی در پایان گفت: در مورد نماز جماعت و جمعه، قرار ما بر این شد که بتوانیم در سایر شهرها، نماز جمعه را با رعایت پروتکل های خاص در شهرهای وضعیت زرد با دو اولویت حضور افراد کمتر از ۶۰ سال و فاصله گذاری، برپا کنیم.
66	دلیلی ندارد که افراد بیشتر از ۶۰ سال و افراد دارای بیماری زمینه‌ای در امر مستحب نماز جمعه، حاضر شوند.
67	بنابراین نباید بخاطر یک امر مستحب، واجب دیگری یعنی صیانت از تندرستی را فدا کنیم.
