tabnak_data###فشار ترامپ بر ناتو برای ایفای نقش بیشتر در خاورمیانه###https://www.tabnak.ir/fa/news/953650/فشار-ترامپ-بر-ناتو-برای-ایفای-نقش-بیشتر-در-خاورمیانه###['صفحه نخست', 'بین\u200cالملل']###2020-01-22 09:19:00###۹۵۳۶۵۰###['ترامپ', 'رئیس جمهور آمریکا', 'ناتو', 'خاورمیانه']
1
1	به دنبال فشار دونالد ترامپ بر ناتو به منظور ایفای نقش بیشتر در خاورمیانه، سازمان پیمان آتلانتیک شمالی (ناتو) در پی بررسی افزایش نقش‌ خود در مناطق حساس است.
2	به گزارش «تابناک» به نقل از ایرنا از تارنمای بلومبرگ، ینس استولتنبرگ دبیرکل ناتو اعلام کرد که تمرکز این سازمان بر انجام مأموریت‌های غیر جنگی از جمله آموزشی در کشورهایی مانند عراق است.
3	در اوایل ماه جاری، ترامپ رییس جمهوری آمریکا گفت: باید دامنه ناتو در خاورمیانه افزایش یابد تا بتواند با تهدیدات تروریستی مقابله کند.
4	به دنبال فشار آمریکا، استولتنبرگ روز سه شنبه به کمیته پارلمان اروپا در بروکسل گفت: اکنون در حال بحث هستیم که چگونه باید دامنه فعالیت‌های نظامی ناتو در خاورمیانه افزایش یابد، موضوعی که ما به آن توجه می‌کنیم این نیست که آیا می‌توانیم عملیات رزمی جدیدی انجام دهیم، بلکه مسئله این است که آیا می‌توان کاری کرد که مانع از حضور اجباری ما در جنگ‌های جدید شود.
5	پیشگیری بهتر از مداخله است.
6	استولتنبرگ افزود: ما معتقدیم که ناتو باید بیشتر به آموزش نیروهای رسمی برخی کشورها مانند عراق بپردازد و از انجام عملیات جنگی در آنجا جلوگیری کند.
7	وی تاکید کرد: در حال حاضر فرایند چگونگی افزایش فعالیت‌های ناتو همراه با شرکای منطقه‌ای از جمله عراق، اردن انجام می‌شود.
8	ناتو از اواخر سال ۲۰۱۸ با هدف پشتیبانی از نیروهای عراقی و جلوگیری از ظهور دوباره داعش، مأموریت آموزشی در عراق را اجرا کرده است.
9	اتحادیه ناتو به دلیل تشدید تنش‌های میان آمریکا و ایران و خطرات امنیتی در منطقه، مأموریت خود را در ۶ ژانویه (۱۶ دی ماه) به حالت تعلیق درآورد.
