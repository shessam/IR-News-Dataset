asriran_2_data###ادعای یک سایت انگلیسی؛ قائدی نزدیک به حضور در فولام###https://www.asriran.com/fa/news/706136/ادعای-یک-سایت-انگلیسی-قائدی-نزدیک-به-حضور-در-فولام###['ورزشی']###2019-12-30 10:58:00###۷۰۶۱۳۶###['قائدی', 'استقلال', 'فولام']
4@@@5@@@6
1	یک سایت انگلیسی با استناد به حرف‌های آندرا استراماچونی، مهدی قائدی را نزدیک به حضور در تیم فولام معرفی کرده است.
2	به گزارش فارس، سایت فوتبال لیگ ورلد انگلیس به اظهارات آندرا استراماچونی، سرمربی 6 ماهه گذشته تیم استقلال در مصاحبه با روزنامه کوریردلواسپورت اشاره کرد.
3	در این گفت‌وگو مسئول فنی آبی‌پوشان مدعی شد که تیم فولام انگلیس، خواهان به خدمت‌گیری «مهدی قائدی»‌ وینگر جوان استقلالی‌هاست.
4	سایت مذکور عنوان کرد قائدی مهاجمی است که می‌تواند در پست‌های مختلف بازی کند.
5	ضمن آنکه در فصل جاری آمار خیره‌کننده‌ای داشته چرا که در 16 بازی لیگ ایران، 8 گل زده است.
6	ثبت همین آمار باعث شده تا توجه فولام به او جلب شود.
7	رسانه انگلیسی در ادامه گزارش خود به این اظهارات استراماچونی در مصاحبه بلندی که انجام داده اشاره کرده و از قول وی نوشت: یکی از خوشحالی‌های بزرگ من پیشرفت مهدی قائدی است.
8	او جوانی 20 ساله است که سال گذشته فقط 4 بازی انجام داده بود.
9	او مهاجم گوش چپ بود.
10	در حالیکه نقش او را تغییر دادم ومتقاعد کردم که به عنوان مهاجم دوم بازی کند.
11	در این مصاحبه مربی ایتالیایی در مورد فوروارد جوانی که اکنون در تمرینات آماده‌سازی تیم امید است، بازهم نظر داد و گفت تلاش کرده تا بازی قائدی به فوتبالیست‌های مثل پاپو گومس، دی ناتاله و جیووینگو نزدیک شود.
12	استراماچونی افزود: حالا او بهترین گلزن در راه قهرمانی است و فولام او را می‌خواهد.
13	سایت فوتبال لیگ ورلد در بخش پایانی نظر خود را نیز در مورد احتمال حضور قائدی در تیم انگلیسی بیان کرد و نوشت اگر قرار باشد حرف سرمربی استقلال مورد پذیرش واقع شود، در واقع عملکرد تاثیرگذار گلزن تکنیکی باعث شده فولام به او توجه کند.
14	این رسانه افزود: این ادعای جذابی از استراماچونی است.
15	سخت است بدانیم مربی ایتالیایی به چه نحو از علاقمندی باشگاه فولام به مهدی قائدی آگاه شده و چنین انتقالی به چه نحو در‌ آینده انجام خواهد شد.
