tabnak_data###قیمت سکه امروز امروز دوشنبه 7 بهمن 98/ از بازار جهانی طلا چه خبر؟###https://www.tabnak.ir/fa/news/955012/قیمت-سکه-امروز-امروز-دوشنبه-7-بهمن-98-از-بازار-جهانی-طلا-چه-خبر###['اقتصادی', 'داخلی']###2020-01-27 18:31:00###۹۵۵۰۱۲###['قیمت سکه', 'سکه و طلا', 'سکه تمام بهار آزادی']
1
1	قیمت هر قطعه سکه تمام بهار آزادی طرح جدید، امروز دوشنبه ۷ بهمن ۹۸ در معاملات بازار آزاد تهران به ۵ میلیون و ۵۰ هزار تومان رسید.
2	به گزارش تابناک اقتصادی، قیمت هر قطعه سکه تمام بهار آزادی طرح جدید، امروز دوشنبه ۷ بهمن ۹۸ در معاملات بازار آزاد تهران به ۵ میلیون و ۵۰ هزار تومان رسید.
3	قیمت هر قطعه سکه تمام بهار آزادی طرح قدیم ۴ میلیون و ۹۸۰ هزار تومان، نیم سکه ۲ میلیون و ۵۵۰ هزار تومان، ربع سکه ۱ میلیون و ۵۳۰ هزار تومان و سکه یک گرمی ۹۳۰ هزار تومان است.
4	هر گرم طلای ۱۸ عیار نیز ۵۰۸ هزار و ۷۹۳ تومان است.
5	قیمت طلا در معاملات روز دوشنبه بازار جهانی تحت تاثیر نگرانی‌ها نسبت به گسترش ویروس چینی که باعث افت بازارهای سهام شد، به بالاترین حد در بیش از دو هفته گذشته صعود کرد.
6	هر اونس طلا برای تحویل فوری در معاملات روز جاری بازار سنگاپور ۰.
7	۶ درصد افزایش یافت و به ۱۵۷۹ دلار و ۱۱ سنت رسید.
8	بهای معاملات در زمان گشایش بازار تا مرز ۱۵۸۶ دلار و ۴۲ سنت پیش رفته بود.
9	در بازار معاملات آتی آمریکا، هر اونس طلا با ۰.
10	۴ درصد افزایش، به ۱۵۷۸ دلار و ۳۰ سنت رسید.
11	بازارهای سهام آسیایی در شرایطی که شمار قربانیان ویروس کرونا به ۸۰ نفر رسیده و بیش از ۲۰۰۰ نفر در چین به آن مبتلا شده‌اند، سقوط کردند.
12	ورود ساکنان استان هوبی که منشا شیوع این بیماری بوده است، به هنگ کنگ ممنوع شده است.
13	تحولات اخیر نگرانی‌ها نسبت به آسیب دیدن اقتصاد چین را برانگیخته و سرمایه گذاران را متقاضی دارایی‌های امن کرده است.
14	استفن اینس، استراتژیست بازار در شرکت "اکسی کورپ" در این باره گفت: سرمایه گذاران به این ریسک جدید که بازارها را تحت تاثیر قرار داده‌اند، نگریسته و تلاش می‌کنند از بازارهای سهام خارج شوند به همین دلیل قیمت طلا بالاتر رفته است.
15	این ویروس تا حدودی به اقتصاد چین آسیب خواهد زد.
16	شیوع این بیماری برگزاری جشنهای سال نوی چین را محدود کرده است در حالی که انتظار می‌رفت صدها میلیون نفر به سفر در این کشور بپردازند.
17	همچنین دولت چین به عنوان یک اقدام بازدارنده، تعطیلات را دوم فوریه افزایش داده است.
18	طلا در شرایط ابهامات سیاسی و اقتصادی به پناهگاه مطمئن برای دارایی تبدیل می‌شود.
19	جفری هالی، تحلیلگر ارشد بازار در شرکت OANDA در یادداشتی نوشت: ادامه روند صعودی طلا متکی به بهبود یا وخامت وضعیت سلامت در شهر ووهان چین خواهد بود.
20	اکنون طلا شکستن مقاومت در سطح ۱۶۰۰ دلار را هدف گرفته است.
21	بر اساس گزارش رویترز، ارزش ین در شرایطی که مقامات چین تلاش می‌کنند شیوع ویروس کرونا را مهار کنند، افزایش پیدا کرد.
22	سرمایه گذاران منتظر نخستین نشست سیاست پولی بانک مرکزی آمریکا هستند که روزهای ۲۸ و ۲۹ ژانویه برگزار می‌شود و انتظار می‌رود سیاست گذاران آمریکایی نرخهای بهره را بدون تغییر نگه دارند.
23	به گزارش ایسنا، در بازار سایر فلزات ارزشمند، هر اونس پالادیم برای تحویل فوری با ۱.
24	۹ درصد کاهش، به ۲۳۸۲ دلار و ۱۲ سنت رسید.
25	هر اونس نقره برای تحویل فوری ۰.
26	۶ درصد رشد کرد و به ۱۸ دلار و ۲۰ سنت رسید.
27	هر اونس پلاتین برای تحویل فوری با ۰.
28	۷ درصد کاهش، ۹۹۴ دلار و ۹۱ سنت معامله شد.
