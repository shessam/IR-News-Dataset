asriran_1_data###تشکر رییس ستاد کل از لاریجانی###https://www.asriran.com/fa/news/730310/تشکر-رییس-ستاد-کل-از-لاریجانی###['سیاسی']###2020-05-26 13:33:00###۷۳۰۳۱۰###['لاریجانی', 'نیروهای مسلح']
4
1	رییس ستاد کل نیروهای مسلح از خدمات علی لاریجانی در ریاست مجلس دهم قدردانی کرد.
2	به گزارش سپاه نیوز، متن پیام قدردانی سردار سرلشکر پاسدار محمد باقری رییس ستاد کل نیروهای مسلح از علی لاریجانی به این شرح است :برادر گرانقدر آقای دکتر علی لاریجانیبا سلام و تحیاتخدمت صادقانه و بی منت به انقلاب، نظام و میهن اسلامی؛ راز ماندگاری شخصیت ها در حافظه تاریخی ایران و ایرانی است و گوهر گرانبهای خدمت و حضور توأم با تدبیر و کیاست جنابعالی در سه دوره حساس و متوالی راهبری و مدیریت "خانه ملت" سرمایه ارزشمندی است که نام جنابعالی را در تاریخ این سرزمین یادآور خواهد شد.
3	بی شک امنیت پایدار و مثال زدنی کشور و مصاف مقتدرانه ملت ایران با تهدیدات متنوع فراروی، که طی ۱۲ سال اخیر همزمان با طوفان حوادث، فتنه ها و جنگ های نیابتی و تروریستی طراحی شده توسط رژیم منفور و تروریستی امریکا و متحدان منطقه‌ای و فرامنطقه‌ای آن در غرب آسیا حاصل شده است، به پشتوانه ارتقای ارکان قدرت بازدارندگی نظام و قدرت دفاعی حداکثری است که نقش جنابعالی و مجلس شورای اسلامی در آن برجسته و انکار ناپذیر است.
4	در این رهگذر بر خود وظیفه می دانم از همت و تلاش های ارزنده و اقدامات مدبرانه و راهگشای جنابعالی در حمایت "مجلس شورای اسلامی" از حوزه دفاعی و نیروهای مسلح کشور که الزامات رصد دقیق و دائمی تحولات منطقه و آمادگی کامل و همه جانبه نیروهای مسلح جمهوری اسلامی ایران برای اجرای ماموریت های محوله بویژه در مقابله موفق با تهدیدات متصور را فراهم و تضمین کرده است؛ قدردانی و سپاسگزاری نمایم.
5	با تجلیل و تکریم مجاهدت ها و تلاش های خالصانه در جایگاه والای "ریاست مجلس شورای اسلامی" در دوره های هشتم و نهم و دهم؛ دوام توفیق آن برادر گرانمایه در سنگرهای خطیر پیش رو برای تداوم خدمت به نظام مقدس جمهوری اسلامی ایران، تحت عنایات خاصه حضرت ولی عصر (عج) و تبعیت از منویات و رهنمودهای حکیمانه نایب برحقش رهبر معظم انقلاب و فرماندهی کل قوا حضرت امام خامنه ای (مدظله العالی) را از خداوند نعیم و کریم مسئلت می کنم.
6	سرلشکر پاسدار محمد باقریرئیس ستاد کل نیروهای مسلح
