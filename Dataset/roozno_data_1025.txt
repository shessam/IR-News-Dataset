roozno_data###باید در نگاه امنیتی به جامعه تجدیدنظر کنیم/ با صاحبان اصلی انقلاب برخورد قضایی صورت می‌گیرد/ افرادی که با خاتمی ارتباط دارند، نمی‌توانند در سیستم خدمت کنند/ اصلاحات با براندازی تفاوت دارد###http://roozno.com//fa/news/427997/باید-در-نگاه-امنیتی-به-جامعه-تجدیدنظر-کنیم-با-صاحبان-اصلی-انقلاب-برخورد-قضایی-صورت-می‌گیرد-افرادی-که-با-خاتمی-ارتباط-دارند-نمی‌توانند-در-سیستم-خدمت-کنند-اصلاحات-با-براندازی-تفاوت-دارد###[]###2020-05-23 09:51:00###۴۲۷۹۹۷###['جوادامام', 'اصلاحات']
1
1	مدیرعامل بنیاد باران گفت: هنوز جرم سیاسی را تعریف نکردیم و هیچ هیات منصفه‌ای برای محاکمه زندانی سیاسی تشکیل نشده است.
2	به گزارش روز نو :«جواد امام»، مدیرعامل بنیاد باران،، در رابطه با «ضرورت آشتی ملی» گفت: سال‌هاست شاهد حَصر نیروهای باسابقه انقلاب هستیم.
3	به بهانه نقدها و عدم تحمل نقد، بحث خودی و غیرخودی در نظام را مطرح کردیم.
4	‌ حتی از دلسوزان نظام هم هیچ انتقادی را بر نمی تابیم.
5	افرادی که دل در گرو این انقلاب و نظام داشتند و خود از صاحبان اصلی این انقلاب هستند و از سر دلسوزی، علاقه‌مندی و احساس مسئولیت نقدهایی را مطرح می کردند متأسفانه نقد آنها تحمل نمی‌شود و با برخی از منتقدین، برخورد قضایی صورت می گیرد.
6	در چندین دوره از انتخابات‌ افرادی را که صرفا فعال سیاسی اصلاح طلب بودند به عناوین مختلف حذفشان کردند.
7	او ادامه داد: آشتی ملی یک بحث‌ جدی است.
8	باز کردن فضای رسانه، آزادی‌های مشروعی که باید همه از آن برخوردار باشند، نداشتن زندانی سیاسی، رفع حصر و محدودیت‌های تصویری و رسانه‌ها بحث‌هایی است که در آن تحمل منتقد را نداریم.
9	باید تحمل مخالف را داشته باشیم زیرا در غیر این صورت فواصل بین مردم و حکومت با افزایش جدی رو به رو می شود.
10	در جامعه تک صدایی ایجاد شده و مردم احساس می‌کنند برای سرنوشت خود نمی‌توانند تصمیم بگیرند و تأثیرگذار نیستند.
11	نقش مردم در تصمیمات کمرنگ شده است، اثر آن را در انتخابات اخیر دیدیم.
12	بیش از 50 درصد مردم در انتخابات شرکت نکردند که یکی از علل، نارضایتی مردم است.
13	این فعال سیاسی اصلاح‌طلب در ادامه با اشاره به گسترش نارضایتی مردم اظهار کرد: مردم بی‌تفاوت شدند و از وضع موجود رضایت لازم را ندارند.
14	باید اجازه حضور همه سلایق در انتخابات داده می‌شد.
15	داوری در انتخابات بر به عهده مردم است.
16	پشتوانه‌های نظام با افزایش آستانه تحمل تقویت می شود.
17	نگران جدی‌ خاتمی همبستگی ملی است تا فاصله‌ها کم و مشکلات حل و تهدیدات خارجی کاهش یابد.
18	آنهایی که چشم طمع به کشور دارند از این فرصت‌ها استفاده می‌کنند.
19	در این نظام همه شناسنامه‌دار و هزینه‌ داده، هستند.
20	به هیچ کس رحم نکردیم و هر کسی کوچکترین نقدی کرد از اولین حقوق اجتماعی، محروم شد.
21	او اضافه کرد: برای بقا و تقویت نظام و رسیدن به اهداف انقلاب باید آستانه صبر و تحمل‌مان را بالا بریم و حتما نقد را بپذیریم.
22	اگر عده ای معدود یک طرفه تصمیم بگیرند و هیچ تجدید نظری در رفتار و تصمیمات‌شان نداشته باشند، در صورت ادامه مسیر قطعا سنگلاخ‌ها بیشتر خواهد شد و فاصله‌ بین مردم و حکومت افزایش می‌یابد.
23	باید در نگاه امنیتی به جامعه تجدید نظر کنیم و با همه گروه‌ها، اقشار و آحاد مردم راه آشتی را در پی بگیریم.
24	مردم باید احساس کنند در این مملکت جایگاه دارند و حضورشان برای نظام حائز اهمیت است.
25	بیشتر بخوانید:دیدار اعضای حزب اعتماد ملی با همسر کروبی/ انتظار نمی‌رفت که در چنین شرایطی، حسین کروبی بازداشت شود/ کروبی فقط یک تماس برقرار کرده استحاشیه های دومین کنگره ناتمام حزب اعتماد ملی/ رای گیری هفته بعد انجام می شودجواد امام تاکید کرد: باید برای مردم ارزش قائل شویم، سرمایه انسانی‌ ما که بزرگ‌ترین سرمایه است را فراموش کردیم.
26	فرصت‌ ارائه خدمت از خیلی از افراد که دل در گروه این کشور دارند و حاضرند خود را فدا کنند سلب شده است.
27	اصلاح‌طلب و اصولگرا برای تمامیت ارضی کشور، مردم، انقلاب و حفظ نظام در چارچوب همین قانون اساسی که خیلی‌ها به آن نقد دارند، فعالیت می‌کنیم ولی متأسفانه برخی برنمی‌تابند.
28	با تنگ‌نظری‌ها خودمان را از توفیقات کشور محروم کردیم تا چنین برخوردهایی کنار نرود، راه به جایی نخواهیم برد.
29	مدیر عامل بنیاد باران اظهار کرد: افرادی که با خاتمی ارتباط دارند نمی‌توانند در سیستم خدمت کنند.
30	اینها که وابسته به بیرون نیستند کار به جایی رسیده که براندازهای خارج کشور می‌گویند اصلاح‌طلبان برای حفظ نظام تلاش می‌کنند اما روی دیگر تندروهای داخل کشور که مقابل اصلاحات ایستادند می‌گویند اینها اصلاح‌طلب نیستند و برانداز هستند.
31	مادامی که این نگاه و زبان تندرویی در کشور وجود دارد که روی دیگر این سکه همان دشمنان نظام در خارج از مرزها است، این کشور راه به جایی نخواهد برد؛ اصلاحات با براندازی تفاوت دارد.
32	این فعال سیاسی در خصوص «آزادی زندانیان سیاسی با توجه به شرایط موجود» افزود: خاتمی به صراحت بحث آزادی زندانیان سیاسی را مطرح و از ریاست قوه قضائیه و حرکت ابداعی او تشکر کرد.
33	زندانیان سیاسی، چون زندانیان امنیتی خوانده می شوند عفو، آزادی و تخفیف شامل حال آنها نمی شود.
34	اما شاهد بودیم آزادی زندانیان در شرایط کرونا هیچ خسارتی به کشور وارد نکرد.
35	چرا باید این هزینه را به نظام تحمیل کنیم و فرصت خدمت را از خیلی‌ها سلب کنیم؟ اگر اینها زندانی امنیتی بودند آیا زمانی که آزاد شدند امنیت ما را به چالش کشیدند.
36	هنوز جرم سیاسی را تعریف نکردیم و هیچ هیات منصفه‌ای برای محاکمه زندانی سیاسی تشکیل نشده است.
37	بسیاری به شیوه و رفتارها انتقاد دارند و این هیچ ارتباطی به مسائل امنیتی ندارد.
38	وقتی شخصی انتقاد می‌کند او را محکوم به اقدام علیه امنیت ملی و تبلیغ علیه نظام می کنند.
39	امام در پایان گفت: باید در این رفتارها تجدید نظر کنیم زیرا خودش یک آسیب جدی برای حفظ و بقای نظام است.
40	این گونه رفتارها هیچ نفعی در کوتاه مدت نخواهد داشت.
41	دولت روحانی از روز اول نگفت اصلاح طلب است؛ اما به دلیل حمایت اصلاح طلبان، این دولت رأی اکثریت را گرفت ولی موانعی جلوی راهش گذاشتند آن هم به قیمت ضرر کشور تمام شد.
