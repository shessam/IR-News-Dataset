asriran_1_data###شیخ دیاباته علیه رفتار بازیکنان ایرانی استقلال###https://www.asriran.com/fa/news/731476/شیخ-دیاباته-علیه-رفتار-بازیکنان-ایرانی-استقلال###['ورزشی']###2020-06-02 14:16:00###۷۳۱۴۷۶###['استقلال', 'دیاباته']
4@@@5
1	شیخ در حالی به ایران برگشت که حدود یک ماه پیش رسوایی بزرگ ارایه فیش‌های جعلی واریز برای او پیش آمدبه گزارش ایلنا، بدون تردید بازگشت بی‌دردسر شیخ دیاباته به ایران، یک خبر خوب و خوشحال‌کننده برای هواداران استقلال بود.
2	شیخ که در روزهای پایانی برگزاری لیگ برتر مصدوم شد و چند مسابقه را از دست داد، حالا بهبود یافته و آماده حضور در تمرینات گروهی است.
3	شاید این تصور وجود داشت که او به خاطر برخی مشکلات مالی و مدیریتی و مخصوصا شرایط خاص کرونایی دیگر به ایران برنگردد، اما در روزگاری که بازیکنان و مربیان متوسط خارجی هم «اهل پیچ» شده‌اند، شیخ بی‌چک و چانه برگشت.
4	اینجا برخی از بازیکنان داخی و گمنام لیگ برتر هم هر روز برای ازسرگیری مسابقات هزار بهانه دارند، اما دیاباته مثل یک سرباز متعهد به وظیفه‌اش عمل می‌کند.
5	او از هر نظر یک بازیکن خاص برای هواداران است؛ کسی که در حوزه توانایی‌های فنی پهلو به پهلوی مامه تیام می‌زند و در زمینه معرفت و خونگرمی یادآور فابیو جانواریو است.
6	شیخ در حالی به ایران برگشت که حدود یک ماه پیش رسوایی بزرگ ارایه فیش‌های جعلی واریز برای او پیش آمد؛ آنچه هر کسی را می‌تواند به شدت عصبانی کند.
7	دیاباته بدون اعتنا به این مساله و نیز پرداخت‌های قطره‌چکانی و بحث‌برانگیز باشگاه، در ملتهب‌ترین دوران ممکن آماده انجام تعهداتش است.
8	حالا با حضور او می‌توانیم دلگرم‌تر باشیم که تمرینات رنگ و بوی جدی‌تری بگیرد و مسابقات هم حتما آغاز شود.
9	استقلال در لیگ برای قهرمانی بدون شانس نیست، اما آنها مسابقات حذفی را هم پیش رو دارند که می‌تواند نویدبخش فتح یک جام برای شاگردان فرهاد مجیدی باشد.
10	استقلال در این مسابقات ابتدا باید از سد سپاهان بگذرد تا به نیمه‌نهایی برسد.
11	حتما در این مسیر سخت بخشی از امید آبی‌ها به شیخ دیاباته و مهارت شگفت‌انگیز این پسر خوب در گلزنی و ایجاد موقعیت است.
