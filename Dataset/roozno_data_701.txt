roozno_data###روحانی: با کمک مردم و همت پزشکان از روزهای سخت عبور می‌کنیم###http://roozno.com//fa/news/418797/روحانی-با-کمک-مردم-و-همت-پزشکان-از-روزهای-سخت-عبور-می‌کنیم###[]###2020-03-17 11:50:00###۴۱۸۷۹۷###['روحانی', 'کمک مردم']
1
1	رییس جمهوری با بیان اینکه این روزهای سخت خواهد گذشت و این غم پایان خواهد رسید، گفت: با کمک مردم و همت پزشکان از این روزهای سخت عبور می‌کنیم.
2	به گزارش روز نو : حجت الاسلام و المسلمین‌حسن روحانی امروز سه شنبه در مراسم بهره برداری از قطعات ۲ و ۳ آزاد راه همت کرج اظهار ضمن قدردانی از کسانی که در اجرای این پروژه فعالیت داشتند، گفت: در آغاز این دولت قطعه اول را افتتاح کردیم، قطعه ۲ و ۳ که الان افتتاح شد در آغاز دولت ۳ درصد اجرایی و عملیاتی بود و ۹۷ درصد در این ۶ سال اعتبار تامین و اجرا شده است و امروز به صددرصد رسیدیم .
3	وی گفت: این اتوبان اهمیت ویژه دارد.
4	سال‌ها بود که مردم از آزاد راه اتوبان همت عبور می کردند و یکمرتبه با تابلویی به نام پایان اتوبان مواجه می‌شدند و ناچار بودند به سمت چپ گردش کنند.
5	از روز پنجشنبه این مسیر و این راه به روی مردم باز می شود و آن تابلو قرمز پایان اتوبان برداشته و موجب خوشحالی مردم تهران و کرج می‌شود.
6	اهم اظهارات وی را در ادامه به نقل از خبرگزاری ها بخوانید؛*{ ضمن تبریک به مردم استان البرز}: در این ماه های اخیر سه پروژه مهم را افتتاح کردیم که بسیار اهمیت داشت.
7	یکی مترو هشتگرد برای استان تهران و البرز افتتاح شد .
8	دومین پروژه آزاده راه شمال بود که افتتاح شد و بسیار اهمیت داشت.
9	* آزاد راه تهران شمال صنعت جاده سازی و قدرت ایران را در ایجاد تونل و پل به نمایش می گذارد.
10	آن ۳۲ کیلومتری که جای آن ۹۰ کیلومتر را گرفته است سراسر پل یا تونل است و این قدرت مهندسین ایران را نشان می دهد که بسیار حایز اهمیت است.
11	* سومین پروژه هم در آستانه سال جدید افتتاح شد قطعه ۲ و ۳ آزاده راه شهید همت – کرج بود به بهره برداری رسید.
12	تقریبا سه سال است که ما هرسال به آقای دکتر نوبخت می‌گوییم که آیا این اتوبان افتتاح می شود و او هم همیشه به ما قول می دهد که تلاش می کنیم تا عید افتتاح شود خدا را شکر با کمی تاخیر به افتتاح رسیدیم.
13	سال ۹۹ مردم از این جاده استفاده می کنند.
14	این کار انجام خواهد گرفت.
15	بقیه طرح ها و پروژه های دیگر هم در سال ۹۹ افتتاح خواهد شد.
16	*۱۰ هزار میلیاردتومان برای این آزادراه‌ها اعتبار هزینه شده است که ارزش فعلی این آزاد راه ها ۲۵ هزار میلیارد تومان است.
17	بنابراین سرمایه خوبی برای مردم است.
18	من از پزشکان، پرستاران و کادردرمانی و بهداشتی که شبانه روز مشغول هستند و تلاش می کنند و جان بسیاری از مردم را نجات دادند و الان هم در حال درمان بیماران بستری در بیمارستان ها هستند به آنها خداقوت می‌گوییم و در برابر آنها تعظیم می کنیم و برای همه مریض ها آرزوی سلامت و شفا می‌کنیم.
19	* این روزهای سخت خواهد گذشت و این غم پایان خواهد رسید، با کمک مردم و همت پزشکان از این روزهای سخت عبور می‌کنیم.
20	شفا دست خدا است، آینده و عظمت کشور دست خدا است و توجه ما باید کاملا به خداوند باشد.
21	* امسال جسم ما از امکان متبرکه به دلایل بهداشتی فاصله دارد.
22	اما روح ما از هرسال به آنها نزدیکتر است.
23	به خصوص امسال و روز اول فروردین ما به نام ما مولای ما حضرت موسی بن جعفر (ع) است و فرزندان عزیز و بزرگوارش از امام هشتم تا حضرت معصومه و شاهچراغ از او هستند.
24	* خیر و برکت برای مردم ما خواهد بود، دل‌های ما متوجه حق خواهد بود و خداوند ما را یاری خواهد کرد و ملت ما همیشه روزهای سخت را گذرانده و ان‌شاء الله از روزهای سخت عبور خواهد کرد.
25	ملت ما در سال ۹۹ مشکلاتی که برخی مردم در سال ۹۸ و به خصوص در روزهای پایانی به خاطر بیماری کرونا در کسب و کارشان به وجود آمد جبران خواهد کرد.
26	مردم همیشه یار یکدیگر بودند و این روزها باید بیش گذشته همدیگر را یاری کنند.
27	*{ضمن قدردانی از دستگاه‌هایی که در اجرای این پروژه حضور داشتند}: ۱۷ کیلومتر باقی مانده این آزاد راه در سال ۹۹ این پروژه تکمیل شود.
28	اجرای این طرح‌ها باعث چند برابر شدن قیمت زمین‌های اطراف آن می شود، پول این اتوبان را این زمین‌ها می‌تواند تامین کند.
29	*این زمین یا برای دولت است یا برای یک نهاد عمومی است یا برای نیروهای مسلح است یا برای بخش خصوصی است.
30	اگر پادگانی است و اتوبان را از کنار آن رد می‌کنیم آن نهاد نظامی باید پول آن را بدهد یعنی زمین‌های آن ده برابر ارزش پیدا کرده است.
31	اگر اینها پولهایشان را پرداخت کنند پول بسیاری از آزادراه‌ها از همین راه تامین می‌شود.
32	*در دنیا معمولا در اولین درآمدی که برای آزادراه تعیین می‌کنند ارزش زمینهایی است که در اطراف آزادراهها یا بزرگراهها ایجاد می‌شود.
33	ان شاءالله اگر قانون یا مقرراتی مورد نیاز هست آقای اسلامی آن را آماده کند و به دولت بیاورد و سریع‌تر تصویب شود.
34	* پیشاپیش عید نوروز پیش رو را به همه ملت عزیزِ خسته از کرونا تبریک می‌گویم.
35	ان شاءالله سال مبارکی باشد و ماه های اولیه سال نجات از این بیماری ها و عبور از این مقطع سخت باشد.
