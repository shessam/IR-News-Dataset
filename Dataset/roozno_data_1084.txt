roozno_data###کدام نماینده مجلس ۶۵ میلیارد تومان رشوه گرفته است؟###http://roozno.com//fa/news/428717/کدام-نماینده-مجلس-۶۵-میلیارد-تومان-رشوه-گرفته-است###[]###2020-05-27 16:51:00###۴۲۸۷۱۷###['نماینده مجلس', 'رشوه 65 میلیارد تومانی']
1
1	میرسلیم گفته است که "برای پس گرفتن یک طرح تحقیق و تفحص ۶۵میلیارد تومان به یک رئیس کمیسیون مجلس پرداخت شد!" وی اشاره‌ای به اسم این نماینده مجلس نکرده است اما برخی از وی درخواست کرده‌اند تا نام این نماینده را افشا کند.
2	مصطفی میرسلیم نماینده منتخب تهران، ری، شمیرانات، اسلامشهر و پردیس در مجلس یازدهم گفته است: احزاب، گروه‌ها و تشکل های مختلف سیاسی دور هم جمع و برای رسیدن به قدرت سیاسی هزینه می کنند از این رو باید مشخص شود این هزینه هااز چه محلی تأمین می شود.
3	متأسفانه روش های ناپسندی در جمهوری اسلامی رایج شده که از این طریق آرای نمایندگان در مجلس خریداری می شود، شوربختانه این خرید رأی هم در پای صندوق رأی و هم در مجلس اتفاق می افتد.
4	کار خرید آرای نمایندگان خیلی صریح در مجلس انجام می گیرد و برخی نمایندگان رأی خود را حراج می کنند.
5	به گزارش روز نو ؛ میرسلیم بیان داشت: برخی از دولتمردان بوده‌اند برای جلب آرای نمایندگان و همچنین پس گرفتن سؤال، طرح تحقیق و تفحص و استیضاح جذابیت های مالی از خود نشان می دادند تا آرای نمایندگان را بخرند و این کار را می کردند.
6	برای پس گرفتن یک طرح تحقیق و تفحص ۶۵ میلیارد تومان فقط به یک رئیس کمیسیون در مجلس پرداخت شده است.
7	درخواست مازنی از میرسلیماحمد مازنی، نماینده تهران در مجلس دهم از میرسلیم درخواست کرده تا نام نماینده‌ای که 65 میلیارد تومان رشوه گرفته را اعلام کند.
8	کدام نماینده مجلس ۶۵ میلیارد تومان رشوه گرفته است؟عباس عبدی: دست چه کسانی زیر ساطور است؟/ این حرف آقای میرسلیم را ثبت کنید!عباس عبدی نیز در یادداشت کوتاهی در کانال تلگرام خود نوشت: میرسلیم: برای پس گرفتن یک طرح تحقیق و تفحص ۶۵ میلیارد تومان به یک رئیس کمیسیون مجلس پرداخت شد!این اظهار نظر آقای میرسلیم را ثبت کنید.
9	اگر دروغ گفته باید به عنوان تشویش اذهان عمومی محاکمه و مجازات شود.
10	ولی بظاهر فارغ از جزییاتش حقیقت دارد.
11	در این صورت باید معلوم شود که کدام طرح تحقیق و تفحص بوده؟ کدام نماینده گرفته؟ کدام فرد یا نماینده جدید آن را پرداخته؟ و این پول از حساب چه کسانی و یا از حساب کدام موسسه عمومی و چگونه پرداخت شده است؟ و چرا تا کنون رسیدگی نشده است؟ اگر پیگیری جدی شود دست خیلی‌ها زیر ساطور خواهد بود.
12	مجلس انقلابی و این همه شائبه؟محمد مهاجری، فعال رسانه‌ای اصولگرا نیز در کانال تلگرامی خود نوشت: پس از آنکه آقای میرسلیم از رشوه ۶۵میلیاردی یک مقام اجرایی به رئیس وقت کمیسیون[…] با هدف معلق کردن تحقیق و تفحص خبر داد، مخالفان آقای قالیباف، او را هدف گرفته و اتهام وارده را متوجه وی دانسته اند.
13	شایسته است آقای میرسلیم به منظور شفاف شدن موضوع و جلوگیری از اتهامات بیجا، اسناد ادعای خود و فرد مورد نظرش را مشخص کند.
14	یقینا اگر چنین اتهامی درست باشد ریاست محترم قوه قضاییه بدون فوت وقت، دستور بررسی موضوع را خواهند داد و آقای قالیباف نیز، از حضور در مجلس به عنوان نماینده استعفا خواهد کرد.
15	اجازه ندهیم مجلسی که عده ای اسمش را انقلابی گذاشته اند، با اینهمه شائبه و شایعه تشکیل شود.
