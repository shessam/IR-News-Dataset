tabnak_data###واشنگتن راه‌های حمایت از ترکیه در ادلب را بررسی می‌کند###https://www.tabnak.ir/fa/news/958716/واشنگتن-راه‌های-حمایت-از-ترکیه-در-ادلب-را-بررسی-می‌کند###[]###2020-02-13 18:54:00###۹۵۸۷۱۶###['ترکیه', 'ادلب', 'واشنگتن']
1
1	نماینده آمریکا در امور سوریه اعلام کرد، کشورش در چارچوب پیمان ناتو راه‌های حمایت از ارتش ترکیه را در ادلب از طریق ارائه اطلاعات و تجهیزات نظامی بررسی می‌کند.
2	به گزارش ایسنا، به نقل از روسیاالیوم، جیمز جفری، نماینده آمریکا در امور سوریه در سخنرانی تلویزیونی در جریان سفرش به ترکیه با بیان اظهارات مذکور گفت: اولویت در این حمایت ارائه اطلاعات و تجهیزات نظامی به نیروهای مستقر ترکیه در سوریه است.
3	وی تأکید کرد، تاکنون صحبت از حمایت از آنکارا از طریق اعزام سربازان آمریکایی به منطقه درگیری سوریه مطرح نشده است.
4	جفری احتمال وقوع درگیری گسترده در سوریه با مشارکت آمریکا، ترکیه، روسیه و رژیم صهیونیستی را بعید دانست و گفت: این "بازیگران بزرگ" نهایت احتیاط را در اقداماتشان دارند.
5	نماینده آمریکا در امور سوریه گفت: واشنگتن و آنکارا در مورد موضوعات مختلفی پیرامون ادلب توافق دارند و ترکیه حق دارد از امنیت و مرزهای خود حفاظت کند.
6	جفری در حال حاضر در آنکارا حضور دارد و در سایه تشدید تنش نظامی میان ارتش ترکیه و سوریه در شمال این کشور به ترکیه سفر کرده است.
7	پس از اینکه همزمان با پیشروی ارتش سوریه در ادلب، ترکیه تجهیزات نظامی به این منطقه منتقل کرد، درگیری‌هایی میان ارتش سوریه و ترکیه رخ داد و در اثر آن تعدادی از سربازان ترکیه‌ای کشته و زخمی شدند.
