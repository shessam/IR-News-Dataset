asriran_1_data###درگذشت یکی از فرماندهان سپاه بر اثر کرونا###https://www.asriran.com/fa/news/718589/درگذشت-یکی-از-فرماندهان-سپاه-بر-اثر-کرونا###['سیاسی']###2020-03-13 20:57:00###۷۱۸۵۸۹###['کرونا', 'سپاه', 'سردار شعبانی']
4
1	سردار شعبانی از فرماندهان باسابقه سپاه پاسداران امروز بر اثر ابتلا به کرونا درگذشت.
2	به گزارش تسنیم، سردار ناصر شعبانی از فرماندهان باسابقه سپاه پاسداران امروز بر اثر ابتلا به بیماری کرونا درگذشت.
3	به گزارش تسنیم، سرتیپ پاسدار ناصر شعبانی یکی از فرماندهان ارشد سپاه پاسداران با سابقه‌ای بیش از 37 سال در سپاه پاسداران بود.
4	او رده‌های مختلفی از فرماندهی در سپاه از سطح فرمانده سپاه شهری تا فرماندهی لشکر و سپاه استانی و منطقه‌ای را طی کرده و در قرارگاه ثارالله تهران نیز مسئولیت داشت.
5	اولین مسئولیت مهم سردار ناصر شعبانی به 37 سال قبل بر می‌گردد؛ زمانی که فرمانده سپاه آمل در استان مازندران بود.
6	او در این مسئولیت در ششم بهمن 1360 هدایت و فرماندهی نیروهای سپاه پاسداران در درگیری با چریک‌های منافق و کمونیست بر سر کنترل آمل را برعهده داشت.
7	نبردی خونین که با شکست نظامی چریک‌ها پایان یافت.
8	در این رابطه از او کتابی با عنوان جبهه سوم منتشر شده است.
9	جنگ هشت ساله ایران و عراق بویژه سال پایانی آن جایگاه سردار ناصر شعبانی به دلیل رشادت هایی که از خود بروز داد، در سپاه پاسداران ارتقا و تحکیم بخشید.
10	در سال‌های پایانی جنگ و هنگامی که سپاه به سپاه‌های منطقه‌ای و فرااستانی تقسیم‌بندی شده بود او به فرماندهی سپاه چهارم بعثت برگزیده شد که مسئولیت هدایت و فرماندهی نیروها و یگان‌های سپاه پاسداران در غرب ایران و استان‌های کرمانشاه و ایلام را برعهده داشت و مقر فرماندهی آن در شهر کرمانشاه بود.
11	هنگام حمله نیروهای منافقین و ضد انقلاب، از مرز ایران و عراق به سمت کرمانشاه در مرداد 1367 با هدف تصرف تهران که عملیات فروغ جاویدان نامیده شد، سردار ناصر شعبانی فرمانده سپاه چهارم بعثت بود و علاوه بر اینکه خود او در نبرد با نیروهای منافقین حضور میدانی و مستقیم داشت، برخی یگان‌ها و تیپ‌های تحت امر او از جمله تیپ نبی اکرم مستقر در ایلام نیز در نبرد با آن نیروها در شهر اسلام‌آباد حضور جدی داشتند.
12	حضور و نقش سردار شعبانی در عملیات متقابل علیه منافقین که به عملیات مرصاد معروف شد، باعث تقویت جایگاه او در سپاه پاسداران شد.
13	او بعدها بر اساس همین پایان‌نامه دکترایش از دانشگاه امام حسین سپاه را تحت عنوان «بن‌بست در استراتژی، شکست در تاکتیک» زیر نظر سرلشکر باقری رئیس ستادکل نیروهای مسلح ایران تدوین کرد.
14	او در اوایل دهه 1390 برای نوشتن همین کتاب از سوی سپاه و برخی نهادهای نظامی و دفاعی دیگر مورد تشویق و قدردانی قرار گرفت.
15	سردار شعبانی در همین دوران به جانشینی رئیس دانشگاه امام حسین، مهم‌ترین نهاد آموزش عالی سپاه پاسداران انتخاب شد.
16	سردار شعبانی بعدها مسئولیت‌های ستادی مهم‌تری به او واگذار شد از جمله در اوائل دهه 1390 به معاونت عملیات قرارگاه ثارالله سپاه پاسداران منصوب شد.
