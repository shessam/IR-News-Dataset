asriran_1_data###مردم از چپ و راست خسته اند و به مستقل ها رأی می دهند###https://www.asriran.com/fa/news/713745/مردم-از-چپ-و-راست-خسته-اند-و-به-مستقل-ها-رأی-می-دهند###['سیاسی']###2020-02-15 07:03:00###۷۱۳۷۴۵###['ولی ناصری', 'انتخابات مجلس']
9@@@10
1	یک کاندیدای مستقل مجلس شورای اسلامی معتقد است که مردم از بازی هاس سیاسی جناح های مختلف خسته شده اند و آنان که پای صندوق های رأی می آیند، اکثراً به کاندیداهای مردمی و غیر وابسته رأی خواهند داد.
2	ولی ناصری که از حوزه انتخابیه قزوین، آبیک و البرز کاندیدا شده است گفت: جناح های اصلاح طلب و اصولگرا هنوز در این توهم هستند که مردم منتظر هستند که ببینند آنها چه لیستی را منتشر می کنند تا صف ببندند و به آن لیست ها رأی دهند.
3	حال آن که مردم بارها لیست های راست و چپ را آزموده اند و نتیجه اش را دیده اند.
4	وی افزود: خانه ملت، باید واقعا خانه ملت باشد نه خانه این جناح و آن حزب.
5	بنابراین پیش بینی ها حاکی از آن است که مردمِ خسته از باندبازی های سیاسی، این بار به افرادی رأی خواهند داد که عین خودشان باشند، نه این که از سوی جریان های سیاسی معرفی شوند.
6	بنابراین تحلیل های کارشناسان مبتنی بر این است که در اکثر حوزه های انتخابیه، مردم به لیست ها "نه" بگویند و به کاندیداهای مستقل و برخاسته از بین خودشان رأی دهند.
7	ناصری خاطر نشان کرد: کشور در شرایط واقعاً خاصی قرار دارد، سوء مدیریت ها، باندبازی ها و تنگناهای معیشتی و غیره مردم را بسیار آزرده و در مضیقه قرار داده است.
8	صورت مسأله نیز بسیار ساده است.
9	رفتارهای مشابه، نتایج مشابه به بار می آورد.
10	اگر قرار باشد همان افراد و جریان هایی که مسوول وضع موجود هستند، بار دیگر به مجلس بروند، همین وضعیت ادامه خواهد یافت.
11	کاندیدای حوزه انتخابیه قزوین، آبیک و البرز افزود: بنابراین باید چرخه بسته و معیوب جناح ها را شکست و به افرادی رأی داد که وامدار جریان های راست و چپ نیستند، بلکه برخاسته از بطن جامعه اند و واقعاً می خواهند در مجلس، مطالبات مردم را پیگیری کنند.
