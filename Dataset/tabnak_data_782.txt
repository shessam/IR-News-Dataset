tabnak_data###قطر ۳۰۰ تُن محموله پزشکی به چین ارسال کرد###https://www.tabnak.ir/fa/news/960868/قطر-۳۰۰-تُن-محموله-پزشکی-به-چین-ارسال-کرد###[]###2020-02-22 13:42:00###۹۶۰۸۶۸###['چین', 'محموله پزشکی', 'قطر']
1
1	قطر از ارسال ۳۰۰ تُن محموله پزشکی به چین برای مقابله با ویروس کرونا خبر داد.
2	به گزارشخبرگزاری مهربه نقل از خبرگزاری رسمی قطر (قنا)، «اکبر الباکر» رئیس اجرایی خطوط هوایی قطر اظهار داشت که در راستای کمک به چین برای مبارزه با ویروس کرونا، ۵ فروند هواپیما حامل ۳۰۰ تن کمک های پزشکی فوری به این کشور ارسال شده است.
3	وی با بیان این مطلب افزود: خرسند هستیم که جزء اولین شرکت های هواپیمایی در جهان بودیم که پروازهای فوری حامل کمک های پزشکی را به چین ارسال کردیم.
4	کمیسیون ملی بهداشت چین اعلام کرد که روز جمعه در استان «هوبی» کانون اصلی شیوع کرونا، ۱۰۹ نفر دیگر جان باختند و مجموع قربانیان این ویروس به ۲ هزار و ۳۴۵ نفر رسید.
5	بر اساس این گزارش، روز جمعه ۳۹۷ مورد جدید ابتلا به کرونا نیز ثبت شده است و آمار افراد مبتلا به کرونا از ابتدا تاکنون به ۷۶ هزار و ۲۸۸ مورد رسید.
6	ویروس کرونا که شروع آن از شهر ووهان در استان هوبی چین بوده است در چند کشور دیگر از جمله کره جنوبی، ژاپن، فیلیپین، آمریکا، فرانسه و ایران هم مشاهده شده است.
