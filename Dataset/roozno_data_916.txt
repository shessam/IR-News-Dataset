roozno_data###بایدن:‌‌ترامپ را شکست می‌دهیم###http://roozno.com//fa/news/421394/بایدن‌‌ترامپ-را-شکست-می‌دهیم###[]###2020-04-11 09:47:00###۴۲۱۳۹۴###['بایدن', 'تزامپ']
1@@@2@@@3
1	سندرز سوسیالیست کنار رفت و حالا آمریکایی‌ها رقابت برای رسیدن به کاخ سفید را بین‌‌ترامپ و جو بایدن دنبال می‌کنند.
2	هرچند حالا تشکیل کمپین مالی و انتخاباتی برای دموکرات‌ها راحت‌‌تر شده اما منابع خبری می‌گویند طرفداران این حزب سیاسی در آمریکا نگران هستند بایدن که سابقه معاونت باراک اوباما را در کارنامه خود دارد نتواند در رقابت‌ها ‌‌ترامپ رئیس جمهوری فعلی ایالات متحده را شکست دهد.
3	با این حال نظرسنجی‌ها نشان می‌دهند که بایدن از ‌‌ترامپ جلوتر است.
4	به گزارش روز نو :برنی سندرز، یکی از نامزدهای حزب دموکرات روز چهارشنبه گذشته اعلام کرد از ادامه رقابت برای معرفی به عنوان نامزد این حزب در انتخابات ریاست‌جمهوری ۲۰۲۰ آمریکا انصراف داده است.
5	سندرز به دلیل مواضع متفاوت و غیرمعمول اقتصادی و اجتماعی‌اش در جامعه آمریکا، از سوی منتقدانش سوسیالیست توصیف می‌شود.
6	به گزارش بی.
7	بی.
8	سی سندرز انتخابات درون حزبی را با پیشتازی نسبت به دیگر نامزدها آغاز کرد، اما پس از کناره‌گیری همزمان چندین نامزد به نفع جو بایدن، او به طور غیرمنتظره‌ و سرنوشت‌سازی در چند ایالت از بایدن رای کمتری آورد.
9	برنی سندرز چهار سال پیش هم برای کسب نامزدی حزب دموکرات با هیلاری کلینتون، وزیر خارجه در دوران اوباما و همسر بیل کلینتون، رئیس جمهور پیشین رقابت کرد، اما شکست خورد.
10	سندرز، که در جلب رای‌دهندگان جوان به طور ویژه‌ای موفق بوده، توقف کارزار انتخاباتی خود را در یک سخنرانی اعلام کرد که اینترنتی و به طور زنده برای هوادارانش پخش شد.
11	او گفت: «دوست داشتم می‌توانستم حامل خبر بهتری باشم، اما فکر کنم خودتان از واقعیت خبر دارید.
12	» با وجود آن که برنی سندرز نتوانست در رقابت برای نامزدی حزب دموکرات پیروز شود، گفت خط سیاسی او و هوادارانش قدمی بزرگ در مسیر عدالت اقتصادی، اجتماعی و نژادی در آمریکا برداشته است.
13	برنی سندرز، که خود را یک سوسیالیست دموکرات می‌خواند، گفت:«جنبش ما نبرد ایدئولوژیک را برد.
14	» سندرز به هوادارانش گفت که با وجود توقف کارزار، به نامزدی‌اش پایان نمی‌دهد و آنها همچنان می‌توانند در ایالت‌های باقی‌مانده به او رای بدهند.
15	او گفت:«ما باید همچنان آرای بیشتر و نمایندگان حزبی بیشتری برای نشست سراسری حزب دموکرات به دست بیاوریم، در آنجا می‌توانیم تاثیر چشمگیری بر سازوکار حزب و عملکردش بگذاریم.
16	»پیش از این گزارش شده بود برخی از معاونان و طرفداران «برنی سندرز» از وی خواسته‌اند تا از ادامه رقابت درون حزبی کناره‌گیری کند تا مسیر برای معرفی شدن «جو بایدن» به عنوان نامزد نهایی دموکرات‌ها برای رقابت با «دونالد‌‌ترامپ» رئیس جمهور کنونی آمریکا هموار شود.
17	به گزارش روزنامه «واشنگتن پست»، «فیض شاکر» مدیر کارزار انتخاباتی سندرز و «پرامیلا جایاپال» یکی از سناتورهای اصلی حامی سندرز از جمله کسانی بودند که او را برای اخذ این تصمیم تحت فشار قرار داده‌اند.
18	واکنش‌‌ ترامپترامپ رئیس جمهور آمریکا بلافاصله پس از اعلام کناره‌گیری «برنی سندرز» از نامزدهای دموکرات انتخابات ریاست جمهوری 2020 آمریکا واکنش نشان داد.
19	«دونالد‌‌ترامپ» رئیس جمهور آمریکا دقایقی بعد از اعلام این خبر در توییتی نوشت:«برنی سندرز هم رفت.
20	از «الیزابت وارن» تشکر می‌کنم.
21	اگر او نبود، برنی تقریباً در سه‌شنبه بزرگ نتیجه تمام ایالت‌ها را از آن خودش می‌کرد.
22	دقیقا همانطور شد که دموکرات‌ها و کمیته ملی دموکرات‌ها می‌خواستند، عین افتضاح هیلاری حقه‌باز.
23	بهتر است طرفداران برنی به حزب جمهوریخواه بپیوندند.
24	»ورود بایدن به رقابت مستقیمبا کناره‌گیری سندرز به عنوانی چهره جنجالی، جو بایدن از حزب دموکرات برای رقابت با دونالد‌‌ترامپ در انتخابات ریاست جمهوری آماده می‌شود.
25	‌ بایدن در حال حاضر در انتخابات درون حزبی دموکرات‌ها از سندرز جلوتر بوده و تاکنون توانسته ۱۲۱۷ موکل انتخاباتی را با خود همراه کند، این در حالی است که سندرز همراهی ۹۱۴ موکل انتخاباتی را با خود دارد.
26	با انصراف سندرز، «جو بایدن» به احتمال قریب به یقین از سوی کمیته ملی حزب دموکرات به عنوان نامزد نهایی این حزب معرفی خواهد شد تا رقیب «دونالد‌‌ترامپ» در انتخابات نوامبر سال جاری میلادی باشد.
27	او در حال حاضر نامزد احتمالی حزب دموکرات است.
28	جو بایدن، که برای سومین بار برای نامزدی در انتخابات ریاست جمهوری از حزب دموکرات تلاش می‌کند، از توقف کارزار انتخاباتی برنی سندرز استقبال کرده است.
29	بایدن با انتشار بیانیه‌ای گفت، سندرز با این تصمیم منافع مردم آمریکا و اولویت شکست دادن دونالد‌‌ترامپ را به منافع سیاسی خودش ‌‌ترجیح داده است.
30	معاون اول رئیس جمهوری سابق آمریکا، اظهار کرد:«در حالی که کارزار انتخاباتی سندرز به حالت تعلیق درآمده است، تاثیر آن در این انتخابات و انتخابات آینده برتری دارد.
31	ما به بحران موجود تغییرات آب و هوایی خواهیم پرداخت و با نابرابری درآمد در کشور خود مقابله خواهیم کرد.
32	»بایدن تاکید کرد:«ما مطمئن خواهیم شد که مراقبت‌های بهداشتی مقرون به صرفه و در دسترس همه آمریکایی‌ها باشد.
33	ما آموزش و پرورش در دانشکده‌های عمومی و دانشگاه‌های خود را رایگان خواهیم کرد.
34	ما بار بدهی دانشجویان را کاهش خواهیم داد و از همه مهمتر، ما دونالد‌‌ترامپ را شکست خواهیم داد.
35	»وی تصریح کرد:«در این لحظه، ما در بحران بی‌سابقه‌ای در تاریخ آمریکا هستیم.
36	در سراسر کشور ‌‌ترس و درد و رنج فراوانی وجود دارد.
37	همچنین داستان‌های گفته نشده زیادی از قهرمانی پرستاران، کارکنان مراقبت‌های بهداشتی، پزشکان، امدادگران، کارگران فروشگاه‌های مواد غذایی، رانندگان کامیون‌ها و بسیاری دیگر در خط مقدم این بحران(کرونا) وجود دارد که زندگی خودشان را برای بقیه ما در معرض خطر قرار می‌دهند.
38	اگر قبلاً آن را نمی‌دانستیم، اکنون آن را می‌شناسیم؛ این ستون فقرات ملت ما است.
39	»نامزد دموکرات‌ها برای ریاست جمهوری آمریکا اظهار کرد:«نخستین کار ما اتخاذ تدابیر فوری برای مقابله با بحرانی است که سلامت عمومی را تهدید می‌کند و کمک به درآمد کارگران آمریکایی است.
40	»بایدن افزود:«اما ما همچنین نیاز داریم آنچه را که باید در این کشور ‌‌ترمیم و تغییر دهیم، مورد بررسی قرار گیرد.
41	بسیاری از بزرگترین شکاف‌ها در شبکه‌های تامین اجتماعی عیان شده‌اند، از خدمات درمانی گرفته تا مرخصی استعلاجی و یک سیستم گسترده‌تر و جامع‌تر از مزایای بیکاری.
42	ما باید به این موارد بپردازیم.
43	»وی ادامه داد:«همانگونه که باید به بازسازی زیرساخت‌های کشورمان بپردازیم و همه ما می‌دانیم، زمان در حال گذر است و وقتی برای هدر دادن در مبارزه با بحران آب و هوایی نداریم.
44	»داوطلب ریاست جمهوری آمریکا خطاب به سندرز و همسرش گفت:«ما می‌دانیم این (تصمیم) چقدر سخت است.
45	شما منفعت ملت و لزوم شکست دونالد‌‌ترامپ را بیش از هر چیز دیگری قرار داده‌اید و برای آن سپاسگزاریم.
46	ما همچنین می‌خواهیم بدانید: من نماینده شما خواهم بود.
47	صدای شما از طریق من شنیده می‌شود.
48	همان‌طور که می‌گویید: من نه، ما.
49	»انصراف سندرز داوطلب سوسیال دموکرات برای ریاست جمهوری آمریکا در حالی است که در رقابت با جو بایدن معاون اول باراک اوباما در تعداد قابل توجهی از ایالت‌ها عقب افتاد و آرای نمایندگان متعهد کمتری را برای کنوانسیون ملی دموکرات‌ها به دست آورد.
50	سندرز در ابتدای رقابت‌های انتخاباتی اوایل فوریه گام بلندی در سه ایالت برداشت، اما در اواخر آن ماه با پیروزی بایدن در کارولینای جنوبی ورق برگشت و دیگر نتوانست آن گونه که درخشیده بود، ظاهر شود.
51	از سوی دیگر، اکنون تامین هزینه‌های انتخاباتی بایدن برای مقابله با دونالد‌‌ترامپ، رئیس جمهوری مستقر اهمیت یافته است و کمیته ملی دموکرات‌ها قصد دارد با ستاد انتخاباتی بایدن گفت‌وگو کند تا چگونگی همکاری مشترک دو ارگان را برای کسب منابع مالی لازم از طریق کمیته جدید بررسی کنند.
52	دنیل وسل نماینده کمیته ملی دموکرات‌ها اظهار کرد ما با کارزار بایدن گفت‌وگوهایی خواهیم داشت و بهترین راه را برای قرار دادن نامزد انتخاباتی‌مان در بهترین وضعیت برای مبارزه با‌‌ ترامپ برمی‌گزینیم.
53	استعفا با مزایای مالیاز نظر حزب دموکرات، کناره‌گیری سندرز که این بار بدون تحمیل هزینه انجام شد، خوب است و می‌تواند یک رقابت برابر در مقابل‌‌ترامپ که او را «بی کفایت» می‌نامند، ایجاد کند.
54	سرمایه‌داران حامی دموکرات‌ها هم اعلام کرده‌اند برای جمع‌آوری کمک مالی در هفته‌های آینده به اهداکنندگان کمیته ملی دموکرات می‌پیوندند تا بتوانند بیشترین آرا را برای بایدن به دست آورند.
55	به نوشته یکی از رسانه‌های آمریکایی به نقل از یکی مدیران مالی بایدن گفت:«برنی آخرین مانع بود.
56	این یک امر بزرگ خواهد بود زیرا کمیته ملی دموکرات‌ها و سایر کمیته‌ها، منابع مالی خود را دارند.
57	»کمپین بایدن که از انتخابات کارولینای جنوبی رو به رشد حرکت کرد، توانست در ماه گذشته بالغ بر ۳۰ میلیون دلار جمع‌آوری کند، هرچند که ‌‌ترامپ و کمیته ملی جمهوریخواه بیش از ۶۰۰ میلیون دلار از ژانویه سال ۲۰۱۹ تاکنون منبع مالی کسب کرده‌اند.
58	خروج سندرز از رقابت، کار را برای کمیته ملی دموکرات‌ها آسان کرد چرا که آنها مجبور نیستند به شکل منصفانه‌ای هزینه‌ها را بین ۲ داوطلب تقسیم کنند، آن هم در شرایطی که از ۱۱۵ میلیون دلاری که جمع‌آوری کرده است، فقط ۱۴ میلیون دلار در اختیار دارد.
59	نگرانی دموکرات‌هادفتر نیویورک ایرنا گزارش داده که دموکرات‌ها وهواداران آنها نگرانی بزرگ و اصلی دیگری هم دارند که آن مقابله با ‌‌ترامپ است.
60	‌‌ ترامپی که نشان داد در مناظره‌ها و رفتارهای عوام‌گرایانه مهارت زیادی دارد و می‌تواند از کهولت سن، اتهام فساد مالی و بعضا اخلاقی بایدن و ناتوانی معاون اول‌‌ ترامپ در پاسخگویی به حملات تند استفاده کند.
61	از این‌رو، در برخی رسانه‌ها و محافل سیاسی دموکرات بحث عبور از بایدن هم مطرح است و در این مسیر، نام «اندرو کومو» فرماندار ایالت نیویورک که اکنون بزرگترین چالش را برای مهار کووید۱۹ پیش‌رو دارد و می‌تواند در برابر ‌‌ترامپ با استحکام بیشتری سخن بگوید، شنیده می‌شود.
62	اما در عین حال بر اساس نتایج تازه‌ترین نظرسنجی «جو بایدن» معاون رئیس جمهور سابق و نامزد دموکرات‌ها برای انتخابات ریاست جمهوری ۲۰۲۰ آمریکا ۱۱درصد از «دونالد‌‌ترامپ» رئیس جمهور کنونی آمریکا جلوتر است.
63	در این نظرسنجی که توسط شبکه خبری «سی‌ان‌ان» انجام شده و نتایج آن روز پنجشنبه منتشر شده،‌ بایدن ۵۳ درصد آرای شرکت کنندگان را به‌دست آورده حال آنکه ‌‌ترامپ ۴۲درصد آرا را به‌دست آورده که این بیشترین فاصله میان‌‌ترامپ و بایدن در نظرسنجی‌هایی است که طی ماه جاری میلادی منتشر شده است.
64	نظرسنجی دانشگاه «مانموث» که نتایج آن روز پنجشنبه منتشر شده بود از پیشتازی ۴ درصدی بایدن حکایت داشت.
65	همچنین نظرسنجی‌های دیگر، پیشتازی ۳ تا ۸ درصدی بایدن را نشان می‌دادند.
