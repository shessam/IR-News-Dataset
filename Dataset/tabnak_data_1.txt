tabnak_data###طلا از صعود بازماند###https://www.tabnak.ir/fa/news/953247/طلا-از-صعود-بازماند###['اقتصادی', 'خارجی']###2020-01-20 18:50:00###۹۵۳۲۴۷###['طلای جهانی', 'اونس جهانی طلا', 'بازار طلا']
1
1	قیمت طلا در معاملات روز دوشنبه بازار جهانی تحت تاثیر آمار اقتصادی مطلوب آمریکا که ریسک پذیری سرمایه‌گذاران را تقویت کرد، از صعود بازماند.
2	به گزارش ایسنا، هر اونس طلا برای تحویل فوری در معاملات روز جاری بازار سنگاپور ۰.
3	۱ درصد رشد کرد و به ۱۵۵۸ دلار و ۴۶ سنت رسید.
4	در بازار معاملات آتی آمریکا، هر اونس طلا با ۰.
5	۱ درصد کاهش، به ۱۵۵۸ دلار و ۴۰ سنت رسید.
6	دانیل هاینس، تحلیلگر گروه بانکی ANZ در این باره نوشت: سرمایه گذاران به عوامل بلندمدت مانند نرخ‌های بهره پایین، سیاست تسهیل پولی بانک‌های مرکزی برای کمک به رشد اقتصادی و ضعف دلار متمرکز شده‌اند.
7	طلا از پایین ماندن نرخ‌های بهره حمایت شده است، زیرا انتظار می‌رود بانک مرکزی آمریکا در نخستین نشست سیاست پولی امسال خود نرخ‌های بهره را تغییر ندهد.
8	بانک مرکزی آمریکا سال میلادی گذشته نرخ‌های بهره را سه دور افزایش داشت و نهایتا در دسامبر تصمیم گرفت نرخ‌های بهره را فعلا تغییر ندهد.
9	نرخ‌های بهره پایین‌تر تقاضا برای خرید طلا که دارایی بدون بازدهی است را تقویت می‌کند.
10	حجم معاملات در روز دوشنبه اندک بود زیرا بازارهای آمریکا به مناسبت تعطیلات بسته بودند و از سوی دیگر سال نوی چینی اواخر هفته جاری آغاز می‌شود.
11	استفن اینس، استراتژیست بازار در شرکت "اکسی تریدر" اظهار کرد: ما عامل فصلی را داریم که باعث شده است قیمت طلا در بازه محدودی بماند.
12	بر اساس گزارش رویترز، بازارهای سهام آسیا روند صعودی بازارهای جهانی را ادامه دادند و نزدیک به بالاترین حد در ۲۰ ماه گذشته ایستادند.
13	به گفته وانگ تائو، تحلیلگر فنی رویترز، هر اونس طلا ممکن است مقاومت در سطح ۱۵۶۴ دلار را امتحان کند.
14	موجودی طلا در "اس پی دی آر گلد تراست" که بزرگترین صندوق سرمایه گذاری تحت پشتوانه طلا در جهان است، روز جمعه ۲.
15	۲۰ درصد رشد کرد و به ۸۹۸.
16	۸۲ تن رسید که بالاترین میزان از ۱۱ نوامبر بود.
17	در بازار سایر فلزات ارزشمند، هر اونس پالادیم برای تحویل فوری با ۰.
18	۸ درصد افزایش، به ۲۵۰۰ دلار رسید.
19	این فلز روز جمعه تا مرز ۲۵۳۷ دلار و شش سنت صعود کرده بود.
20	هر اونس نقره برای تحویل فوری با ۰.
21	۱ درصد افزایش، ۱۸ دلار و دو سنت معامله شد.
22	هر اونس پلاتین برای تحویل فوری با ۰.
23	۵ درصد افزایش، به ۱۰۲۳ دلار و ۲۲ سنت رسید.
