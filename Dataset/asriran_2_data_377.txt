asriran_2_data###پلیس فتا: سریع‌تر رمز دوم یکبار مصرف خود را فعال کنید###https://www.asriran.com/fa/news/702872/پلیس-فتا-سریع‌تر-رمز-دوم-یکبار-مصرف-خود-را-فعال-کنید###['اقتصادی']###2019-12-10 13:57:00###۷۰۲۸۷۲###['پلیس فتا', 'رمز یکبار مصرف']
4
1	رئیس پلیس فتا نیروی انتظامی گفت: از آنجا که ۶۵ درصد جرائم سایبری کشور در حوزه فیشینگ رخ می‌دهد، ضرورت دارد تا هموطنان هرچه زودتر نسبت به فعال سازی رمز دوم یکبار مصرف حساب‌های اینترنتی خود اقدام کنند.
2	به گزارش پایگاه خبری پلیس، سردار وحید مجید افزود: شهروندان نسبت به تغییر دوره ای رمز اول کارت‌های بانکی خود اقدام و همواره از واگذاری کارت عابر بانک و شماره حساب های خود به سایر افراد جدا خودداری کنند.
3	رئیس پلیس فتا ناجا با اشاره به سهم ۶۵ درصدی جرایم حوزه فیشینگ از مجموع جرایم سایبری کشور افزود: با تجهیز تمام حساب های بانکی هموطنان به رمز پویا، شاهد کاهش چشمگیر برداشت های غیرمجاز و فیشینگ خواهیم بود.
4	وی ادامه داد: دستیابی به امنیت نسبی و قابل قبول در فضای مجازی، به خصوص در راستای پیشگیری از جرایم حوزه سایبری و مالی نیازمند مشارکت تمامی دستگاه های اجرایی و هوشیاری کاربران است.
5	این مقام مسئول با اشاره به نقش مثبت رسانه ها در آگاهی بخشی به شهروندان در خصوص آسیب ها، تهدیدها و فرصت های فضای مجازی، از مدیران رسانه ها در پیشبرد ماموریت های آموزشی و اطلاع رسانی پلیس قدردانی و تشکر کرد.
