asriran_2_data###«انتقام سخت» به وقوع پیوست/ شلیک موشک‌های ایرانی به سمت پایگاه عین‌الاسد###https://www.asriran.com/fa/news/707687/انتقام-سخت-به-وقوع-پیوست-شلیک-موشک‌های-ایرانی-به-سمت-پایگاه-عین‌الاسد###['سیاسی']###2020-01-08 02:22:00###۷۰۷۶۸۷###['ایران', 'سپاه']
5
1	برخی منابع خبری از شلیک موشک‌های بالستیک ایرانی به سمت پایگاه عین‌الاسد در عراق که محل استقرار نیروهای آمریکایی است، خبرمی‌دهند.
2	به گزارش خبرگزاری فارس، برخی منابع خبری از شلیک موشک‌های بالستیک ایرانی به سمت پایگاه عین‌الاسد در عراق که محل استقرار نیروهای آمریکایی است، می‌دهند.
3	پایگاه هوایی عین الاسد یک فرودگاه نیروی نظامی است که یک باند فرود آسفالت دارد و طول باند آن ۴۰۰۰ متر است.
4	این فرودگاه در کشور عراق قرار دارد ولی دراختیار آمریکااست و در ارتفاع ۱۸۸ متری از سطح دریا واقع شده‌است.
5	پایگاه هوایی عین الاسد بزرگترین پایگاه نظامی آمریکا در عراق است.
6	به گزارش خبرگزاری مهر، منابع خبری مدعی شده‌اند دست‌کم ۵ راکت در این پایگاه یا در نزدیکی آن فرود آمده است.
7	برخی منابع تعداد راکت‌های اصابت‌کرده را ۶ فروند و برخی دیگر تا ۳۰ فروند عنوان کرده‌اند.
8	خبرنگار الحره به نقل از منابع میدانی گزارش داده حمله به عین‌الانبار، حمله‌ای هماهنگ بوده و از سکوهای پرتاب متعدد صورت گرفته است.
9	در همین حال، منابعی دیگر از شنیده شدن صدای انفجار مهیب در «اربیل» خبر داده‌اند.
10	گفته می‌شود بالگردهای آمریکایی در حال پرواز بر فراز این شهر هستند.
