tabnak_data###بسته مالی جدید ژاپن برای مقابله با کرونا###https://www.tabnak.ir/fa/news/980776/بسته-مالی-جدید-ژاپن-برای-مقابله-با-کرونا###['اقتصادی', 'خارجی']###2020-05-27 07:30:00###۹۸۰۷۷۶###['بسته مالی', 'ژاپن', 'ویروس کرونا']
18
1	بانک مرکزی ژاپن ۱.
2	۷ تریلیون ین دیگر به مقابله با کرونا اختصاص می دهد.
3	به گزارش ایسنا به نقل از رویترز، بانک مرکزی ژاپن اعلام کرد با هدف حمایت از شرکت های این کشور که در نتیجه شیوع کرونا دچار خسارت شده اند، یک بسته وام به ارزش ۱.
4	۷ تریلیون ین ( ۱۵.
5	۸ میلیارد دلار) در نظر گرفته است.
6	این مبلغ بیش از دو برابر مبلغی است که پیشتر اعلام شده بود به این کار تخصیص خواهد یافت.
7	بانک مرکزی ژاپن از ماه مارس تاکنون در مجموع حدود ۱۴.
8	۴ تریلیون ین نقدینگی به اشکال مختلف به بازارهای مالی تزریق کرده است تا از پیامدهای اقتصادی ویروس کرونا بکاهد.
9	وام های جدید دارای سررسید سه ماهه و نرخ بهره بسیار پایین ۰.
10	۱ درصدی خواهد بود.
11	هاروهیکو کورودا، رییس بانک مرکزی ژاپن گفت این بانک به اقدامات حمایتی خود از بخش های مختلف اقتصادی ادامه خواهد داد.
12	هر چند که محدودیت های رفت و آمدی و فعالیت کسب و کارها در بسیاری از مناطق ژاپن به تدریج در حال رفع شدن است اما به دنبال کاهش درآمدها، اکنون بسیاری از شرکت های بزرگ ژاپنی در خطر ورشکستگی هستند.
13	کورودا با بیان اینکه نگرانی های زیادی در خصوص بازگشت فعالیت های اقتصادی به زمان قبل از بحران در کوتاه مدت وجود دارد افزود: حتی در صورت غلبه بر کرونا مسیر طولانی در پیش خواهیم داشت.
14	نرخ تورم ژاپن در ماه آوریل به منفی ۰.
15	۸ درصد کاهش پیدا کرد تا فاصله آن با سطح دو درصدی هدف گذاری شده توسط بانک مرکزی بیش از پیش بیشتر شود.
16	هم چنین برای نخستین بار در طول ۴.
17	۵ سال اخیر اقتصاد این کشور وارد رکود شده است و کارشناسان نسبت توانایی این کشور در خروج از رکود تا پایان نیمه نخست سال تردید دارند.
18	به تعویق افتادن برگزاری مسابقات المپیک به سال آینده نیز یکی دیگر از دلایلی است که می تواند باعث کاهش رشد اقتصادی ژاپن در سال جاری شود.
