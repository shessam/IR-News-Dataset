asriran_1_data###رئیس کمیته داوران: صحبت‌های مجیدی را قانونی پیگیری می‌کنیم/ واکنش ما از طریق فدراسیون فوتبال خواهد بود###https://www.asriran.com/fa/news/735003/رئیس-کمیته-داوران-صحبت‌های-مجیدی-را-قانونی-پیگیری-می‌کنیم-واکنش-ما-از-طریق-فدراسیون-فوتبال-خواهد-بود###['ورزشی']###2020-06-27 11:20:00###۷۳۵۰۰۳###['مجیدی', 'فدراسیون فوتبال']
5@@@6
1	رئیس کمیته داوران فدراسیون فوتبال به صحبت‌های فرهاد مجیدی در مورد داور دیدار فولاداستقلال واکنش نشان داد.
2	به گزارش فارس، بازی معوقه دو تیم استقلال و فولاد حاشیه‌های زیادی را به همراه داشت که این حاشیه‌ها هنوز تمام نشده و متن منتشر شده سرمربی استقلال در فضای مجازی نیز دامنه آن را گسترده‌تر کرد.
3	اسماعیل صفیری رئیس کمیته داوران در خصوص اعتراض اینستاگرامی فرهاد مجیدی که در آن به روابط خارج از فوتبال سیدمهدی سیدعلی داور بازی فولاداستقلال و مواردی چون کار در شهرداری و ویزای اسپانیا اشاره کرده بود، اظهار داشت: از طریق اطرافیان از پست منتشر شده فرهاد مجیدی مطلع شدم.
4	ما این مساله را از طریق مراجع ذیصلاح پیگیری می‌کنیم و واکنش ما از طریق فدراسیون فوتبال خواهد بود.
5	مستندات لازم جمع آوری می‌شود و اقدام قانونی را از طریق مرجع حقوقی و قضایی فدراسیون پیگیری می‌کنیم.
6	قطعا گزارش داور به کمیته انضباطی می‌رود و حتما این مساله را پیگیری می‌کنیم.
