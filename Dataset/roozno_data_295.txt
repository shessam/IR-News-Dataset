roozno_data###کرونا ویروس جدید چگونه منتقل می‌شود؟###http://roozno.com//fa/news/414488/کرونا-ویروس-جدید-چگونه-منتقل-می‌شود###[]###2020-02-20 10:15:00###۴۱۴۴۸۸###['منتقل', 'کرونا ویروس']
1
1	با افزایش شیوع کرونا ویروس و در عین حال با اعلام دو مورد مثبت این بیماری در کشورمان بر اساس نتایج آزمایشات اولیه، به نظر می‌رسد باید این بیماری جدید را بشناسیم و بدانیم که این بیماری چگونه منتقل می‌شود.
2	به گزارش روز نو ، همه‌گیری کرونا ویروس جدید که از کشور چین آغاز شد و همچنان در حال بیماری‌زایی است.
3	باید توجه کرد که این ویروس می‌تواند منجر به ایجاد علایمی نظیر تب، سرفه و تنگی نفس شده و در موارد کمی نیز می‌تواند موجب عفونت شدید و حتی مرگ شود.
4	این ویروس اولین بار، از حیوانات آلوده‌ای که در کشور مبدا یعنی چین خرید و فروش و مصرف می‌شدند، به انسان منتقل شده، اما اکنون اکثر موارد ابتلا به وسیله تماس انسان آلوده و مبتلا به بیماری، با فرد سالم اتفاق می‌افتد.
5	کرونا ویروس چگونه منتشر می‌شود؟طبق بررسی‌ها مشخص شده است که انتقال این ویروس از طریق تماس مستقیم با فردی که دارای علائم ابتلا به آن است و از طریق قطرات تنفسی و دست دادن، امکان پذیر است.
6	همچنین بنابر اعلام سازمان نظام پزشکی، دوره نهفتگی بیماری ناشی از کرونای جدید، بین دو تا ۱۴ روز (به‌طور معمول یک هفته) است.
7	این بیماری اغلب با تب و سرفه و سایر علائم تنفسی بروز می‌­کند.
8	البته در این بیماری آبریزش بینی و عطسه کمتر از سایر ویروس‌­های تنفسی دیده می‌شود.
9	در موارد شدید بیماری کرونا ویروس، تنگی نفس ایجاد می‌­شود.
10	به ­طور متوسط چهار روز تا بستری شدن بیماران مبتلا به کرونا ویروس طول کشیده است.
11	این ویروس در اکثر موارد علائم بالینی خفیف ایجاد می‌کند که این امر سبب نشر بیشتر ویروس از طریق افراد با علائم خفیف می­‌شود.
12	برهمین اساس وزارت بهداشتی‌ها بارها و بارها تاکید کرده‌اند که مردم حتما برای پیشگیری از ابتلا به این بیماری توصیه‌های بهداشتی را جدی بگیرند.
13	از دست دادن و روبوسی کردن پرهیز کرده، دست‌های خود را مرتبا با آب و صابون بشویند.
