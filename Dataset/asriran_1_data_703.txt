asriran_1_data###چگونه با تعادل PH بدن از واگیر کرونا در امان بمانیم؟###https://www.asriran.com/fa/news/718671/چگونه-با-تعادل-ph-بدن-از-واگیر-کرونا-در-امان-بمانیم###['سلامت']###2020-03-14 16:28:00###۷۱۸۶۷۱###['سلامت سبز']
4@@@5
1	در شرایط کرونایی با تعادل بخشیدن به PH بدن و پرهیز از اسیدی شدن آن زمینه درگیری با ویروس کویدو 19 را به طور قابل ملاحظه‌ای می‌توان کاهش داد.
2	به گزارش سلامت سبز به نقل از “لیو لاو فروت“، یکی از دلایل ضعف و آسیب به سیستم ایمنی ما که در این شرایط شیوع کروناویروس اهمیت دارد، اسیدی شدن بدن است.
3	سیستم ایمنی بدن در شرایطی که وضعیت PH بدن اسیدی یا به اصطلاح اسیدوز می شود آسیب پذیر تر است و از آنجا که کروناویروس جدید کویدو ۱۹ به افرادی حمله می کند که دچار ایمنی پایین هستند، تغییر PH بدن به قلیایی می توان به ما در مقابله با کرونا کمک کند.
4	هر اندامی در بدن انسان از ریه ها تا استخوان ها، مغز، قلب، کبد، کلیه ها، معده، روده و پوست تحت تاثیر اسیدیته قرار می گیرد.
5	بر همین اساس، اگر بدن شما بیش از اندازه اسیدی باشد، احساس خوبی نخواهید داشت.
6	هنگامی که بدن وارد حالت اسیدوز می شود، به محیطی خوب برای شکل گیری بیماری تبدیل می شود.
7	هنگامی که وضعیت قلیایی بدن در سطح مناسب حفظ شود، التهاب مزمن که یکی از دلایل اصلی ابتلا به بسیاری از بیماری ها محسوب می شود، کمتر تجربه خواهد شد.
8	هنگامی که بدن در یک وضعیت اسیدیته مزمن قرار دارد، مواد معدنی از اندام های حیاتی و استخوان ها تخلیه می شوند تا اسید خنثی شده و از بدن خارج شود.
9	این مساله یکی از دلایل روند افزایشی ابتلا به پوکی استخوان است.
10	با تخلیه کامل مواد معدنی، جایگزینی برای آنها وجود ندارد و بدن هر چه بیشتر اسیدی می شود و شرایط برای ابتلا به بیماری هایی مانند سرطان فراهم می شود.
11	بیشتر غلات، لبنیات، سویا و گوشت اسیدی هستند.
12	قهوه، الکل، غذاهای فرآوری شده، قند پالایش شده، جایگزین های قند و روغن های اصلاح شده ژنتیکی نیز بسیار اسیدی هستند.
13	هنگامی که چیزی می خورید، مواد زائد اسیدی از سوخت و ساز این غذاها شکل می گیرند.
14	این مواد زائد باید خنثی یا دفع شوند و در این شرایط است که غذاهای قلیایی به کار می آیند.
15	آنها اسیدهای یک رژیم غذایی ناسالم را به معنای واقعی خنثی می سازند.
16	۲۰ نشانه اسیدی بودن بیش از حد بدن شامل موارد زیر می شوند:– مخاط / خلط زیاد– سرفه مزمن– درد قفسه سینه– خستگی مزمن– مشکلات سینوسی– پوکی استخوان– بیماری های عصبی مانند آلزایمر، پارکینسون و زوال عقل– وضوح ذهنی کاهش یافته– آسیب قلبی عروقی ناشی از پلاک های اسیدی – خطر افزایش یافته حمله قلبی و سکته مغزی– عفونت های مثانه و کلیه– نقص سیستم ایمنی بدن– مشکلات پوستی مانند اگزما، آکنه، راش، و تمامی انواع درماتیت– مشکلات مربوط به معده از جمله نفخ، سوء هاضمه، بازگشت اسید، و گاز بیش از حد– عفونت های کاندیدا و مخمری– افزایش وزن و/یا چاقی– دیابت– آلرژی– سیاتیک و سفتی گردن– پوسیدگی و حساسیت لثه– درد مفاصل و درد عضلاتلازم است که مواد غذایی قلیایی به اندازه کافی مصرف شود تا اثرات مواد غذایی اسیدی و همچنین برخی عادت هایی که بدن را اسیدی می کنند و PH آن را کاهش می دهند (مانند پرخوری یا ورزش سنگین) را خنثی کرده و بدن را به تعادل برساند.
17	اگر تغذیه ما صرفاً حاوی مواد غذایی اسیدی باشد و مواد غذایی قلیایی به میزان کافی مصرف نشود، بدن در معرض پیری زودهنگام قرار می گیرد.
18	جوانه های گندم سرشار از ویتامین ها، مواد معدنی و عناصر مغذی است و برای قلیایی کردن تغذیه تان کارساز هستندالبته نباید فراموش کرد که هیچ ماده غذایی صرفاً خوب یا مضر وجود ندارد و اشاره کردن به مواد غذایی اسیدی یا قلیایی به این معنی نیست که به دلیل مصرف برخی از آن ها از خیر برخی دیگر گذشت.
19	مثل همیشه راز سلامتی در داشتن تغذیه مناسب و حفظ تعادل بین مواد غذایی اسیدی و قلیایی است.
20	چون این دو گروه غذایی برای عملکرد خوب بدن از اهمیت بالایی برخوردارند.
21	در ادامه به مواد غذایی اسیدی پرمصرف روزانه اشاره می کنیم:تمام انواع گوشت ها اسیدی هستند که در بین آن ها می توان به گوشت بره، اردک، بوقلمون، گوشت آهو، گوشت خرگوش، سوسیس، کالباس و غیره اشاره کرد.
22	ماهی ها مواد غذایی مفیدی هستند که در عین حال اسیدی محسوب می شوند.
23	از بین غذاهای دریایی اسیدی ترین ها میگو، صدف های خوراکی و انواع خرچنگ ها و غیره که در برخی فرهنگ ها مصرف می شوند هستند.
24	شیر از جمله شیر گاو، شیر بز و شیر گوسفند، کره، پنیر، خامه، بستنی، ماست و کفیر جزو محصولات لبنی اسیدی محسوب می شوند.
25	تمام غلات تصفیه شده، جوی دوسر، گندم، ذرت، جو، کینوا، برنج، گندم سیاه، چاودار، محصولات غذایی تهیه شده از آرد مانند نان، پاستاها و غیره جزو مواد غذایی اسیدی هستند.
26	از بین میوه ها و سبزیجات اسیدی می توان به سیاه گیله، زغال اخته، انگور فرنگی، زردآلو، آلو و میوه های کنسروی و ذرت، کدو حلوایی، زیتون، تره فرنگی و آرتیشو اشاره کرد.
27	مانند فندق، گردو، پسته، بادام هندی و حبوباتی مانند لوبیا سفید، قرمز و سیاه، نخود، سویا، عدس و لپه نیز جزو مواد غذایی اسیدی هستند.
28	حالت اسیدیته بدن باعث افزایش خطر ابتلا به سرطان و بروز بسیاری از بیماری ها مانند آرتریت، عفونت لثه، آنژین و غیره می شودچای، قهوه، سوداها، نوشیدنی های الکلی، شیرهای گیاهی مانند شیر برنج و شیر سویا نیز جزو نوشیدنی های اسیدی محسوب می شوند.
29	از دیگر مواد غذایی اسیدی می تواند به قندهای تصفیه شده، مواد غذایی صنعتی، فست فودها، سس خردل، کچاپ و مایونز و همچنین سرکه اشاره کرد.
30	سبزیجات به غیر از مواردی که در بالا اشاره شد به صورت خام یا بخارپز شده خاصیت قلیایی دارند.
31	سیب زمینی و سیب زمینی شیرین نیز جزو سبزیجات قلیایی هستند.
32	می توانید به سراغ میوه های شیرین و رسیده نیز بروید.
33	موز، سیب های غیرترش، گلابی، هلو، گیلاس، انگورها، هندوانه، خرما، میوه درخت کاج و آووکادو جزو میوه های قلیایی هستند.
34	کنجد، بادام و روغن های کلزا، روغن گردو، روغن سویا، روغن زیتون، روغن جوانه گندم، روغن کنجد، روغن آفتاب گردان و روغن دانه کتان نیز جزو دانه ها و روغن های قلیایی محسوب می شوند.
35	جلبک های خوراکی نیز قلیایی بوده و به حفظ تعادل اسیدی بازی بدن کمک می کنند.
36	۴ ترفند ساده برای حفظ تعادل اسیدی – قلیایی بدنسبزیجات برای قلیایی کردن بدن لازم هستند.
37	فرقی نمی کند این مواد غذایی به صورت خام یا به شکل آب سبزیجات مصرف شود.
38	در هر دو صورت بدون اینکه به واسطه فیبرهایشان باعث تحریک روده ها شوند انرژی بدن را افزایش می دهند.
39	بنابراین بهتر است دو سبزی را با هم مخلوط کنید.
40	به عنوان مثال ۲ عدد هویج و ۱ عدد چغندر کوچک یا ۱ عدد هویج و نصف کرفس برای تهیه یک نوشیدنی قلیایی بسیار موثر هستند.
41	بهتر است از سبزیجات فصل استفاده کنید.
42	افزودن کمی زنجبیل و جعفری نیز کمک کننده است.
43	این نوشیدنی که از سبزه جو تهیه می شود حاوی کلروفیل بوده و به تمیز شدن بدن و همچنین تأمین ویتامین ها و آنتی اکسیدان های مورد نیاز آن کمک می کند.
44	مصرف نوشیدنی سبزه جو یک روش فوق العاده برای قلیایی کردن بدن است.
45	اگر پودر سبزه جو یا قرص آن در اختیار داشته باشید می توانید با حل کردن آن در آب این نوشیدنی را تهیه کنید.
46	یکی از قلیایی ترین سبزیجات موجود سیب زمینی است.
47	البته به شرطی که آن را به صورت سیب زمینی سرخ کرده میل نکنید.
48	سیب زمینی تازه فوق العاده است حتماً آن را بخارپز و خرد کنید و با میزان اندکی روغن زیتون به مدت ۲۰ دقیقه در فر قرار داده و میل کنید.
49	این کار به قلیایی شدن بدنتان کمک می کند.
50	جوانه های گندم سرشار از ویتامین ها، مواد معدنی و عناصر مغذی است و برای قلیایی کردن تغذیه تان کارساز هستند.
51	استفاده از این جوانه ها در کنار غذا یکی از روش های خوب برای افزایش حالت قلیایی بدن است.
52	منبع:
