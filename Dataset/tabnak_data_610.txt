tabnak_data###آلمان همچنان به کشورهای دخیل در بحران لیبی سلاح می‌فروشد###https://www.tabnak.ir/fa/news/958526/آلمان-همچنان-به-کشورهای-دخیل-در-بحران-لیبی-سلاح-می‌فروشد###[]###2020-02-12 14:38:00###۹۵۸۵۲۶###['آلمان', 'لیبی', 'سلاح']
1
1	به رغم هشدارهای سازمان ملل و نگرانی‌ها از درگیری‌ها در لیبی، دولت آلمان طی سال میلادی جاری با صادرات سلاح برای چندین کشور که در بحران لیبی نقش دارند، موافقت کرده است.
2	به گزارش ایسنا، به نقل از روزنامه القدس العربی، طبق گزارش‌ها دولت آلمان با صادرات سلاح به قطر از اول ژانویه تا چهارم فوریه به قیمت ۴.
3	۳ میلیون یورو که شامل سلاح‌های جنگی نیز می‌باشد، موافقت کرده است.
4	دولت آلمان همچنین با ارسال سلاح‌هایی به امارات به ارزش ۵۰۵۶۴ یورو، سلاح‌هایی به ترکیه با قیمت ۱۸۶۰۵ یورو و تجهیزاتی به مصر با قیمت ۴۶۲۰ یورو موافقت کرده است اما هیچ کدام از این‌ها شامل سلاح جنگی نیست.
5	۱۶ کشور و نهاد بین المللی از جمله ترکیه، امارات و مصر طی نشست برلین با ادامه ممنوعیت تسلیحاتی لیبی موافقت کردند.
6	قطر و ترکیه از حامیان دولت توافق ملی لیبی به رهبری فایز السراج هستند.
7	در این راستا حزب چپ آلمان خواهان توقف صادرات سلاح به کشورهای شرکت کننده در بحران لیبی شد.
8	نماینده این حزب در پارلمان گفت: کسی که راه را برای اجرایی کردن قطعنامه ممنوعیت سلاح هموار می‌کند نباید سلاح را برای کسانی صادر کند که با بی‌شرمی و آشکارا این قطعنامه را نقض می‌کنند.
