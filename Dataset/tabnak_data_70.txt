tabnak_data###اخراج دانشجوی ایرانی بر خلاف رآی دادگاه در آمریکا###https://www.tabnak.ir/fa/news/953652/اخراج-دانشجوی-ایرانی-بر-خلاف-رآی-دادگاه-در-آمریکا###['صفحه نخست', 'بین\u200cالملل']###2020-01-22 09:26:00###۹۵۳۶۵۲###['مرزبانی آمریکا', 'حکم دادگاه', 'دانشجوی ایرانی', 'اخراج', 'بر خلاف رای دادگاه']
1
1	سازمان مرزبانی آمریکا بر خلاف حکم دادگاه این کشور یک دانشجوی ایرانی را که برای تحصیل به شهر «بوستون» سفر کرده بود اخراج کرد.
2	به گزارش «تابناک» به نقل از فارس، رسانه‌های آمریکا گزارش داده‌اند دولت آمریکا بر خلاف رأی دادگاه این کشور یک دانشجوی ایرانی که قصد تحصیل در دانشگاه «نورت‌ایسترن» داشته را اخراج کرده است.
3	طبق گزارش سی‌ان‌ان، «محمد شهاب دهقانی حسینی» که ۲۴ سال سن دارد روز یکشنبه با روادید تحصیلی‌اش وارد فرودگاه بین‌المللی شهر «بوستون» شد اما از ورود او به خاک ایالات متحده جلوگیری شد.
4	هنگام بازداشت این دانشجو، قاضی دادگاه منطقه‌ای ایالت ماساچوست با صدور حکمی برای او اقامت اضطراری صادر کرد، اما به گفته وکیلش، دوشنبه شب او به ایران بازگردانده شد.
5	سازمان گمرگ و مرزبانی آمریکا در بیانیه‌ای مدعی شده این سازمان هنگام سوار شدن دهقانی به هواپیما برای بازگشت به ایران از رأی هیچ دادگاهی مبنی بر ممنوعیت اخراج او خبر نداشته است.
6	یک قاضی دوشنبه دستور داد اخراج این دانشجو برای ۴۸ ساعت یا تا زمان رأی بعدی دادگاه معلق شود.
7	دانشگاه نورت‌ایسترن گفته هیچ توضیح قانع‌کننده‌ای از اداره گمرگ و مرزبانی آمریکا در خصوص اخراج این دانشجو دریافت نکرده است.
8	دهقانی‌ که دو سال از تحصیل را در آمریکا طی کرده، برای ملاقات خانواده خود به ایران بازگشته بود اما ممنوعیت مسافرتی که ترامپ بر هفت کشور اسلامی وضع کرده، باعث شده بازگشت وی به آمریکا غیرقانونی تلقی و بازداشت شود.
