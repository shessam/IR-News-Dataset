roozno_data###مردم مازندران از هجوم مسافران در رعب و وحشت‌اند/ منطق تصمیم روحانی برای بازشدن راه‌ها را نمی‌دانم###http://roozno.com//fa/news/417397/مردم-مازندران-از-هجوم-مسافران-در-رعب-و-وحشت‌اند-منطق-تصمیم-روحانی-برای-بازشدن-راه‌ها-را-نمی‌دانم###[]###2020-03-09 09:28:00###۴۱۷۳۹۷###['مردم مازندران', 'رعب و وحشت']
1
1	یک نماینده مازندران در مجلس، گفت: نمی‌دانم دستور رئیس جمهور مبنی بر باز شدن راه‌ها بر اساس چه منطقی صادر شده است.
2	به گزارش روز نو :شمس‌الله شریعت‌نژاد نماینده تنکابن، رامسر و عباس‌آباد در مجلس شورای مجلس درخصوص برخی حواشی ایجاد شده در استان مازندران درباره مسدود شدن راه‌های ارتباطی استان، گفت: ما پیام‌هایی را خدمت آقای رییس جمهور و آقای رحمانی فضلی در حمایت از تصمیم استاندار ارسال کردیم، چراکه مازندران یک استان پرتردد است و مسافران از استان‌های مختلف به اینجا می‌آیند که این افراد در اکثر موارد مباحث بهداشتی و قرنطینه را رعایت نمی‌کنند.
3	وی ادامه داد: با توجه به آماری که دریافت می‌کنیم اکنون آمار شیوع کرونا در استان سرعت رشد بالایی دارد و علت این مساله هم همین موارد است، از سوی دیگر مردم هم شدیداً دچار رعب و وحشت ناشی از حضور چنین افرادی در استان شده‌اند.
4	مردم مازندران از هجوم مسافران در رعب و وحشت‌اند/ منطق تصمیم روحانی برای بازشدن راه‌ها را نمی‌دانمبه نوشته خبرگزاری ایلنا، نماینده مازندران در مجلس شورای اسلامی در ادامه ابراز داشت: در حال حاضر همه‌ نمایندگان استان در این مساله متفق‌القول هستند که باید جلوی ورودی‌های استان و ترددها گرفته شود تا شیوع این بیماری بیش از این تشدید نشود.
5	وی در خصوص وضعیت امکانات بهداشتی و درمانی این استان در شرایط کنونی، بیان داشت: اکنون بیمارستان‌ها در شرف تکمیل شدن ظرفیت هستند و روندی که اکنون وجود دارد، نشان می‌دهد که دیگر بیمارستان‌های استان گنجایش ندارند، امکانات هم به اندازه کافی فراهم نیست و با این هجومی که متاسفانه به شکل‌های مختلف از استان‌هایی که کانون شیوع این بیماری هستند به مازندران می‌شود، متاسفانه تهدید این بیماری در استان مازندران خیلی جدی‌تر می‌شود.
6	شریعت‌نژاد در خصوص دستور رئیس‌جمهور مبنی بر بازگشایی راه‌های ورودی استان مازندران، گفت: دقیقا نمی‌دانم این دستور آقای رئیس‌جمهور مبنی بر باز شدن راه‌ها بر اساس چه منطقی صادر شده است اما مطالبه همه‌ مردم استان و مسئولان این است که جلوی تردد به استان گرفته شود و افراد در خانه‌های خود حضور داشته باشند، علی‌الخصوص که بخش اعظمی از این ترددها ضروری نبوده و توسط افراد بی‌تفاوت و بی‌توجه به هشدارها انجام می‌شود که موجب آسیب زدن به دیگران می‌شود.
7	نماینده تنکابن و رامسر در مجلس شورای اسلامی در پاسخ به سوالی مبنی بر اینکه اگر مجلس تعطیل نمی‌شد اکنون نمایندگان امکان پیگیری مناسب‌تری درخصوص مشکلات استان‌های خود و رایزنی با دولت داشتند، اظهار داشت: هیچ‌کدام از دولت‌ها تحت فشار مجلس نیستند و راه‌های گریز فراوانی دارند.
8	وی ادامه داد: مجلس اگر تعطیل نبود هم نمی‌توانست کاری کند، اکنون بسیاری از اختیارات برای تصمیم‌گیری‌های مهم توسط مقام معظم رهبری به سران سه قوه داده شده است تا درخصوص مباحثی مانند تحریم و امثالهم تصمیم بگیرند، در نتیجه‌ درخصوص این مشکل هم اگر شرایط خاصی باشد و نیاز به تصمیم‌گیری باشد، رؤسای سه قوه می‌توانند تصمیم‌گیری کنند و برای اتخاذ تصمیمات مانعی سر راه دولت نیست.
9	نامه نماینده مازندران به رییس‌جمهور: به داد مازندران برسید/ تلفات در حال افزایش استمحمدعلی شاعری، رئیس مجمع نمایندگان مازندران نیز با بحرانی خواندن اوضاع استان و با خطاب قرار دادن رییس جمهور، خواستار اجرای هر چه سریعتر موارد زیر در راستای مقابله جدی با کرونا در مازندران شد.
10	به نوشته خبرگزاری فارس، وی در نامه‌ای سرگشاده عنوان کرد؛به داد مازندران برسید/ تلفات هر لحظه در حال افزایش است/ تدبیر کنید۱.
11	تشکیل فوری ستاد مدیریت بحران و اعزام نماینده تام‌الاختیار جنابعالی به استان و اعلام وضعیت قرمز و‌ بحرانی برای مازندران۲.
12	اعلام عمومی توسط صداوسیما و زیرنویس شبکه خبر مبنی بر عدم مسافرت به مازندران و قرنطینه کامل این استان۳.
13	اعمال سختگیرانه ورود مسافران به استان در مبادی ورودی مازندران از استان‌های البرز، تهران، گیلان، گلستان و سمنان و جلوگیری از ورود خودروهای شخصی و غیربومی۴.
14	ارسال تجهیزات و امکانات بهداشتی و درمانی و مواد ضدعفونی کننده به استان مازندران به اندازه کافی و لازم۵.
15	اعزام پزشکان، پرستاران و کادر درمانی برای بکارگیری در بیمارستان‌های استان به ویژه شرق مازندران۶.
16	تعطیلی فوری تمامی واحد‌های اقامتی، گردشگری و پذیرایی، مسافرخانه‌ها، رستوران‌ها، آشپزخانه‌ها، ویلاها و اقامتگاه‌های استیجاری و پلاژهای دولتی۷.
17	انجام دقیق تست غربالگری و شناسایی مبتلایان و افراد دارای علایم بیماری کرونا برای قرنطینه و جلوگیری از ورود به مازندران۸.
18	تفویض اختیار کامل به استاندار مازندران
