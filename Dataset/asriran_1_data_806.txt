asriran_1_data###ترامپ: کمتر از 100 هزار کشته به دلیل کرونا بدهیم بسیار خوب عمل کرده‌ایم!###https://www.asriran.com/fa/news/721198/ترامپ-کمتر-از-100-هزار-کشته-به-دلیل-کرونا-بدهیم-بسیار-خوب-عمل-کرده‌ایم###['بین الملل']###2020-03-30 18:05:00###۷۲۱۱۹۸###['ترامپ']
5
1	رئیس جمهور آمریکا در کنفرانس خبری از احتمال ابتلای بیش از 2 میلیون آمریکایی به ویروس کرونا در این کشور خبر داد و گفت اگر میزان مرگ و میر مبتلایان به کرونا در آمریکا کمتر از 100 هزار نفر شود بسیار خوب اقدام شده است.
2	به گزارش فارس، «دونالد ترامپ» رئیس جمهور آمریکا شامگاه یکشنبه (به وقت واشنگتن) برای نخستین بار اذعان کرد که میزان مرگ و میر در آمریکا به دلیل شیوع ویروس کرونا ممکن است به 100 هزار نفر یا بیشتر برسد.
3	به گزارش شبکه خبری سی‌ان‌ان،‌ وی که در کنفرانس خبری در کاخ سفید صحبت می‌کرد، در ادامه سخنانش گفت: که تصمیم گرفته تا دستورالعمل ملی فاصله اجتماعی را تا 30 روز دیگر و تا 30 آوریل (11 اردیبهشت) تمدید کند.
4	بر اساس دستورالعمل ملی فاصله اجتماعی، هرگونه تجمع در شهرها با محدودیت مواجه خواهد شد.
5	ترامپ در ادامه سخنانش هشدار داد در صورتی که ما کاری انجام ندهیم تعداد مبتلایان به ویروس کرونا در این کشور به بیش از 2 میلیون نفر خواهد رسید.
