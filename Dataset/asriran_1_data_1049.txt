asriran_1_data###نیووس؛ کراس اوور 14 هزار دلاری جدید فولکس واگن معرفی شد (+تصاویر)###https://www.asriran.com/fa/news/730754/نیووس-کراس-اوور-14-هزار-دلاری-جدید-فولکس-واگن-معرفی-شد-تصاویر###['اقتصادی']###2020-05-30 00:02:00###۷۳۰۷۵۴###['نیووس', 'فولکس واگن', 'خودرو', 'عصرایران']
4@@@5@@@6
1	فولکس واگن با انتشار تصاویر رسمی از کوچک ""، جزئیات جدیدی از این محصول ارائه کرد.
2	نیووس به عنوان کوچکترین کراس اوور کوپه در انتهای ماه ژوئن برای بازار برزیل عرضه می شود.
3	تمام مراحل طراحی و تولید نیووس در کارخانه برزیل انجام شده است.
4	براساس برنامه اعلام شده؛ نیووس در ماه های پایانی سال(2020) در بازار آرژانتین و در سال 2021 برای اروپا عرضه خواهد شد.
5	مدل پایه برچسب قیمت 14800 دلاری خواهد داشت.
6	بالاترین تریم نیز 18100 دلار قیمت خواهد داشت.
7	از منظر ابعاد این خودرو 4266 میلیمتر در طول، 1750 میلیمتر در عرض و 1493 میلیمتر در ارتفاع توسعه یافته است.
8	فاصله بین محورها نیز برابر با 2566 میلیمتر است.
9	با توجه به شکل طراحی بویژه در شیب سقف و ستون آخر می توانیم این محصول را یک کراس اوور کوپه در نظر بگیریم.
10	خودرو در حالت استاندارد با رینگ های آلومینیومی 17 اینچی ارائه می شود.
11	در قسمت دماغه و نمای عقب نیز همان ویژگی های آشنا در دیگر شاسی بلندهای مانند تی کراس را مشاهده می کنیم.
12	نیووس در بخش ایمنی دارای امکاناتی مانند کروز کنترل تطبیقی، 6 ایربگ، سیستم پایداری الکترونیکی، ترمز اضطراری اتوماتیک، سنسور پارک عقب، دوربین دید عقب، هشدار برخورد از جلو و غیره است.
13	دو نمایشگر دیجیتال 10.
14	1 اینچی ویژه تنظیمات سیستم سرگرمی و جایگزین نمایشگر سنتی آمپر، پشتیبانی از اپل کارپلی و اندروید اوتو، تنظیم الکتریکی آینه های جانبی، دکمه های کنترلی کامل روی فرمان، سنسور باران و نور، سیستم صوتی برند بیتس و غیره بخشی از امکانات کابین هستند.
15	گفتنی است امکانات بالا ممکن است در حالت آپشن قابل انتخاب باشند.
16	در قسمت پیشرانه از تپنده 1 لیتری توربوشارژ با خروجی 128 اسب بخار استفاده شده است.
17	این مجموعه با جعبه دنده 6 سرعته اتوماتیک هماهنگ می شود و این تنها گزینه پیش روی مشتریان نیووس است.
