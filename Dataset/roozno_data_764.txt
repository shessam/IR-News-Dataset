roozno_data###سخنگوی وزات خارجه: آمریکا می‌خواهد مانع دریافت وام ایران از صندوق بین المللی پول شود / بخشی از اتباع بحرینی همچنان در ایران هستند###http://roozno.com//fa/news/419944/سخنگوی-وزات-خارجه-آمریکا-می‌خواهد-مانع-دریافت-وام-ایران-از-صندوق-بین-المللی-پول-شود-بخشی-از-اتباع-بحرینی-همچنان-در-ایران-هستند###[]###2020-03-29 14:21:00###۴۱۹۹۴۴###['سخنگوی وزات خارجه']
1
1	سخنگوی وزات خارجه گفت: کمک اتحادیه اروپا به ایران برای مقابله با شیوع ویروس کرونا مستقیم نیست بلکه از منابع کمک‌های بشردوستانه اتحادیه است.
2	سید عباس موسوی اظهار کرد: این کمک‌های انساندوستانه در قالب بودجه‌ای است که اتحادیه اروپا برای بلایای طبیعی در اختیار کشورهایی که دچار حادثه‌ای می‌شوند، به منظور کمک به این کشورها و یا خرید تجهیزات مورد نیاز برای مقابله با آن حوادث قرار می دهد.
3	سخنگوی وزارت امور خارجه درباره وضعیت مرزهای کشورمان نیز گفت: تقریباً در شرایط فعلی همه کشورهای منطقه و دنیا مرزهای خود را محدود کردند و مراودات و عبور و مرورها محدود است و به جز موارد خاص، مسافر در مرزهای زمینی و هوایی پذیرش نمی‌کنند.
4	وی با اشاره به موضوع تجارت نیز ادامه داد: بر مبنای قوانینی که سازمان بهداشت جهانی برای تردد کامیون‌ها اعمال و تعیین کرده است این عبور و مرورها وجود دارد و عمدتاً برای ورود و خروج کالاهای مورد نیاز مردم است.
5	موسوی تصریح کرد : مرزهای ایران نیز با کشورهای همسایه با شرایط خاصی در حال حاضر باز است و مشکلی نیز تا الان گزارش نشده است.
6	برای برخی کامیون‌ها به هنگام تردد به کشورهای اروپایی مشکلاتی ایجاد شده بود که این مشکلات، بروکراسی بوده که حتی این روزها محدودیت‌هایی بین خودشان هم اعمال کردند.
7	سخنگوی وزارت امور خارجه افزود: از زمان شیوع ویروس کرونا در وزارتخانه ستادی فعال شده که ۲۴ ساعته آماده رسیدگی به مشکلات افرادی است که اگر در مرزها دچار مشکل شوند به آن‌ها کمک کنند.
8	وی در همین راستا ادامه داد: همچنین سفارتخانه هایمان درخارج از کشور نیز ۲۴ ساعته براساس شماره تماس‌هایی که در سایت وزارت امور خارجه نیز اعلام شده است اگر مشکل غیر معمولی برای آنها اتفاق بیفتد نسبت به رفع آن اقدام می‌کنند.
9	موسوی درباره درخواست ۵میلیارد دلاری ایران از صندوق بین‌المللی پول برای مقابله با ویروس کرونا نیز گفت: با توجه به عضویت ایران در بانک جهانی و صندوق بین المللی طبیعی است بر مبنای پرداخت حق عضویت از تسهیلات این صندوق استفاده کنیم.
10	وی با بیان اینکه هم اکنون این صندوق تسهیلاتی برای کشورهایی که دچار کرونا شده اند در نظر گرفته است، افزود: ما نیز اعلام آمادگی کردیم تا از وام ویژه این صندوق استفاده کنیم.
11	موسوی گفت: وزارت اقتصاد و بانک مرکزی مسئول این کار هستند و پیگیری‌های خوبی تا این لحظه داشته اند.
12	وزیر امور خارجه نیز در این راستا در صفحه شخصی خود در فضای مجازی (توئیتی) را با توجه به این که برخی از کشورها مانند آمریکا امکان مانع تراشی در این راستا را پیگیری می‌کردند خطاب به آن‌ها هشدار داد که حق ملت ایران در این زمینه ضایع نشود پیگیری‌ها ادامه دارد و مبلغ مورد نظر به آن‌ها اعلام شده و نمی‌دانم که به چه نتیجه‌ای تا این لحظه رسیده باشد.
13	موسوی درباره اتباع بحرینی در جمهوری اسلامی ایران که بخشی از آن‌ها به کشورشان بازگشتند، اما همچنان گفته می‌شود تعدادی از مردم بحرین در ایران هستند، اظهار کرد: تعداد قابل توجهی از اتباع بحرینی در ایران بودند که با مقاصد زیارتی و سیاحتی به ایران سفر کرده بودند.
14	بعد از مشکل کرونا ما اعلام آمادگی کردیم از هر کشوری که اتباع آن‌ها در ایران حضور دارند به آن‌ها مجوز هوایی برای بازگشت اتباع شان داده می‌شود.
15	وی با بیان این که اکثر کشورها در این زمینه اقدام کردند، ادامه داد: متأسفانه دولت بحرین از جمله دولت‌هایی است که نشان داد در چنین رخدادی (ویروس کرونا) به اتباع خودش و سلامتی آن‌ها و کرامت آن‌ها احترام نمی‌گذارد و با فشارهایی که افکار عمومی و رسانه‌های منطقه و حتی از داخل بحرین نیز فشارهایی متوجه این دولت شد در نهایت با مساعدت دولت عمان بخشی از اتباع بحرینی با چندین پرواز به کشورشان بازگردانده شدند.
16	وی افزود: ولی همچنان بخش دیگری از اتباع بحرینی در ایران هستند و امیدواریم دولت بحرین با احساس مسئولیت بیشتر نسبت به اتباع خودشان برای خروج آنها از کشورمان اقدام کنند.
