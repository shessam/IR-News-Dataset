tabnak_data###غرش بارسلونا با پوکر لیونل مسی###https://www.tabnak.ir/fa/news/961004/غرش-بارسلونا-با-پوکر-لیونل-مسی###['ورزشی', 'ورزشی']###2020-02-22 22:06:00###۹۶۱۰۰۴###['تابناک ورزشی', 'لیونل مسی', 'پوکر مسی', 'پوکر', 'ایبار']
16@@@17
1	بارسلونا با گل‌های ستاره آرژانتینی‌اش توانست ایبار را شکست دهد.
2	به گزارش تابناک ورزشی، بارسلونا شنبه در هفته بیست و پنجم لالیگا در نوکمپ برابر ایبار قرار گرفت و با پنج گل مهمانش را شکست داد.
3	آبی اناری‌ها از شروع توپ و میانه میدان را در اختیار داشتند اما تا دقیقه ۱۰ تیم مهمان بود که دو شوت به سمت دروازه زد.
4	نخستین موقعیت برای میزبان به گل تبدیل شد‌.
5	لیونل مسی با پاس ایوان راکیتیچ در دقیقه ۱۴ گلزنی کرد تا به ناکامی اش در این زمینه پایان دهد.
6	مهاجم بارسا چهار هفته پیاپی در لالیگا گلی به ثمر نرسانده بود.
7	در ادامه این بازیکن با پاس آرتورو ویدال در موقعیت گل قرار گرفت و توانست دبل کند.
8	مسی سه دقیقه بعد فرصت داشت گلزنی کند با این حال به آنتوان گریزمان پاس داد تا او گلی به نام خود ثبت کند.
9	مهاجم فرانسوی نتوانست توپ را خوب کنترل کند و بازیکن حریف به آن ضربه زد اما توپ به ستاره آرژانتینی رسید.
10	در نهایت مسی سومین گلش را هم به ثمر رساند.
11	در نیمه دوم ایبار به دنبال جبران نتیجه بود اما مارک آندره تراشتگن اجازه نداد دروازه اش باز شود.
12	بارسا نیز موقعیت گلزنی داشت که باز هم مسی گل دیگری را به ثمر رساند.
13	در دقایق پایانی آرتور پنجمین گل تیمش را وارد دروازه ایبار کرد.
14	در این بازی مارتین برایت ویت فرصت پیدا کرد برای نخستین بار با پیراهن بارسا به میدان برود.
15	مهاجم جدید تیم کاتالانی به جای گریزمان وارد زمین شد و در گل چهارم و پنجم تاثیر گذار بود.
16	آبی اناری‌ها با این پیروزی ۵۵ امتیازی شدند و به طور موقت به صدر جدول صعود کردند.
17	رئال مادرید در صورت شکست لوانته دوباره در رتبه اول قرار خواهد گرفت.
