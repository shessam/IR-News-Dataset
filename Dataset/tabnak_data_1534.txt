tabnak_data###آغاز پیش‌فروش یک ساله خودروسازان از هفته آینده###https://www.tabnak.ir/fa/news/981212/آغاز-پیش‌فروش-یک-ساله-خودروسازان-از-هفته-آینده###['صفحه نخست', 'اقتصادی']###2020-05-29 14:42:00###۹۸۱۲۱۲###['وزارت صمت', 'پیش فروش خودرو', 'خودروسازی']
2
1	به گزارش تابناک بر اساس اعلام پایگاه اطلاع رسانی وزارت صمت، جلسه کمیته خودرو ظهر امروز (جمعه ۹ خرداد ۹۹) با حضور سرپرست وزارت صنعت، معدن و تجارت و دستگاه‌های نظارتی از جمله دادستانی کل کشور، سازمان بازرسی کل کشور، پلیس راهور ناجا و خودروسازان برگزار شد.
2	بر اساس مصوبات کمیته خودرو، مقرر شد تا پیش‌فروش یک ساله ۲۲ هزار دستگاه خودرو از سوی خودروسازان در هفته آینده آغاز شود.
3	در این جلسه همچنین تصمیمات مشخصی برای بهبود فرآیند پیش‌فروش خودرو از سوی کمیته خودرو اتخاذ گردید که مصوبات آن، در قالب اطلاعیه رسمی خودروسازان تا ساعاتی دیگر منتشر خواهد شد.
