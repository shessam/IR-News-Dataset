roozno_data###محسن هاشمی: برای انتخابات لیست ائتلافی می‌دهیم/ماجرای برکناری شهردار منطقه ۹ چه بود؟###http://roozno.com//fa/news/412714/محسن-هاشمی-برای-انتخابات-لیست-ائتلافی-می‌دهیمماجرای-برکناری-شهردار-منطقه-۹-چه-بود###[]###2020-02-09 14:30:00###۴۱۲۷۱۴###['محسن هاشمی', 'انتخابات']
1
1	محسن هاشمی رفسنجانی، رئیس شورای شهر تهران و از چهره های اصلی حزب کارگزاران اعلام کرد احزاب اصلاح‌طلب در انتخابات لیست ائتلافی خواهند داد.
2	به گزارش روز نو ، هاشمی در حاشیه جلسه امروز شورای شهر تهران و در پاسخ به خبرنگار خبرآنلاین اعلام کرد احزاب اصلاح طلب لیست انتخاباتی خواهند داد.
3	او در این باره توضیح داد: ما دیروز در حزب کارگزاران سازندگی جلسه داشتیم تا بتوانیم لیست ارائه کنیم ولی نتوانستیم نام ۳۰ نفر را درآوریم و در نهایت به ۱۵ یا ۱۷ نفر نامزد مورد تایید رسیدیم.
4	امروز هم جلسه داریم تا بتوانیم لیست ۳۰ نفره را تکمیل کنیم.
5	هاشمی در ادامه با بیان این که احزابی که توانسته اند به لیست ۳۰ نفره نامزدهای مورد نظر خود برسند، می توانند با همدیگر ائتلاف کنند، گفت: ممکن است مثلا کارگزاران نتواند به لیست کامل ۳۰ نفره برسند ولی می توانند با سایر احزاب ائتلاف کنند.
6	رئیس شورای شهر تهران ادامه داد: در اطلاعیه ای که دیروز شورای عالی اصلاحات منتشر کرد، عنوان شده است شورای عالی اصطلاحات از لیستی حمایت نمی کند.
7	یعنی لیستی را اعلام نمی کنند ولی استانها و احزاب جداگانه می توانند لیست انتخاباتی بدهند و توصیه هم شده است لیست بدهند.
8	لذا احزاب اصلاح طلب مشغولند ببینند می توانند از کاندیداهای اعلام شده لیست تهیه کنند یا نه.
9	او با اشاره به ردصلاحیت گسترده نامزدهای اصلاحطلب در انتخابات گفت: این مسئله واقعا منصفانه نیست ولی خداوند طرفدار مستضعفین است.
10	چون اصلاحطلبان کاندیدا به اندازه کافی نداریم جزء مستضعفان می شوند و انشالله خداوند به آنها یاری می رساند.
11	بودجه تا ۱۵ اسفندماه تصویب می شودهاشمی در ادامه سخنانش بیان کرد: بودجه شهرداری اوایل اسفندماه به شورای شهر می رسد.
12	اعضای شورای شهر شش روز فرصت دارند پیشنهادهای خود را مطرح کنند.
13	تصور می کنم هفته اول اسفندماه بودجه را در دستور کار صحن علنی قرار می دهیم.
14	جلسات پی در پی صبح و عصر خواهیم داشت و فکر می کنم بودجه را تا ۱۵ اسفندماه به تصویب رسانده و به هیات تحقیق فرمانداری تحویل دهیم.
15	او توضیح داد: بودجه منابع و مصارف، تبصره ها و سازمانها و شرکتها را دارد.
16	پارسال هم بودجه سازمانها و شرکتها در شورای شهر مطرح نشد و هرگز هم در صحن مطرح نمی شود.
17	بودجه سازمانها و شرکتها در طول سال بررسی می شود و مسایل اصلی بودجه از جمله منابع، مصارف و تبصره ها ابتدا در کمیسیون تلفیق به تصویب می رسد و سپس در صحن علنی به صورت قانونی مصوب می شود.
18	هاشمی گفت: بودجه از نظر مصارف انقباضی بسته شده است و بودجه از نظر فعالیتهای عمرانی انبساطی است.
19	ما ۴۳ درصد در عمران انبساط داریم ولی در مصارف کمتر از ۲۵ درصد انبساط داریم.
20	این نشان می دهد باید هزینه ها را کاهش دهیم ولی در عمران به شرط تامین اعتبار باید فعالیت های جدی تر انجام دهیم.
21	هاشمی درباره اعتراض یکی از اعضای شورای شهر به بودجه در اختیار شهردار گفت: ۴ درصد بودجه شهرداری در اختیار شهردار تهران است.
22	همه دستگاه های اجرایی بودجه خارج از شمول دارند.
23	این بودجه در بودجه کل کشور هم وجود دارد که در اختیار مدیر مربوطه است که در زمان اضطرار می تواند از آن استفاده کند.
24	شهردار برکنار شده منطقه ۹ با معترضان همدست بودبخش دیگری از سخنان محسن هاشمی به برکناری مفاخریان، شهردار منطقه ۹ مربوط بود.
25	او درباره برکناری این مدیر شهری و جایگزینی مصطفی موسوی لاری، فرزند وزیرکشور اسبق در منطقه ۹ گفت: هنوز کسی از اعضا درباره تغییر در منطقه ۹ سئوالی از شهردار نپرسیده است.
26	او ادامه داد: بحث تغییر شهردار ۹ آقای مفاخریان در جلسه هم اندیشی امروز مطرح شد و اعضا سئوال داشتند چطور اتفاق افتاد.
27	در مراسم افتتاحیه زیرگذر خیابان معین، تعداد زیادی از اعضا نبودند ولی ما اعضای کمیسیون حمل و نقل بودیم.
28	برخی از اعضای شورا می پرسیدند آقای مفاخریان به دلیل اعتراضات مردم تغییر یافت یا دلایل دیگری داشت؟ جلسه بر این نظر بود که به دلیل همان اتفاقات، تغییرات در شهرداری منطقه ۹ اتفاق افتاده است و فرض آقای حناچی بر این بوده که دلیل اصلی تغییر همین مسایل بوده و حس می شد شاید همدستی شهردار منطقه ۹ با معترضان بوده و احساس اینطور بود ولی هنوز چیزی ثابت نشده است.
29	هاشمی در ادامه سخنانش گفت: برخی اعضا می گفتند این اتفاق درست نیست و آقای مفاخریان از مدیران درجه یک و جزء ۵ مدیر اول مناطق بودند و نباید تعویض انجام می شد و باید صبر می کردند.
