roozno_data###شناسایی۱۶۱۷ بیمار جدید مبتلا به کرونا در کشور/ آمار فوتی‌ها افزایش یافت###http://roozno.com//fa/news/421827/شناسایی۱۶۱۷-بیمار-جدید-مبتلا-به-کرونا-در-کشور-آمار-فوتی‌ها-افزایش-یافت###[]###2020-04-13 14:34:00###۴۲۱۸۲۷###['کرونا', 'آمار']
1
1	سخنگوی وزارت بهداشت ضمن تشریح آخرین آمار مبتلایان به ویروس کرونا در کشور گفت: ۴۵ هزار و ۹۸۳ نفر از مبتلایان به کرونا بهبود یافتند؛ مجموع جانباختگان این بیماری در کشور به ۴۵۸۵ مورد رسید.
2	به گزارشروز نو ، دکتر کیانوش جهانپور درباره آخرین آمار مبتلایان به ویروس کرونا اظهار کرد: از ظهر دیروز تا امروز و بر اساس نتایج آزمایشگاهی، ۱۶۱۷ نفر بیمار جدید مبتلا به کووید ۱۹ در کشور شناسایی شدند و کل مبتلایان به این بیماری در کل کشور به ۷۳ هزار و ۳۰۳ نفر رسید.
3	سخنگوی وزارت بهداشت افزود: متأسفانه در طول ۲۴ ساعت گذشته، ۱۱۱ نفر از مبتلایان جدید کووید ۱۹ جان خود را از دست دادند و مجموع جانباختگان این بیماری در کشور به ۴۵۸۵ مورد رسید؛ همچنین بین بیمارانی که بستری هستند ۳۸۷۷ نفر از بیماران حال نامساعدتر و ابتلای شدیدتری به بیماری دارند.
4	جهانپور تصریح کرد: خوشبختانه تاکنون ۴۵ هزار و ۹۸۳ نفر از بیماران قطعی بهبود یافته و ترخیص شده‌اند.
5	گفتنی است تا کنون ۲۷۵ هزار و ۴۲۷ آزمایش تشخیص کووید۱۹ در کشور انجام شده است.
