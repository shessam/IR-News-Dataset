asriran_1_data###روحانی: ورودی بیمارستان‌ها و فوتی‌ کرونا کاهش داشته است/ تعطیلی مشاغل و اجتماعاتی که قبلاً اعلام کرده بودیم تا ۱۵ فروردین ادامه دارد###https://www.asriran.com/fa/news/720233/روحانی-ورودی-بیمارستان‌ها-و-فوتی‌-کرونا-کاهش-داشته-است-تعطیلی-مشاغل-و-اجتماعاتی-که-قبلاً-اعلام-کرده-بودیم-تا-۱۵-فروردین-ادامه-دارد###['سیاسی']###2020-03-24 12:25:00###۷۲۰۲۳۳###['کرونا']
18
1	رییس جمهور در جلسه ستاد ملی مدیریت و مقابله با کرونا گفت: در این جلسه گزارشی داده شد مبنی بر این که ورودی به بیمارستان‌ها در استانها کاهش پیدا کرده و از آن طرف تعداد فوتی‌ها هم روند کاهشی داشته است که خبر مهمی برای ما بود اقداماتی که تاکنون انجام گرفته، مهم بوده است.
2	به گزارش به نقل از ایرنا حسن روحانی روز سه شنبه در جلسه ستاد ملی مدیریت و مقابله با کرونا با اشاره به خانواده‌هایی که به مسافرت رفته‌اند و در حال برگشت به استان یا شهر خود هستند و گفت: مساله بعدی راجع تعداد ماشین‌هایی بود که از مراکز استانها خارج شده‌اند به عنوان نمونه تهران و کرج مثال زده شد تعدادی از این ماشین‌ها این ایام عید از تهران و کرج خارج شده‌اند.
3	البته گفتند شماره پلاک ماشین و شماره موبایل آنها مشخص است.
4	رییس جمهوری گفت: بهتر است که در آن طرح بسیج ملی از این ماشین‌ها و صاحب آنها همان سوال مربوطه انجام بگیرد و اگر کسی مشکلی دارد از همین حالا دنبال مشکل برویم چرا که در بازگشت و روزهای پایانی تعطیلات تراکم ایجاد می شود با مدل تب سنجی دیگر امکان پذیر نیست که ترافیک های طولانی انجام شود بنابراین از طریق همین غربالگری و تماس با آنها مشخص کنیم و این کار را انجام دهیم.
5	روحانی تاکید کرد: قبلا مصوبه ما این بود که ماشین‌ها در خروجی‌ها مورد بازرسی و تب سنجی قرار بگیرند.
6	امروز کسی صبح به من مراجعه کرد گفت که از تهران به کرج رفته و برگشته است که در سه نقطه مورد تب سنجی قرار گرفته است.
7	هم زمان خروج از تهران و هم خروج از کرج و هم در وسط راه .
8	این جزو افرادی است که هر روز به کرج می رود و می آید اگر بنا باشد ماشین یک نفر را سه بار نگه داریم و تب سنجی کنیم این چنین مصوبه‌ای نداشتیم من باز از استانداران و فرمانداران خواهش می کنم که همه به مصوبات توجه کنند و ما طبق مصوبات عمل کنیم که کار پیش برود.
9	رییس‌جمهوری ادامه داد: در این جلسه گزارشی داده شد مبنی بر این که ورودی به بیمارستان ها در استانها کاهش پیدا کرده و از آن طرف تعداد فوتی ها هم روند آن کاهشی است که هر دو خبر، خبر مهمی برای ما بود که اقداماتی که تاکنون انجام گرفته است مهم بوده است.
10	وی گفت: باز هم از نظام سلامت کشور تشکر و سپاسگزاری میکنیم که با فداکاری این کار مهم و اساسی را انجام می ‌دهند و از مردم تشکر می‌کنیم که آنها هم به توصیه‌ها توجه می‌کنند و آمار و ارقام نشان می‌دهند که اکثریت مردم به همه توصیه ها توجه دارند.
11	رییس‌جمهوری گفت: یکی از مسایل مهمی که در جلسه مطرح شد این بود که در سیاست‌ها به گونه‌ای حرکت کنیم که اولا زمان لازم را برای درمان در اختیار نظام سلامت قرار دهیم.
12	نباید به گونه‌ای عمل کنیم که با بالا رفتن پیک در یک مقطع زمانی کوتاه امکان درمانی ما کافی نباشد و به کسانی که مبتلا شده‌اند رسیدگی شود.
13	وی افزود: باید به گونه ای عمل کنیم که تخت‌ها و بخش‌های ویژه مراقبت و پزشکان و پرستاران ما توان و ظرفیت را برای معالجه داشته باشند که البته تا این روزها به این گونه بوده است و ما در بیمارستانی دچار مشکل نشده ایم.
14	رییس جمهوری گفت: مساله بعدی این است که از لحاظ مراقبت‌های بهداشتی کاری کنیم که این ویروس شیوع پیدا نکند و بتوانیم این زنجیره را بشکنیم.
15	بنابراین در اینجا مطرح شد که یک فرد آلوده اگر تماس عادی داشته باشد چند نفر را آلوده می کند و اگر در حالت قرنطینه قرار بگیرد آن وقت چه شرایطی خواهد بود.
16	روحانی افزود: خیلی مهم است که اگر فردی مبتلا به ویروس شده است حتما باید در مدت زمان مقرر یعنی دو هفته در جایی یا خانه یا بیمارستان یا در شرایط حاد در مراقبت های ویژه باشد و نباید کسی که دارای این ویروس است در جامعه تحرک داشته باشد بنابراین به همین دلیل توصیه شد همه مشاغل و اجتماعاتی که تعطیل اعلام شده است تا ۱۵ فروردین تعطیل بماند.
17	رییس‌جمهوری ادامه داد: غیر از تجمع مردم برای تهیه مواد غذایی و بهداشتی نباید در بقیه موارد تجمعی داشته باشیم.
18	به مردم توصیه می کنیم در مراسم غم و عزا، شادی و عروسی و یا مناسبت دیگر تجمعی نداشته باشند.
19	روحانی در ادامه گفت: وزارت بهداشت به ما اعلام کرد که فاصله دو نفر باید حدود دو متر باشد.
20	فرض را بر این بگذاریم طرفی که با ما مواجه شده است احتمالا دارای این ویروس است چون احتمال این که دارای این ویروس باشد زیاد است و سرفه ای هم نکند تب هم نداشته باشد بنابراین این فاصله را باید مراعات کنیم.
21	بنابراین در مدت زمانی که در تعطیلات عید هستیم و تا 15 فروردین باید این نکات را رعایت کنیم که تماس ها به حداقل ممکن و سفرها به حداقل ضرورتها برسد.
22	وی افزود: مواردی دیگری مطرح است که این موارد در ستاد بررسی کافی نشده و پیشنهاد وزارت بهداشت و درمان بود.
23	بنا شد در کمیته اجتماعی و امنیتی این مسائل مطرح و بررسی شود و ظرف امروز و فردا به یک تصمیمی برسند و اگر تصمیم مورد نظر جمع بود همان زمان می توانیم ابلاغ کنیم یا اگر نیاز به جلسه بود که می توانیم فورا جلسه را تشکیل دهیم.
24	روحانی یادآور شد: به شکل طبیعی جلسه ما صبح شنبه است و اگر لازم باشد می توانیم جلسه را جمعه تشکیل دهیم البته پنجشنبه هم که جلسه اقتصادی کرونا را به ستاد ملی تغییر دهیم و مشکلی پیش روی ما نیست که این کار انجام بگیرد و جلو برود.
