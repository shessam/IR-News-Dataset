roozno_data###مطهری: اظهارنظرها نباید ملاک رد یا تایید صلاحیت کسی باشد/ آزادی بیان مخدوش شده است###http://roozno.com//fa/news/412348/مطهری-اظهارنظرها-نباید-ملاک-رد-یا-تایید-صلاحیت-کسی-باشد-آزادی-بیان-مخدوش-شده-است###[]###2020-02-07 11:25:00###۴۱۲۳۴۸###['علی مطهری']
1@@@2
1	علی مطهری، نماینده مردم تهران در مجلس، تاکید کرد که نباید خودمان را در جایگاه خدا قرار دهیم و نیات و افعال مردم را بررسی کنیم و در ادامه گفت: نباید با سخت‌گیری‌های بیجا مانع حضور مردم در انتخابات شویم.
2	باید اجازه دهیم مردم خودشان تصمیم بگیرند و نگران فریب خودن آنها هم نباشیم.
3	وقتی عباسعلی کدخدایی، سخنگوی شورای نگهبان، اعلام کرد بیش از 90 نماینده فعلی مجلس به دلیل مشکلات مالی رد صلاحیت شده‌اند برخی از نمایندگان به اعتراض برخاستند.
4	علی مطهری و محمود صادقی از جمله نمایندگانی بودند که به این اظهارات واکنش نشان دادند (بیشتر بخوانیم).
5	فاطمه سعیدی و غلامرضا حیدری هم از دیگر نمایندگانی بودند که موضع‌گیری سیاسی و نطق‌هایشان را دلیل رد صلاحیت خود دانستند.
6	(بیشتر بخوانیم) هرچند کدخدایی اعلام کرد که موضع‌گیری سیاسی کسی دلیل رد صلاحیت او نبوده است.
7	علی مطهری، نماینده مردم تهران در مجلس، در گفت‌وگو با اعتمادآنلاین، نگاه بازتر شورای نگهبان به مساله تایید صلاحیت نامزد‌های انتخاباتی مجلس را ضروری خواند و گفت: نباید با سخت‌گیری‌های بیجا مانع حضور مردم در انتخابات شویم.
8	اجازه دهیم مردم از نظر اجتماعی رشد کنندنماینده مردم تهران در مجلس دهم ادامه داد: باید به اشخاصی که فساد مالی یا اخلاقی ثابت‌شده و مهمی ندارند و در عین حال قانون اساسی را قبول دارند اجازه بدهیم نامزد انتخابات شوند و بقیه کار را به مردم واگذار کنیم تا رشد اجتماعی پیدا کنند.
9	فرزند شهید مطهری تاکید کرد: شورای نگهبان برای رد کردن یک نامزد باید عدم صلاحیت او را احراز کند، یعنی اگر مدرکی دال بر فساد مالی یا اخلاقی مهم از کسی دارد او را رد کند.
10	ولی الان برعکس عمل می‌کنند؛ می‌گویند ما مدرکی دال بر صلاحیت او نیافتیم یا زمان کافی نداشتیم و شناختی از او پیدا نکردیم، پس صلاحیت او احراز نشد.
11	اظهارنظرها نباید ملاک رد یا تایید صلاحیت کسی باشدمطهری توضیح داد: این مساله باعث می‌شود که حق افراد زیادی پایمال شود.
12	اظهارنظرها نیز نباید ملاک تایید یا رد صلاحیت باشد.
13	در غیر این صورت آزادی بیان مخدوش می‌شود، همین طور که الان مخدوش شده است.
14	این نماینده مجلس افزود: همین که کسی شرایط عمومی را داراست و قانون اساسی را قبول دارد و فساد مالی یا اخلاقی مهمی هم نداشته است باید بتواند کاندیدا شود.
15	نباید نگران فریب خوردن مردم بود چون مردم به کسی که نشناسند رأی نمی‌دهند.
16	نماینده مردم تهران در مجلس همچنین گفت: نباید خودمان را در جایگاه خدا قرار دهیم و همه افعال و نیات مردم را بررسی کنیم و گزینش اصلی را در شورای نگهبان انجام دهیم.
17	به نظر من این روشی که در پیش گرفته‌اند درست نیست و با برخی از اعضای شورای نگهبان هم در این باره صحبت کرده‌ام.
