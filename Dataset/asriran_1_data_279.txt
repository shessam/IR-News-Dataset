asriran_1_data###لیگ برتر فوتبال؛ پرسپولیس - استقلال؛ پیشتازی با یحیی یا انتقام با فرهاد؟###https://www.asriran.com/fa/news/712459/لیگ-برتر-فوتبال-پرسپولیس-استقلال-پیشتازی-با-یحیی-یا-انتقام-با-فرهاد###['ورزشی']###2020-02-06 09:18:00###۷۱۲۴۵۹###['استقلال', 'پرسپولیس']
13
1	هفته نوزدهم لیگ برتر فوتبال امروز با برگزاری دیدار بزرگ دربی بین تیم‌های استقلال و پرسپولیس پیگیری می‌شود تا هیجان به اوج خود برسد.
2	به گزارش تسنیم, هیچ‌کس نمی‌تواند به یقین بگوید که دربی فقط یک بازی فوتبال است, مگر اینکه از واژه «بازی» برداشتی فراتر داشته باشید, چیزی مثل بازیِ زندگی یا بازی روزگار.
3	دربی خودِ سرنوشت, تقدیر و قسمت است که نقاب فوتبال روی صورت می‌گذارد تا همه را گول بزند, دربی با لباس آبی و قرمز ظاهر اما روی هر رنگی غالب می‌شود.
4	این بازی فقط در مستطیل سبز و محدود به یک زمان خاص در جریان نیست, دربی با یک فرمول فوق‌ سریع همه جا تقسیم می‌شود تا مقابل هر اتفاق دیگری که در حال رخ دادن است, رخ نشان دهد و قد عَلَم کند.
5	حالا باز هم دربی آمده تا در روز‌هایی که شاید زندگی برای مردم سخت و بی‌حوصله می‌گذرد, بهانه‌ای برای چند روزی دلخوشی‌ باشد.
6	این بازی مشکلات و دغدغه‌های زندگی را از اولویت خارج می‌کند.
7	یک رویداد خیابان خلوت‌کن که ثانیه‌ به ثانیه‌اش قند را در دل آب می‌کند.
8	دربی برای بازنده یک اتفاق هولناک است, فرقی نمی‌کند چند سالت باشد و زن باشی یا مرد, فرقی نمی‌کند تهرانی باشی یا شهرستانی, حتی ایرانی و خارجی‌اش هم برایش بی‌اهمیت است, کابوس شکست همه جا می‌آید و درگیرت می‌کند, تا گوشت و پوست و استخوانت, تا فکر و روح و روانت.
9	این یک ویروس همه‌گیر است, مثل همین کرونایی که از این روز‌ها همه خطرش را احساس می‌کنند.
10	این بازی برای برنده مسابقه اما یک آرزوی برآورده شده و یک رؤیای شیرین است که مدت‌ها می‌توان به عشق آن خوابید تا هزار بار تماشاگرش بود.
11	می‌گویند دربی هم مثل هر بازی دیگری سه امتیاز دارد، اما این بزرگ‌ترین دروغی است که تاکنون گفته شده, برای تسویه حساب با حس خوشحالی بعد از پیروزی‌ دربی شاید 30, 300 یا شاید 3000 امتیاز هم کم باشد, خلاصه بگوییم پیروزی در دربی حکم قهرمانی یک فصل را دارد, همان داستان یک شبه ره صد ساله را رفتن!
12	برای خیلی‌ها هم دربی بازی مرگ و زندگی است؛ حاضرند در تمام بازی‌ها شکست بخورند اما دربی را ببرند.
13	دربی شماره 91 پایتخت در حالی از ساعت 15:30 امروز (پنجشنبه) در ورزشگاه آزادی آغاز می‌شود که می‌توان یکی از جذاب‌ترین مسابقات تاریخ دو تیم استقلال و پرسپولیس را پیش‌بینی کرد, از این جهت که هر دو تیم قبراق و باانگیزه برای این بازی آماده شده‌اند.
14	استقلال اخیراً با هشت گل در دو بازی آسیایی, صعودش را به مرحله گروهی لیگ قهرمانان آسیا جشن گرفته و پرسپولیس نیز این روزها یکی از آماده‌ترین تیم‌های ایران به شمار می‌آید.
15	مربیان هر دو تیم نیم‌فصل آمده‌اند، اما با توجه به اینکه هر دو ایرانی و بازیکنان سابق تیم‌های‌شان هستند این دربی از جذابیت جداگانه‌ای برخوردار شده است.
16	علاوه بر یحیی گل‌محمدی و فرهاد مجیدی, حضور افرادی چون مجید نامجومطلق, کریم باقری, حمید مطهری, داود فنایی, بهزاد غلامپور و افشین پیروانی روی نیمکت دو تیم می‌تواند دارای جذابیت باشد.
17	استقلال شیخ دیاباته و فرشید اسماعیلی را به دلیل مصدومیت در اختیار نخواهد داشت و در پرسپولیس نیز شجاع خلیل‌زاده به دلیل محرومیت بازی نخواهد کرد.
18	استقلال هم‌اکنون 32 امتیازی و با یک بازی کمتر در جایگاه چهارم و پرسپولیس با 40 امتیاز در صدر جدول ایستاده است.
19	دو تیم در بازی هفته قبل‌شان مقابل تیم‌های سخت‌کوش خوزستانی پیروز شدند تا با پشتوانه برد در میدان دربی حاضر شوند.
20	پرسپولیس در دربی رفت با تک گل مهدی عبدی به پیروزی رسید، مسابقه‌ای که در آن بازی مربی سرخ‌ها کالدرون بود و مربی آبی‌ها استراماچونی، ولی حالا این دو مربی اگر خیلی خوش‌شانس باشند می‌توانند دربی نیم‌فصل دوم را از تلویزیون خانه‌ تماشا کنند.
21	باید دید استقلال می‌تواند انتقام دربی رفت را بگیرد یا اینکه پرسپولیس دَبل می‌کند و بار دیگر در دربی پیروز می‌شود.
22	تساوی روی دیگر این ماجراست که باید صبر کرد و دید چه اتفاقی رخ می‌دهد.
23	دیگر بازی امروز 30 دقیقه بعد از آغاز دربی در مسجدسلیمان آغاز می‌شود, جایی که تیم دوم جدول یعنی سپاهان به مصاف نفت مسجدسلیمان می‌رود، آن هم در مسابقه‌ای که برای حفظ جایگاهش محکوم به برد در آن است.
24	زردپوشان اصفهانی بعد از پیروزی دشواری که هفته گذشته مقابل فولاد کسب کرده‌اند کار سختی مقابل تیم دیگر تیم خوزستان دارند, سپاهان و نفت مسجدسلیمان در حالی امروز مقابل هم صف‌آرایی می‌کنند که به ترتیب با یک و دو شکست جزو رکوردداران لیگ از این حیث هستند.
25	سپاهان هم‌اکنون با 35 امتیاز در رده دوم جدول قرار دارد و نفت نیز با 26 امتیاز هفتم است.
26	دیدار رفت دو تیم در اصفهان با تساوی بدون به اتمام رسید.
27	برنامه کامل دیدار‌های هفته نوزدهم به شرح زیر است:پنجشنبه 17 بهمن 98* پرسپولیس استقلال، ساعت 15:30 ورزشگاه آزادی تهرانداور: بیژن حیدری، کمک ها: سعید علی‌نژادیان و سعید قاسمیکمک داوران اضافی: پیام حیدری و رضا عادل، داور چهارم: آرمان اسعدیناظر: رحیم رحیمی‌مقدم* نفت‌ مسجدسلیمان سپاهان اصفهان، ساعت 16، ورزشگاه شهید بهنام محمدی مسجدسلیمانداور: محمدحسین ترابیان، کمک ها: محمدرضا ابوالفضلی و علیرضا طاهرخانیکمک داوران اضافی: مهدی مرجان‌زاده و ابوالفضل گرجی، داور چهارم: محمد راهیناظر: علیرضا کهوریجمعه 18 بهمن 98* ماشین‌سازی‌تبریز پیکان، ساعت 15، ورزشگاه سپهبد شهید حاج قاسم سلیمانیداور: علی بای، کمک‌ها: محمدرضا مدیرروستا و مهدی سیفیکمک داوران اضافی: حامد سیری و محمدباقر پورباقر، داور چهارم: یعقوب حجتیناظر: محسن ترکی* سایپا پارس جنوبی جم، ساعت 15:30، ورزشگاه پاس قوامینداور: سیدعلی اصغر مومنی، کمک‌ها: حمید سبحانی و مهدی شفیعیکمک داوران اضافی: علی صفایی و سعید لهراسبی، داور چهارم: میلاد قاسمیناظر: فریدون اصفهانیان* شاهین شهرداری بوشهر نساجی مازندران، ساعت 16، ورزشگاه شهیدمهدوی بوشهرداور: مرتضی منصوریان، کمک‌ها: داریوش صابرمطلق و پوریا زحمتیکمک داوران اضافی: کوپال ناظمی و پیمان فرخی‌مهر، داور چهارم: مهدی عالیقدرناظر: حیدر شکور* ذوب‌آهن صنعت نفت آبادان، ساعت 16، ورزشگاه فولادشهر اصفهانداور: امیر عرب‌براقی، کمک‌ها: حسن انتظاری و فرهاد فرهاپورکمک داوران اضافی: حمید حاج‌ملک و رضا کریمی، داور چهارم: محسن سلطانیناظر: محمدرضا فلاحگل گهرسیرجان تراکتور تبریز، ساعت 16:50، ورزشگاه امام علی (ع) سیرجانداور: مهدی سیدعلی، کمک ها: حسن ظهیری و رامین باباییکمک داوران اضافی: محمدرضا تارخ .
28	ایمان کهیش، داور چهارم: حسین سلیمانیناظر: بهرام مهرپیمادر نخستین بازی هفته روز گذشته فولاد موفق شده بود با دو گل شهر خودرو را شکست دهد.
