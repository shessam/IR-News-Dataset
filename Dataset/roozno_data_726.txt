roozno_data###بهزاد نبوی: ضد تمام انقلاب ها شده ام نه انقلاب اسلامی/ هیچ‌گاه کمونیست نبوده و نیستم###http://roozno.com//fa/news/419575/بهزاد-نبوی-ضد-تمام-انقلاب-ها-شده-ام-نه-انقلاب-اسلامی-هیچ‌گاه-کمونیست-نبوده-و-نیستم###[]###2020-03-24 12:52:00###۴۱۹۵۷۵###['بهزاد نبوی']
1@@@2@@@3
1	«چریک پیر» خطابش می کنند، خودش اما با خنده می گوید نه «چریک» است نه «پیر».
2	حتی این روزها دیگر آن نگاه روزگار جوانی و مبارزات انقلابی را که بخاطرش تا پای زندان رفتن هم پیش رفته بود ندارد و صریح می‌گوید «دنبال سراب انقلاب نروید.
3	» او البته این را هم می‌گوید که ضد تمام انقلاب‌ها شده نه ضد انقلاب اسلامی.
4	وقتی از او می‌پرسیم کمونیست هستید یا غیره، با خنده می‌گوید «هیچ‌گاه کمونیست نبوده و نیستم، هرچند برخی حتی مرحوم بازرگان مرا توده‌ای می‌دانسته است.
5	با حالت خاصی از شهید رجایی و رفاقتشان حرف می‌زند و خاطره روزی که به او پیشنهاد نخست وزیری می‌دهند و دو نفری مدتها به این پیشنهاد می‌خندیده‌اند را روایت می‌کند.
6	وقتی پای رقبا و مخالفان سیاسی‌اش به میان می‌آید می‌گوید آیت الله مهدوی‌کنی انسان شریف و آزاده ای بود و از برخورد رفقای سیاسی اش با مرحوم عسگراولادی گلایه دارد.
7	او حتی حسین شریعتمداری را آدم سالمی می داند و می گوید«من آقای شریعتمداری کیهان را می‌شناسم، فکرش را قبول ندارم، اما ایشان آدم ناسالمی نمی‌دانم.
8	اینکه او در مورد من مطلبی می‌گوید که می‌داند خلاف است، بر اساس یک تفکر انحرافی است که مبتنی بر اینکه بر صدام می‌شود هر دروغی را بست و این کار عین ثواب است.
9	ایشان بهزاد نبوی را هم مثل صدام می داند و به او بهتان می زند!
10	نه اینکه ذاتا دروغگو و مفتری باشد».
11	بهزاد نبوی در این گفتگو گریزی به خاطرات حضورش در زندان هم زد و از عفونویسی موتلفه‌ای ها گفت.
12	پای ماجرای انفجار 8 شهریور که به میان آمد از حمایت آیت الله هاشمی و مرحوم مهدوی کنی از خودش در خطبه های نماز جمعه برایمان روایت کرد.
13	مشروح گفتگو با بهزاد نبوی، وزیر صنایع سنگین دولت دوران جنگ و نماینده مجلس ششم را در ادامه بخوانید؛************آقای نبوی!
14	کسانی که شما را اول انقلاب دیده بودند می‌گفتند شما خیلی ورزشکار بودیدغیرهالان هم با همین کمر دولا روزی ۱۰ تا ۱۴ کیلومتر پیاده روی می‌کنم.
15	در ماه‌های آخر پیش از سکته مغزی مادر مرحومم، هر وقت از ایشان می‌پرسیدیم چطور هستید، می‌گفت مثل همه ۷۸ ساله‌ها خوبم!
16	حال من هم مثل همه ۷۷ ساله‌ها خوب است!
17	(خنده)پدر همسر تاج‌زاده به او می‌گفت تنها اشکالت این است که رفیق بهزاد نبوی هستییک مزاح اول مصاحبه بکنیم، پدر من جزو بازاری‌های قدیمی بود با دو نفر هیچ وقت رفیق نشد یکی شما، یکی هم آقای میرحسین موسوی.
18	همیشه می‌گفت من دلم با این دو نفر صاف نمی‌شودغیرهپدر خانم آقای تاج‌زاده هم بازاری بود، تاج‌زاده می‌گفت پدرخانمم همیشه به من می‌گفت تو خیلی خوبی تنها اشکالت این است که رفیق بهزاد نبوی هستی!(خنده)مرحوم بازرگان من را توده‌ای می‌دانستچرا اوایل انقلاب بعضی ها شمارا کمونیست می دانستند؟مرحوم مهندس بازرگان هم مرا را توده‌ای می‌دانست.
19	به بازرگان گفتم من هرچه هستم، توده ای نبوده و نیستمحتی این اواخر؟نه، اواخر که نه.
20	سال ۶۱ من پیش ایشان رفتم و گفتم من هرچه هستم، این یکی (توده‌ای) نیستم و نبوده‌ام!ریشه این حرف کجا بود؟من قبل از انقلاب در سال ۳۹ و ۴۰ در جبهه ملی فعالیت می‌کردم، بعد از آن با بعضی از اعضای جبهه ملی تصمیم به تشکیل جبهه دموکراتیک ملی گرفتیم.
21	آن جبهه دموکراتیک با اسم مصطفی شعاعیان گره خورده بود.
22	مصطفی شعاعیان هم معروف بود که مارکسیست است و ما وقتی با ایشان در یک تشکیلات بودیم به شکل جبهه‌ای با هم کار می‌کردیم.
23	تصور می‌شد چون نبوی با مصطفی شعاعیان دوست و در یک گروه مسلح همکاری می‌کند، پس‌ توده ای است.
24	جالب است که بدانید، نه تنها من، بلکه مرحوم شعاعیان هم مخالف سرسخت حزب توده و شوروی در دوره لنین بود.
25	این حرف‌ها را حتی شهید محمد منتظری هم می‌زد و ایشان هم مرا «مارکسیست آمریکایی» می‌دانست.
26	این اتهام به او توسط حزب توده به شعاعیان زده شده بود، چرا که او معتقد بود قبل از انقلاب اسلامی، انگلیس امپریالیست مسلط در ایران بوده است و نه آمریکا.
27	البته من هم این تحلیل را داشتم و هنوز هم دارم.
28	شعاعیان مذهبی نبود اما عارف مسلک بودواقعا شعاعیان مارکسیست بود؟شعاعیان مارکسیستی بود که می‌گفت و می‌نوشت من به مارکس هم انتقاداتی دارم.
29	استالین که هیچ، حتی لنین و انگلس را هم به هیچ وجه قبول نداشت.
30	گرایش مذهبی که نداشت؟بله،‌ گرایش مذهبی نداشت اما انسان زاهد و عارف مسلکی بود.
31	در تمام دوره فعالیت سیاسی‌اش، همیشه رابطه‌اش با مسلمان‌ها بهتر از مارکسیست‌ها بود.
32	توده‌ای‌ها، چپی‌های طرفدار شوروی و حتی مائوئیست‌ها با او زاویه داشتند و در عوض با نهضت آزادی خیلی نزدیک بود.
33	با آیات عظام قم خیلی ارتباط داشت.
34	در خاطرم هست یک طرح تحریم اقتصادی ر‍ژیم شاه را هم داشت که به علما پیشنهاد کرد.
35	طی ۱۲ سال دوستی و همکاری تشکیلاتی، یک جمله ضد دین و مذهب از وی نشنیدم.
36	رابطه‌اش با من مسلمان خیلی بهتر و نزدیک‌تر از مارکسیست‌های هم گروه بود.
37	در مبارزه واقعا یک تفکر جبهه‌ای داشت.
38	در تشکیلاتی که شما راه انداختید، فقط شعاعیان اینگونه بود و باقی همه بچه مذهبی بودند؟تشکیلات جبهه‌ای بود.
39	هم مذهبی و هم غیرمذهبی در آن عضو بودند.
40	اصولا مگر چند نفر بودیم؟!
41	۵ الی ۶ نفر بودیم که تصور می‌کردیم رژیم را سرنگون خواهیم کرد.
42	(خنده)می گفتند کوپنیزم یعنی کمونیزم، پس بهزاد نبوی کمونیست استاین داستان مارکسیست و کمونیست بودن شما ادامه پیدا کرد تا غیرهبعد از انقلاب طیف فکری مخالف من و همکارانم (طیف راست و طرفدار انقلاب و امام) دعواهایی با ما داشتند، که ماجرا ادامه پیدا کرد.
43	سر کوپن با ما دعوا داشتند و می‌گفتند «کوپنیزم» یعنی همان کمونیزم، پس بهزاد نبوی کمونیست است!سال ۸۲ با کاروان خبرنگاران پارلمانی مجلس، به اتفاق همسر، البته به خرج خودمان به سفر عمره رفته بودیم، خبرنگار حوزه مجلس روزنامه‌ رسالت با ما به حج آمده بود.
44	به عسگراولادی گفتم لازم نیست من جاسوس و دزد باشم تا نظراتم غلط باشدایشان می‌گفتند که آقای عسگراولادی هم اینجاست و دلش می‌خواست ما با هم یک دیدار داشته باشیم.
45	من گفتم که حرفی ندارم، من با آقای عسگراولادی چند سال با هم در زندان هم سلولی بوده‌ام.
46	بالاخره دیدار صورت گرفت در آن دیدار من به مرحوم عسگراولادی گفتم خوب است شما به دوستانتان بگویید که لازم نیست بهزاد نبوی الزاما قاتل، دزد و جاسوس باشد و فساد اخلاقی و مالی داشته باشد تا دیدگاهش غلط باشد، می‌تواند هیچ‌کدام از این موارد نباشد، اما دیدگاهش فاسد باشد.
47	مرحوم مرا تأیید کرد و گفت که حق با شماست ولی متأسفانه بسیاری از دوستان چپ و راست قدیم و اصلاح طلب و اصولگرای فعلی قبول ندارند که یک آدمی ممکن است از نظر شخصی موجه باشد، اما با ما همفکر نباشد.
48	حسین شریعتمداری من را مثل صدام می‌داند و بهتان می‌زندمنظورم از موجه این است که دزد، فاسق، فاسد، جاسوس و غیره نباشد.
49	من آقای شریعتمداری کیهان را می‌شناسم، فکرش را قبول ندارم، اما ایشان را آدم ناسالمی از این جهات نمی‌دانم.
50	اینکه او در مورد من مطلبی می‌گوید که می‌داند خلاف است، بر اساس یک تفکر انحرافی است که می گوید بر صدام می‌شود هر دروغی را بست و این کار عین صواب است.
51	ایشان بهزاد نبوی را هم مثل صدام می داند و به او بهتان می زند!
52	نه اینکه ذاتا دروغگو و مفتری باشد.
53	مرحوم مهدوی کنی انسان شریف و آزاده ای بودهمین مرحوم عسگراولادی را بعضی از دوستان ما نیز، چون با ما هم فکر نبود در معرض اتهامات مختلف قرار می‌دادند.
54	مرحوم مهدوی کنی انسان شریف و آزاده‌ای بود، ولو از نظر فکری در مقابل ما قرار داشت.
55	شما عضو کابینه ایشان هم بودید.
56	خیلی زمانش کوتاه بود، چهل روز بیشتر طول نکشید.
57	ایشان آدم خیلی شریف و سالمی بود.
58	عقایدمان در مواردی نزدیک به هم بود، اما بعدهاغیرهمهدوی کنی و هاشمی بعد از انفجار ۸ شهریور در خطبه های نماز جمعه از من حمایت کردنداز نظر ایشان کمونیست شدیدغیرهنه، ایشان هرگز مرا کمونیست نمی‌دانست.
59	از طرح برنج ستاد بسیج که من سرپرست آن بودم و جناح راست به شدت با آن و من مخالفت می‌کرد، قویا دفاع می‌کرد.
60	حتی بعد از ۸ شهریور یک هفته مرحوم هاشمی در خطبه‌های نماز در حمایت از من صحبت کرد و هفته بعد یا قبلش هم آقای مهدوی کنی به عنوان نخست وزیر موقت نظیر مرحوم هاشمی در دفاع از من صحبت کردند.
61	مهدوی کنی هیچ‌وقت نگفت من کشمیری را به شهید رجایی معرفی کردماما بعدها انگار ایشان گفته بودند که شما کشمیری را به شهید رجایی معرفی کردید، درست است؟آقای مهدوی کنی ‌هرگز به خاطر اختلافات فکری، پرونده سازی نمی‌کرد.
62	این مطلب را من هرگز نشنیده‌ام.
63	مرحوم مهدوی کنی مخالف ممنوع کردن واردات لوازم آرایشی یا بستن مطبوعات بودنه از نظر پرونده سازیغیرههیچ وقت من چنین چیزی را از ایشان نشنیدم.
64	آن مرحوم ویژگی‌های خاصی داشت.
65	بگذارید خاطره‌ای را تعریف کنم.
66	در دولت شهید رجایی ما همه انقلابی و خیلی دو آتشه بودیم.
67	‌ در جلسه‌ای بحث واردات لوازم آرایشی مطرح بود.
68	دقیق خاطرم نیست سود بازرگانی را بالا بردیم یا اینکه وارداتش را ممنوع کردیم.
69	می‌دانید تنها مخالفی که این پیشنهاد ما داشت چه کسی بود؟ آقای مهدوی کنی!
70	(خنده) ایشان گفت چرا این کار را بکنیم.
71	یک زنی می‌خواهد برای همسرش آرایش کند، چرا لوازم آرایش را ممنوع کنیم؟یا در خاطرم هست در سال ۶۰ هم که بنی صدر فرار کرد، ایشان به شدت از بستن روزنامه میزان انتقاد می‌کرد.
72	می‌گفت چرا باید روزنامه را ببندند.
73	ایشان از آزادی مطبوعات حمایت می‌کردند.
74	حتی سر بسته شدن روزنامه میزان من با ایشان در دولت برخورد کردم.
75	من طرفدار بستن روزنامه میزان بودم و ایشان مخالفت می‌کردند!
76	(خنده)البته روزنامه میزان برای مهندس بازرگان بودغیرهمتعلق به نهضت آزادی‌ بود.
77	موتلفه‌ای‌ها می‌گفتند مجاهدین خلق خطرناک‌تر از شاه هستندبرخی ها مثل آقای بادامچیان یا مرحوم شهید لاجوردی هم با شما خیلی مشکل داشتند و غیرهما اختلاف نظرهایی با این آقایان، از قبل از انقلاب با هم در داخل زندان داشتیم.
78	تا قبل از تغییر ایدئولوژی سازمان مجاهدین خلق در سال ۵۴ مارکسیست‌ها و مذهبی‌ها در زندان جمع مشترک (کمون مشترک) داشتند.
79	همه مسلمان‌ها به جز اعضای موتلفه و آقای عباس شیبانی و عده‌ای دیگر، که بخاطر برخی ملاحظات نجس و پاکی سر سفره مشترک نمی‌آمدند، در جمع مشترک بودند.
80	البته خاطرم است آقای شیبانی غذای زندان را نمی‌خورد و غذای روزانه‌اش را همسرش خانم مفیدی به زندان می‌آورد.
81	از نظر سیاسی با سفره مشترک مسأله نداشت و بعضی روزها با غذای خود سر سفرۀ مشترک می‌آمد و ناهار می‌خورد، مرحوم عراقی خیلی بیشتر این کار را انجام می‌داد.
82	بعد از سال ۵۴ و مطرح شدن تغییر ایدئولوژی درسازمان مجاهدین خلق، بچه مسلمان‌ها به چند دسته تقسیم شدند.
83	یک دسته مجاهدین خلق و هوادارانشان که اکثریت بودند.
84	اعضای موتلفه مثل آقایان بادامچیان، عسگراولادی،‌ عراقی،‌ امانی و لاجوردی دسته دیگر بودند، این افراد تحلیلشان این بود که سوسیال امپریالیسم خطرناک تر از امپریالیسم است، مجاهدین خلق خطرناک‌تر از رژیم شاه هستند و ما باید از زندان بیرون برویم و مانع از مارکسیست شدن زن و بچه‌هایمان بشویم.
85	آن زمان در زندان خبر مارکسیست شدن زن، دختر، برادر و غیره هم‌بندان به داخل زندان می‌آمد.
86	این دسته دوم که گفتم همان تیپ دوستان موتلفه را شامل می‌شدند.
87	این افراد در اقلیت بودند؟تقریبا به طور کامل در اقلیت بودند، مثلا علاوه بر موتلفه چند نفر منفرد دیگر هم، در مواردی با آنان هم نظر بودند.
88	حزب مللی‌ها با آنها بودند؟خیر!
89	دسته سوم شهید رجایی و ما که کماکان معتقد بودیم مبارزه اصلی ما با رژیم شاه است و با مجاهدین خلق مبارزه ایدئولوژیک داریم و به همین دلیل بود که سعی می‌کردیم با آنها رابطه بگیریم.
90	روحانیون چه طور؟ هم در دسته شما بودند هم در دسته آنها جای می‌گرفتند؟آقای انواری طبعا با موتلفه‌ بود، ولی ما هیچ‌وقت با آقایان منتظری، هاشمی و مهدوی در یک بند نبودیم.
91	البته گویا فتوای نجاست مارکسیست‌ها را آنان نیز امضا کرده بودند.
92	به هر حال ما معتقد بودیم که تضاد اصلی کماکان با رژیم است و به همین دلیل در مجموعه ما تقریبا عفونویس نبود، ولی در آن مجموعه دوم تعداد عفونویس‌ها خیلی زیاد بود و حتی این را یک تکلیف می‌دانستند که عفو بنویسند و از زندان خارج شوند و اینگونه مانع مارکسیست شدن بچه مسلمان‌ها شوند.
93	۱۵ بهمن ۵۵ هم بر اساس چنین تفکری بود.
94	ما سر این موضوع با وجود اینکه با دسته دوم رفیق بودیم، دعوا هم داشتیم، مجاهدین خلق، بعدها آنها و بعدا ما را هم بایکوت کردند؛ چون ما بی‌توجه به بایکوت، ضمن داشتن اختلاف نظر، با آنها تماس می‌گرفتیم و به بایکوت مجاهدین خلق اهمیت نمی‌دادیم.
95	شهید کچویی گفت یادتان باشد شما دعوا را شروع کردیدبعد از ۵۴، در زندان قصر در بین مذهبی‌ها دو جمع وجود داشت که از نظر تعداد تقریبا مساوی بودند.
96	جمع ما (دسته دوم) و جمع مجاهدین خلق.
97	ما سعی می‌کردیم افراد جدیدی را که در سال‌های ۵۶ و ۵۷ وارد زندان می‌شدند جذب کنیم، آنها هم تلاش می‌کردند که این افراد را زودتر از ما جذب کنند.
98	مجاهدین خلق به تازه واردها، ما را «عفو نویس» و شبیه دسته دوم معرفی می‌کردند.
99	برای آگاهی آن عزیزان، یک تاریخچه زندان بر روی کاغذ سیگار (که قابل مخفی کردن از نگهبانان زندان باشد) نوشته و برای مطالعه به آن ها می‌دادیم.
100	جزوه در خصوص تاریخچه زندان و سه جناح بود و بیشتر به مجاهدین خلق می‌پرداخت.
101	البته مطالبی هم در خصوص دسته دوم یعنی جناح مؤتلفه در آن وجود داشت.
102	از زندان که بیرون آمدم این‌ها را با خودم آوردم.
103	این نوشته‌ها در مشهد به دست شهید فرودی، یکی از اعضای سازمان مجاهدین انقلاب، رسید و ایشان جزوه را چاپ کرد.
104	چاپ کردن این جزوه، مؤتلفه را نسبت به من بسیار بدبین کرد.
105	به یاد می‌آورم که شهید کچویی نزد من آمد چاپ جزوه بعد از انقلاب صورت گرفته است و گفت: «یادتان باشد که شما دعوا را شروع کردید.
106	بعد از آن کمونیست بودن من به شدت مطرح شد.
107	همه سابقه مرا می‌دانستند و ما در زندان با هم رفیق بودیم و اصلاً این حرف‌ها مطرح نبود، بعدا مرا کمونیست دانستند!یعنی قبل از انقلاب چنین نسبتی را در خصوص شما به کار نمی‌بردند؟خیر، هرگز.
108	حداقل من و دوستانم نشنیده بودیم.
109	شما با مرحوم رجایی از چه زمانی آشنا شدید؟از سال ۵۴ در زندان اوین با ایشان آشنا شدم.
110	من از ۱۳، ۱۴ سالگی بدون فشار کسی نماز خواندم و روزه گرفتمبنابراین شهادتی که ایشان در خصوص شما دادند و گفتند که «من ایشان را مسلمان می‌دانم» مربوط به آشنایی شما از سال ۵۴ است؟در هر صورت بر اساس شناختی که داشتند شهادت دادند.
111	شاید منظورتان این است که، بعد از ۵۴ مرا مسلمان می‌دانستند!
112	اولا من از ۱۳ یا ۱۴ سالگی، بدون فشار کسی، نماز خوانده و روزه گرفتم.
113	ثانیا به فرض اگر در ۵۴ هم مسلمان شده باشم؛ یعنی در زمانی که مسلمان شدن امتیاز دنیوی برای کسی نداشت، خیلی خوب است!با شهید رجایی کلی به پیشنهاد نخست‌وزیری‌اش خندیدیم /شهید رجایی هیچ‌وقت تصور نمی کرد بدون من نخست وزیر شودچه شد که مرحوم رجایی به سراغ شما آمدند؟ آیا قبل از آن هم همکاری داشتید؟قبل از زندان هم‌دیگر را نمی‌شناختیم.
114	در زندان، جمع مسلمان غیر مجاهدین خلق و غیر مؤتلفه‌ای، با محوریت شهید رجایی و من شکل گرفت و این همکاری‌ها و فعالیت‌ها ارتباط ما را بیشتر کرد.
115	از پیروزی انقلاب هم هفته‌ای یک بار به محل سازمان مجاهدین انقلاب در ساختمان روبه‌روی مجلس شورای اسلامی کنونی می‌آمد و با هم دیدار داشتیم.
116	آن‌قدر با هم صمیمی بودیم که، یک روز به سازمان ما آمد و گفت: بهزاد می‌دانی چه شده است؟ گفتم: چه شده؟ گفت: به من پیشنهاد نخست وزیری داده‌اند.
117	هر دو مدتی به این مسئله خندیدیم؛ خنده برای اینکه چه قدر در مملکت قحط الرجال است که به من پیشنهاد نخست وزیری می‌دهند!
118	ما در حدی با هم رفاقت داشتیم که شهید رجایی هیچ وجه تصور نمی‌کرد بدون حضور و همکاری من نخست وزیر شود.
119	با مرحوم صابری فومنی از کجا آشنا شدید؟من با مرحوم صابری فومنی، پبش از حضور در نخست وزیری آشنا نبودم.
120	صابری فومنی در مجله فکاهی توفیق زمان شاه کار می‌کرد.
121	بعد از انقلاب هم نشریه گل آقا را منتشر کرد.
122	البته ایشان با شهید رجایی آشنایی قبلی داشت و از جانب ایشان مسئول روابط عمومی نخست وزیری شد.
123	یعنی با هم دوست نبودید؟به این دلیل که مسئول روابط عمومی دفتر نخست وزیری بود، با هم همکاری و دوستی پیدا کردیم.
124	صابری فومنی چون شهید رجایی را قبول داشت فکر می‌کرد من هم آدم خوبی هستمیک بار به شدت از شما دفاع کرد.
125	بله، چون مرا قبول داشت و دفاعش هم شاید متأثر از شهید رجایی بود.
126	خود او خیلی با من محشور نبود.
127	ما در نخست وزیری با هم آشنا شدیم.
128	صابری فومنی، شهید رجایی را خیلی قبول داشت؛ بنابراین علی القاعده فکر می‌کرد که ایشان هر کس را قبول داشته باشد، فرد به درد بخوری است.
129	در شرایط امروز هم موافق کوپنی‌ شدن کالاها هستمآقای نبوی!
130	در زمان شما کوپن و اقتصاد دولتی تقویت شد، این مسئله منبعث از نگاه شما به اقتصاد سوسیالیستی بود یا خیر، ضرورت‌های زمان جنگ شما را به آنجا کشاند؟ستاد بسیج مربوط به دولت شهید رجایی نبود.
131	حتی قبل از دولت شهید رجایی مرحوم مهندس سحابی هم در سازمان برنامه، می‌خواست یک ستاد بسیج راه بیندازد، که فرصت آن حاصل نشد.
132	در همان ستاد بسیج بحث سهمیه‌بندی کالاها مطرح بود و این کار، ابداع و ابتکار من نبود.
133	تمام دفاع ما در برابر این اتهام که «کوپنیزم یعنی کمونیسم»، این بود که شرایط کشور ایجاب می‌کند که بعضی کالاها به صورت کوپنی توزیع شود.
134	من در شرایط فعلی هم طرفدار کوپنی شدن هستم به این دلیل که هر بار به شهروند می‌روم و خرید می‌کنم، می‌بینم که قیمت‌های اقلام ضروری مورد نیاز مردم، چند درصد بالا رفته است.
135	این افزایش قیمت‌ها معمولا در فاصله دو یا سه هفته شکل می‌گیرد.
136	مردم نمی‌توانند این شرایط را تحمل کنند.
137	دولت باید دسته‌ای از کالاها را با قیمت ثابت و با مقدار معین در اختیار مردم بگذارد، که بتوانند حداقل قوت زندگی خود را داشته باشند.
138	در آن زمان که جنگ شروع شد، عمده‌ترین بندر وادراتی آن زمان کشور یعنی خرمشهر، از بین رفت.
139	آن موقع بندر عباس فعلی، هنوز یک پروژه نیمه تمام بود، بندر امام امروزی وجود نداشت و عمده کالاهای ما از خرمشهر می‌آمد.
140	ما تانکرهای شناور بزرگ حامل روغن خام داشتیم که از طریق خرمشهر می‌آمد و در مخازن روغن خام آن بندر ریخته شده و از آنجا حمل و توزیع می‌شد.
141	خرمشهر که تصرف شد، تمام این‌ها از بین رفت و در جاهای دیگر هم هیچ تجهیزاتی نداشتیم.
142	روغن نداشتیم.
143	به همین دلیل یا دلایل مشابه، در خصوص مواد شوینده از نظر واردات مواد اولیه مشکلات داشتیم.
144	در آن زمان که ما در حوزه تولید گوشت مرغ و گوشت قرمز خود کفا نبودیم و بخش زیادی را وارد می‌کردیم.
145	به دلیل شرایط بحرانی، امکانات وارداتمان هم کم شده بود، بر این اساس ما به سراغ سهمیه‌بندی رفتیم، نه به این دلیل که یک اندیشه سوسیالیستی بر دولت حاکم باشد.
146	هیچ نقشی در ملی‌شدن‌ها و مصادره کردن‌ها نداشتمبرخی بازاری ها می گویند امثال آقای بهزاد نبوی بودند که بخش خصوصی را از بین بردند.
147	اگر مسئله را به ما واگذار می‌کردند، احتیاج به کوپن نبود.
148	این فرمایش‌ها صحیح نبود.
149	من کوچک‌ترین نقشی در ملی شدن‌ها و مصادره شدن‌ها نداشتم.
150	تمام ملی شدن‌ها در نهاد دولت موقت و مصادره‌ها توسط احکام شرع انجام شد.
151	واقعیت این است که در دوران مهندس موسوی وقتی وزیر صنایع سنگین شدم، حدود ۷۰۰ واحد خصوصی تحت پوشش صنایع سنگین بود، که نه تنها آن‌ها را از بین نبرده‌ام، بلکه خیلی هم از آنها حمایت می‌کردم و خیلی از مدیران آنها هنوز هم با من رفاقت دارند، هنوز هم به سراغم می‌آیند.
152	البته زمانی که من در صنایع سنگین بودم، آقای تحصیلی که قبل از انقلاب صاحب پارس متال بود، آمد و گفت: من می‌خواهم در صنایع سنگین سرمایه‌گذاری کنم.
153	گفتم: در چه زمینه‌ای؟ گفت: در نورد گرم.
154	من گفتم: طبق قانون حفاظت و توسعه صنایع که به تصویب مجلس و شورای نگهبان رسیده است، نورد گرم جزء رشته‌هایی است که باید در اختیار دولت باشد.
155	شما آمده‌ای و دقیقا همان را می‌خواهی؟ من که نمی‌توانم قانون را عوض کنم.
156	هر چیز دیگری غیر از آن بخواهی، ما به تو موافقت اصولی می‌دهیم تا بروی و سرمایه‌گذاری کنی.
157	شاید چنین مواردی سبب شده باشد که بعضی احساس کنند که ما می‌خواستیم بخش خصوصی را از بین ببریم.
158	البته اخیرا غیر از بازاری‌های آن زمان، آقای حسین دهباشی در توئیتی به فوت آقای قندچی، مالک قبل از انقلاب شرکت ایران کاوه اشاره کرد و مرا مسئول سلب مالکیت وی در سال ۶۳ و متهم به «گُلکاری» (منظور کثافت کاری) کرده است.
159	حال آن‌که در سال ۶۱ که من وزیر صنایع سنگین شدم، ایران کاوه تحت پوشش دولت بود.
160	به طور کلی اندیشه حاکم بر نظام جمهوری اسلامی در همان ابتدا که می‌خواستند قانون اساسی را بنویسند، ناشی از کدام یک از ایسم‌ها بود؟در آن زمان به طور کلی اندیشه سیاسی و اقتصادی، به طور مثال همین ضدآمریکایی شدن، برگرفته از تفکر چپ بود.
161	تفکر چپ، پیش از انقلاب در کل دنیا تفکر انقلابی بود.
162	هرجا انقلابی رخ می‌داد، پای تفکر چپ به نحوی وارد آن شده بود.
163	در کشور ما هم فردی مثل مرحوم حنیف‌نژاد که متدین بود، مارکسیسم را علم مبارزه می‌دانست و آیات و روایات بسیاری در خصوص مزایای تبعیت از علم می‌آورد و می‌گفت ما باید مارکسیسم را که علم مبارزه است قبول کنیم؛ او در واقع مارکسیسم را علم و نه ایدئولوژی می‌دانست.
164	دکتر سحابی و مهندس بازرگان چنین تفکری نداشتند؛ اما یک رده که پایین‌تر می‌آمدیم، بسیاری این گونه می‌اندیشیدند.
165	مسعود رجوی گفت بهزاد راهی که تو می روی یک روز مالکیت خصوصی را هم قبول خواهی کرددر خصوص روحانیون چگونه بود، به نظر می‌رسد که اندیشه اقتصادی آنها بیشتر به چپ نزدیک بود.
166	شهید مطهری در کتابی که بعد از شهادتش چاپ شد، مالکیت ابزار تولید را متعلق به دولت می‌داند.
167	من به یاد می‌آورم که وقتی در زندان با مسعود رجوی در خصوص التقاطی بودن تفکرشان بحث می‌کردم، به من می‌گفت: ببین بهزاد این راهی که تو می‌روی، یک روز مالکیت خصوصی را هم قبول خواهی کرد.
168	در آن زمان ما مالکیت خصوصی را قبول نداشتیم.
169	در مجموع در بین روحانیون مبارز هم، به جز امام خمینی به نوعی گرایش‌های چپ چه به لحاظ اقتصادی و چه به لحاظ سیاسی، وجود داشت.
170	امروز در دنیا جز داعش چه کسی دنبال انقلاب است؟آقای نبوی!
171	شما در مصاحبه‌ای گفتید که من در زندان ضد انقلاب شدم و هیچ انقلابی را قبول ندارم.
172	من دهه شصتی به این جمله شما چه نگاهی باید داشته باشم؟ تاسف بخورم؟ تامل کنم؟غیره برداشت من از این جمله شما این است که شما از انقلابی که کردید پشیمان شدید.
173	امروز در دنیا چه کسی دنبال انقلاب است؟ جز داعش؟!
174	حتی القاعده هم مقداری از این تفکر عقب نشینی کرده است.
175	اپوزیسیون جمهوری اسلامی هم دیگر دنبال انقلاب به آن معنا نیست.
176	اگر تظاهراتی مثل تجمع دی ماه ۹۶ هم شکل می‌گیرد، شاید از باب «تغاری بشکند، ماستی بریزد» باشد.
177	بنابراین امروز در دنیا کسی به دنبال انقلاب نیست.
178	این حرف من از کجا شروع شد؟ از زندان دوم؛ یعنی زندان جمهوری اسلامی که بیرون آمدم، جوان‌ها به دیدنم می‌آمدند.
179	من به آنها نکاتی می‌گفتم، که برای شما هم بیان می‌کنم.
180	به آنها می‌گفتم: ببینید!
181	من همان کسی هستم که می‌گویید چریک پیر، که البته نه پیر بودنش را قبول دارم نه چریک بودنش را!
182	(خنده) من با آن مشخصات در حال حاضر ضد انقلاب شده‌ام، ضد تمام انقلاب‌ها، نه انقلاب اسلامی، از انقلاب کبیر فرانسه، انقلاب روسیه، انقلاب چین گرفته تا انقلاب ویتنام، کوبا، الجزایر و تا «بیداری اسلامی» یا «بهار غربی» و غیره.
183	، من ضد تمام این‌ها شدم.
184	یک به یک برایشان توضیح می‌دادم.
185	به طور مثال می‌گویند هنر انقلاب فرانسه این بوده است که جامعه فئودالی فرانسه را به جامعه بورژوایی تبدیل کرد.
186	با فرض نبودن جنایات روبسپیر و گیوتین، آیا این اتفاق نمی‌افتاد؟ مگر در انگلیس که انقلاب نشد، جامعه بورژوایی شکل نگرفت؟ مگر در تمام کشورهای اروپایی، بورژوازی جانشین فئودالیسم نشد؟ بدون این که گیوتینی بالا رود و بدون این که روبسپیری در آن وجود داشته باشد.
187	در خصوص انقلاب روسیه که نیازی به توضیح نیست، حالا می‌گوییم که استالین مجنون بود و جنون قدرت داشت؛ اما انقلاب‌های دیگر هم سرنوشتی بهتر از آن نداشتند.
188	در خصوص انقلاب ویتنام برایشان توضیح می‌دادم که سفیر ما بعد از انقلاب، در ویتنام می‌گفت من به دیدار دبیر کل حزب کمونیست ویتنام، که فرد مسنی بود و ده‌ها سال دبیر کل حزب کمونیست ویتنام بود، رفتم و شعارهای ضد آمریکایی دادم.
189	به من نگاه کرد و گفت: «ما ۳۰ سال با آمریکایی‌ها جنگیدیم، ۶۰ هزار آمریکایی کشتیم که در طول تاریخ جهان هیچ کشور و ملتی نتوانسته است این تعداد آمریکایی را بکشد.
190	انقلاب ما پیروز شد.
191	تا دو سال پس از پیروزی، شوروی و چین مجموعا ۵۰۰ میلیون دلار به ما کمک کردند.
192	ما کمیته مرکزی حزب را تشکیل دادیم؛ دیدیم که مردم دارند از گرسنگی می‌میرند چون آمریکا برای این که ویتنامی‌ها در جنگل‌ها پنهان نشوند، تمام جنگل‌ها را هم شخم زده و با B.
193	۵۲ بمب باران کرده بود.
194	یک سرزمین سوخته به معنای واقعی که ۳۰ سال هم جنگیده بود؛ در واقع همه چیز ویران شده بود به سراغ همان‌هایی رفتیم که ۶۰ هزار نفرشان را کشته بودیم و از آنها خواستیم که در کشور ما سرمایه‌گذاری کنند و الآن کمی وضع بهتر شده است.
195	اگر دقت کنید، ویتنام پس از پیروزی در انقلاب، هرگز در عرصه سیاست بین المللی حضور چشم گیری نداشته است».
196	به فیلم‌هایی که اخیرا از کوبا نشان می‌دهند، توجه کنید.
197	شبیه ایران دوره قاجار است.
198	من کاسترو را یک فرد شریف و انقلابی می‌دانستم.
199	هرگز جنایات استالین را مرتکب نشد.
200	ما به باتیستا که سلف کاسترو بود، انتقاد می‌کردیم که اقتصاد کشور کوبا را به تک محصول نیشکر وابسته کرده است؛ اما نتیجه انقلاب یک کشور عقب مانده است، که ۶۰ سال پس از پیروزی، هنوز تک محصولی (فقط نیشکر) است، آن هم نه به خوبی زمان باتیستا!در خصوص الجزایر بگویم که من در سال ۶۷ یعنی حدود ۲۶ سال پس از پیروزی انقلابشان به عننوان وزیر صنایع سنگین به آن کشور رفتم.
201	مسئولان و وزرا، تقریبا همه مجاهدین و انقلابیون صدر الجزایر بودند.
202	به خانه‌هایشان رفتم، خانه‌های بسیار معمولی و عادی، لباس‌های بسیار ساده داشتند، این در حالی بود که ۲۵ سال از انقلاب الجزایر گذشته بود.
203	ما در سال‌ آخر جنگ، که وضع اقتصادی‌مان خیلی نامطلوب بود، قرار داشتیم.
204	در چنین شرایطی الجزایر از ما می‌خواست که در زمینه صنعت در کشورشان سرمایه‌گذاری کنیم؟!
205	لازم به توضیح است که برای پیروزی انقلاب الجزایر، از ۹ میلیون جمعیت آن یک میلیون شهید شدند.
206	به سرنوشت انقلاب‌های مخملی چند سال قبل در کشورهای عربی، که حزب اللهی‌ها به آن‌ها «بیداری اسلامی» و روشنفکران به آن «بهار عربی» می‌گفتند، توجه کنید.
207	امروز دیگر هیچ کس اسمی از «بیداری اسلامی» یا «بهار عربی» بر زبان نمی‌آورند.
208	وضع لیبی، مصر، سوریه و یمن که مشخص است.
209	شاید در بین آن کشورها هنوز تونس که عاقلانه‌تر برخورد کرده، بر پا مانده است.
210	انقلاب اسلامی ما یک انقلاب رنگی بود/به جوانان می گویم دنبال انقلاب و زیرورو کردن کشور نباشیدبا ذکر مطالب فوق من به جوان‌هایی که به ملاقاتم می‌آمدند، می‌گفتم که ببینید هیچ انقلابی موفق نبوده است و توضیح می‌دادم که تنها یک انقلاب در دنیا به نظر می‌رسد موفق است و آن هم انقلاب چین است.
211	در خصوص انقلاب چین هم تنها چیزی که از آن باقی مانده است، دیکتاتوری به اصطلاح «پرولتاریا» است وگرنه صد رحمت به دنگ ژیائوپینگ!
212	او از این‌ها بسیار ارتدکس‌تر و کمونیست‌تر بود.
213	در حال حاضر چین یک رژیم سرمایه‌داری دولتی مثل هیتلر دارد، با این تفاوت که رهبری آن فردی نیست و جمع کمیته مرکزی حزب است که کشور را اداره می‌کند و جز حزب هیچکس قدرت نفس کشیدن ندارد و البته تقریبا هیچ کس هم به دنبال سیاست نیست.
214	من زمانی که در شرکت مپنا بودم، به چین می‌رفتم.
215	پیرمردهایی بودند که هنوز لباس مائوئی می‌پوشیدند، از یکی از مدیران شرکتی که با آن کار می‌کردیم پرسیدم چرا پیرمردها این لباس‌ها را می‌پوشند؟ گفت: این‌ها لباس بازنشستگان است!
216	نمی‌دانست لباس مائوئی چیست!
217	کتاب سرخ مائو را در بساط دست فروش‌هایی پیدا می‌کردیم که منجوق، مهره، اشیاء عتیقه و غیره می‌فروختند.
218	برای جوانان توضیح می‌دادم که خوشبختانه انقلاب ما بهتر از انقلاب‌های دیگر بود.
219	نه مثل ویتنام کشورمان شخم زده شد و نه مثل الجزایر یک میلیون شهید دادیم.
220	در واقع انقلاب ما یک انقلاب رنگی بود.
221	با راهپیمایی به پیروزی رسید.
222	انقلاب ما انقلاب مسلحانه نبود و ارتش اعلام بی‌طرفی کرده بود.
223	با ذکر موارد فوق، در نهایت به جوانان توصیه می‌کردم، که انقلاب چیز خوبی نیست و مبادا شما هم به دنبال انقلاب و زیر و رو کردن کشور باشید.
224	البته خوشبختانه جوانان ما هم مثل همه جوان‌های دنیا به این واقعیت پی برده‌اند و علی رغم مشکلات زیادی که در مسیر حرکت اصطلاحی ایجاد می‌شوند، به دنبال سراب نمی روند.
225	به دنبال سراب انقلاب نروید /هیچ کدام از جوانانی که با من دیدار می‌کردند، هوس انقلاب در سر نداشتنداین حرف شما یعنی ما انقلاب کردیم اما شما انقلاب نکنیدغیرهعمدتا نظرم این بود که جوانان به دنبال سراب انقلاب نروند.
226	البته خبرنگاری از من پرسید: اگر برگردی به ۴۰ سال پیش چه کار می‌کنی؟ گفتم: انقلاب یک کار ارادی نیست.
227	اگر به ۴۰ سال پیش برگردیم، شاه همان شاه باشد و همان کارهایی را بکند که قبل از سال ۱۳۵۷ می‌کرد، مردم دوباره انقلاب می‌کنند، من هم دوباره در زندان شاه خواهم بود.
228	نمی‌شود گفت اگر برگردیم به آن زمان دیگر انقلاب نمی‌کنیم؛ اما اکنون که ارزیابی می‌کنیم، می‌بینیم انقلاب چیز خوبی نیست.
229	تقریبا هیچ کدام از جوانانی که با من دیدار می‌کردند، هوس انقلاب در سر نداشتند.
230	ضد تمام انقلاب ها شده ام نه انقلاب اسلامیبه طور خلاصه این که می‌گویم ضد انقلاب شدم، منظورم این است که ضد تمام انقلاب‌ها، نه انقلاب خودمان.
231	خصوصا اینکه من وضع انقلاب خودمان را به مراتب از بقیه انقلاب‌ها بهتر می‌دانم.
232	طی ۴۰ سال پس از انقلاب، یک روز نبوده است که ما انتخابات نداشته باشیم.
233	درست است که ما شورای نگهبانی داریم که بعضا حق انتخاب شدن و حق انتخاب کردن مردم را فراتر از قانون، محدود می‌کند.
234	مع الوصف هنوز ما انتخابات داریم، هنوز با رأی مردم رئیس جمهور، نمایندگان مجلس، شورای شهر و غیره.
235	انتخاب می‌شوند و در موارد زیاد، منتخبینی که به نظر می‌رسد، چندان مطلوب برخی از قدرت‌های حاکم نبوده و نیستند.
236	این‌ها دستاوردهای مهمی است که ما در هیچ کدام از انقلاب‌ها نداشته‌ایم.
237	کدام انقلاب بلافاصله بعد از پیروزی، مجلس تشکیل داده و انتخابات برگزار می‌کند.
