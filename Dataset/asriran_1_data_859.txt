asriran_1_data###اقدام کلیسای ارتدوکس برای مقابله با کرونا: دور گرداندن شمایل مقدس در شهر (+عکس)###https://www.asriran.com/fa/news/721823/اقدام-کلیسای-ارتدوکس-برای-مقابله-با-کرونا-دور-گرداندن-شمایل-مقدس-در-شهر-عکس###['بین الملل']###2020-04-04 11:26:00###۷۲۱۸۲۳###['کلیسای ارتدکس', 'روسیه', 'اقدامات', 'مقابله', 'کرونا']
10
1	"پاتریک کریل" رهبر کلیسای پرقدرت ارتدکس (ارتدوکس) روسیه روز جمعه برای مقابله با گسترش ویرس کرونا یکی از شمایل مقدس این کلیسا را سوار خودرو کرد و همراه با کاروان خود در خیابان‌های مسکو راند.
2	به گزارش عصر ایران به نقل از ، این رهبر کلیسای ارتدکس با در دست داشتن نماد "مریم عذرا" در همراهی چندین خودروی براق سفید و مشکی بیش از 109 کیلومتر در خیابان‌های مسکو حرکت کرد.
3	حرکت خودروهای رهبر کلیسا و تیم همراهش از تلویزیون دولتی روسیه و چند شبکه مذهبی کلیسایی به نمایش درآمد.
4	پاتریک کریل در این باره گفت که با نمایش نماد مقدس به مردم یادآور شده تا برای پایان شیوع کرونا دعا کنند.
5	او همچنین از مردم مسکو خواسته تا از قوانین دولتی و گفته‌های مقامات برای حفظ سلامت خود اطاعت کرده و افزایش شیوع بکاهند.
6	در برخی دیگر از مناطق مسکو اسقف‌ها و کشیشان دولتی اقداماتی مشابه را برای مقابله با شیوع کرونا و تبعیت مردم از دولت انجام دادند.
7	در سن‌پترزبورگ و برخی از شهرهای دیگر روسیه نیز خبرهای مشابهی از سوی جامعه کلیساها به گوش می‌رسد.
8	مسکو به عنوان مرکز شیوع کرونا در روسیه از روز دوشنبه تعطیل شده است.
9	روسیه تا کنون از شناسایی بیش از 4140 مورد مبتلا به کرونا و 34 جان‌باخته از این بیماری خبر داده است.
10	برخی از کشیشان ارتدکس با دست گرفتن نمادهای مقدس سوار بر بالگرد یا هواپیماهای سبک در مناطقی از روسیه گشت زده و برای پایان دوران کرونا دعا کرده یا آواز خواندند.
11	ادیان در روسیه متنوع‌اند.
12	مسیحیت، اسلام، بودا، و یهودیت در روسیه حائز اهمیت هستند.
13	مسیحیت ارتدکس بزرگترین دین سنتی و رسمی روسیه است، که بر اساس قانونی مصوب در سال ۱۹۹۷ بخشی از میراث تاریخی روسیه به شمار می‌آید.
14	حدود 70 درصد مردم این کشور مسیحی ارتدکس هستند.
