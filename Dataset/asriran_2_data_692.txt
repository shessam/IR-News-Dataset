asriran_2_data###لهستان سفیر خود را از عراق خارج کرد###https://www.asriran.com/fa/news/707819/لهستان-سفیر-خود-را-از-عراق-خارج-کرد###['بین الملل']###2020-01-08 15:51:00###۷۰۷۸۱۹###['لهستان', 'عراق']
5
1	به دنبال افزایش تنش ها در خاورمیانه، وزارت خارجه لهستان روز چهارشنبه اعلام کرد که سفیر این کشور از عراق را خارج کرده است.
2	به گزارش ایرنا به نقل از آسوشیتدپرس، وزارت خارجه لهستان در بیانیه‌ای اعلام کرد «بیتا پکسا» سفیر این کشور در عراق به دلایل امنیتی به لهستان بازگشته است.
3	در بیانیه وزارت خارجه لهستان آمده است که خروج سفیر از عراق به درخواست دولت بریتانیا بوده است و از این پس ماموریت دیپلماتیک لهستان در سفارت بریتانیا ادامه می یابد.
4	وزارت خارجه لهستان در ادامه افزود: تنها سفیر این کشور از عراق خارج شده است و فعالیت‌های دیپلماتیک سفارت این کشور در بغداد همچنان ادامه دارد.
5	وزیر دفاع لهستان نیز اعلام کرد که نیروهای لهستانی در عراق طی حمله موشکی ایران آسیبی ندیدند.
6	وی در توییتر نوشت: هیچ کدام از سربازان لهستان طی این حمله موشکی آسیب ندیدند.
7	ما در تماس دائمی با فرمانده یگان نظامی لهستان در عراق هستیم.
8	در واکنش به اقدام تروریستی روز جمعه ۱۳ دی دولت دونالد ترامپ که منجر به شهادت سردار سلیمانی شد، روابط عمومی سپاه پاسداران انقلاب اسلامی بامداد چهارشنبه از شلیک دهها موشک بالستیک به سمت پایگاه عین‌الاسد آمریکا واقع در استان الانبار عراق خبر داد.
9	براساس اطلاعیه روابط عمومی سپاه انقلاب اسلامی دهها موشک زمین به زمین به این پایگاه آمریکایی اصابت کرده است.
10	انفجارها در پایگاه عین الأسد مهیب گزارش شده است.
11	سردار سپهبد قاسم سلیمانی فرمانده شهید سپاه قدس و ابومهدی المهندس معاون سازمان نیروهای مردمی عراق به همراه ۸ نفر دیگر بامداد جمعه ۱۳ دی در مسیر فرودگاه بغداد به دستور «دونالد ترامپ» رییس جمهوری آمریکا و با پهپادهای وزارت دفاع این کشور (پنتاگون) ترور شدند و به شهادت رسیدند.
