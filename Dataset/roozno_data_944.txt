roozno_data###جهانگیری: دولت همزمان با ۲ ویروس تحریم و کرونا مقابله می‌کند / باید تبعات کرونا را به حداقل برسانیم###http://roozno.com//fa/news/421799/جهانگیری-دولت-همزمان-با-۲-ویروس-تحریم-و-کرونا-مقابله-می‌کند-باید-تبعات-کرونا-را-به-حداقل-برسانیم###[]###2020-04-13 12:30:00###۴۲۱۷۹۹###['جهانگیری', 'تحریم و کرونا']
1
1	معاون اول رییس جمهوری گفت: از مردم و خیرخواهان و کسانی که از تمکن مالی مناسبی برخوردار هستند می‌خواهم با کمک نهادهای یاری‌رسان نظیر جمعیت هلال احمر به اقشار بی‌بضاعت کمک کنند تا با کمترین هزینه از این مرحله عبور کنیم.
2	به گزارشروز نو : پایگاه اطلاع‌رسانی معاون اول رییس‌ جمهوری، اسحاق جهانگیری روز دوشنبه در مراسم معارفه رییس جمعیت هلال احمر ایران با بیان اینکه جامعه ایران همواره با حوادث متعدد طبیعی و اجتماعی نظیر سیل و زلزله یا سقوط هواپیما روبرو بوده است، اظهار داشت: ویژگی دیگر جامعه ما احساس مسئولیت مدنی و همبستگی اجتماعی میان مردم است که همواره زنده است و مردم نسبت به وضعیت همنوعان خود حساس هستند و آگاهانه در جهت خدمت‌رسانی همت می‌کنند.
3	معاون اول رییس جمهوری با اشاره به واقعه زلزله کرمانشاه و انتشار اخبار و تصاویری که دل هر انسان و ایرانی را به درد می‌آورد، افزود: در همان لحظات اولیه حادثه، شاهد بودیم که کادر پزشکی و درمانی کشور در اقدامی ستایش‌آمیز چند هزار مجروح و آسیب‌دیده را ظرف چند ساعت از منطقه خارج و در بیمارستان‌ها شروع به مداوا کردند.
4	جهانگیری خاطرنشان کرد: از روز دوم و سوم واقعه به بعد، مهمترین درخواستی که از رسانه ملی اعلام می‌شد درخواست از مردم برای حرکت نکردن به سمت منطقه بود زیرا مردم می‌خواستند به هر نحوی که هست در زمینه امدادرسانی حضور داشته باشند.
5	وی با بیان اینکه در آن حادثه مجموعه نظام و دولت نیز سرفراز از امتحان بیرون آمد، اظهار داشت: هزاران واحد مسکونی در مناطق زلزله زده ساخته شد و برای اینکه مردم زلزله‌زده از سرما کمتر آسیب ببینند هزاران کانکس به منطقه ارسال شد.
6	البته نباید فراموش کرد که عده‌ای از روی کج سلیقه‌ای و حب و بغض وقتی ضعف کوچکی می‌دیدند آن را در رسانه‌های معاند و یا فضای مجازی منتشر کرده اما به اقدامات بزرگ انجام شده کمتر اشاره می‌کردند.
7	معاون اول رییس جمهوری سپس به حادثه سیل در ابتدای سال ۱۳۹۸ در استان‌های خوزستان، ‌لرستان، ‌ گلستان و مازندران اشاره کرد و گفت: در آن حادثه نیز مردم و دولت کارهای بزرگی از روی احساس مسئولیت و همبستگی مدنی انجام دادند.
8	در اقصی نقاط کشور که ستادهای کمک رسانی به سیل زدگان شکل گرفت و بیش از ۲۰۰ میلیارد تومان فقط به حساب نهاد هلال احمر برای امداد رسانی پول واریز شد.
9	انسان دوستی جامعه پزشکی در تاریخ ایران ثبت خواهد شدجهانگیری به پدیده ناشناخته کرونا و چالش جهانی ناشی از آن نیز اشاره کرد و با بیان اینکه ابعاد اجتماعی و اقتصادی کرونا همه دنیا و ایران را متاثر کرده است، گفت: کادر پزشکی قدرتمند و نظام سلامت سازمان یافته کشور در این ایام کار بزرگی انجام دادند.
10	جامعه پزشکی نمایشی از انسان دوستی به اجرا گذاشت که در تاریخ ایران ثبت خواهد شد و هنرمندان و نویسندگان و صاحب نظران حتما این فداکاری‌ها را ثبت خواهند کرد.
11	وی با تاکید بر اینکه باید تبعات کرونا را به حداقل برسانیم، به آسیب دیدن برخی از اقشار از اجرای طرح فاصله‌گذاری اجتماعی اشاره کرد و افزود: جمعیت هلال احمر با توجه به اینکه یکی از نهادهای خدمت‌رسان و مورد اعتماد مردم است می‌تواند حلقه وصل میان مردم و آسیب‌دیدگان باشد.
12	معاون اول رییس جمهوری، سرمایه مهم هلال احمر را عضویت میلیون‌ها داوطلب خدمت ریسک‌پذیر دانست و یادآور شد: در کنار مدیران دلسوز و منابع دولتی این حضور داوطلبانه موضوعی ارزشمند است به همین دلیل جمعیت هلال احمر در لحظات اولیه هر حادثه که سخت‌ترین شرایط است در صحنه حضور پیدا می‌کند و مردم که شاهد این تلاش و خدمت‌گذاری هستند به هلال احمر اعتماد دارند.
13	جهانگیری از رییس جدید جمعیت هلال احمر خواست تا در بحران کرونا از سرمایه اعتماد مردم بیشتر استفاده شود و تمرکز جدی روی تبعات مواجهه با کرونا داشته باشد.
14	وی تصریح کرد: در ارتباط با کرونا باید بیشتر از کمک‌های مردم استفاده کنیم.
15	واقعیت این است که دولت به قول رییس جمهوری در برهه کنونی با ۲ ویروس تحریم و کرونا همزمان مقابله می‌کند اگرچه به فضل الهی می‌توانیم با حداقل هزینه از این شرایط عبور کنیم اما مطمئن هستم اگر موضوع را برای مردم خوب توضیح دهیم حتما از کمک‌های خیرین بیشتر بهره‌مند خواهیم شد.
16	معاون اول رییس جمهوری با تشریح اقدامات دولت برای کمک به اقشار ضعیف و بنگاه‌های آسیب دیده گفت: حتما تعداد کسانی که نیازمند کمک هستند بیشتر از آماری است که دولت توانسته برای آنها مبالغی واریز کند و باید با کمک مردم، تعداد بیشتری از نیازمندان را تحت پوشش قرار دهیم.
17	صاحبان صنایع و خیرخواهان به کمک همنوعان خود بیایندجهانگیری ادامه داد: از مردم و خیرخواهان و کسانی که از تمکن مالی مناسبی برخوردار هستند می‌خواهم که به صحنه بیایند و با کمک نهادهای یاری‌رسان نظیر جمعیت هلال احمر با لحاظ همه مسائل اخلاقی و انسانی به اقشار بی‌بضاعت کمک کنند تا با کمترین و هزینه از این مرحله عبور کنیم.
18	معاون اول رییس جمهوری اضافه کرد: امروز در بسیاری از کشورهای دنیا صاحبان صنایع و افراد ثروتمند اعلام کردند که بخشی از ثروت خود را به بخش‌های مختلف جامعه هدیه می‌کنند.
19	انتظار این است که فعالان بخش خصوصی کشور هم چنین اقداماتی انجام دهند.
20	جهانگیری در ابتدای سخنان خود با اشاره به اهمیت خدمت‌رسانی به همنوعان تلاش برای امدادرسانی را توفیقی الهی توصیف کرد و از رییس جمعیت هلال احمر خواست تا از اعتمادسازی میان مردم و این جمعیت بیافزاید.
21	وی ضمن تشکر از اقدامات جمعیت هلال احمر کشور در امدادرسانی به مردم در حوادث اخیر زلزله، ‌سیل و سقوط هواپیما از این جمعیت خواست تا آمادگی خود را برای خدمت بیشتر هم در دوران کرونا و هم در حوادث آینده افزایش دهد.
22	تاکید رییس جدید هلال‌احمر در شفافیت و پاک دستی در اجرای ماموریت‌های خودپیش از سخنان معاون اول رییس جمهوری، کریم همتی رییس جدید جمعیت هلال احمر با تاکید بر وظیفه این جمعیت بر ایجاد همدلی، خدمت‌رسانی به مردم و ایجاد اعتماد متقابل گفت: تلاش خواهم کرد تا در نهایت شفافیت و پاک‌دستی ماموریت‌های این جمعیت در کمک به هم نوعان را با همت همه اعضا پیش ببرم.
23	همتی از همکاری ۲ میلیون عضو فعال و پای کار جمعیت هلال احمر که در عرصه‌های مختلف ایفای نقش می‌کنند قدردانی کرد و افزود: در موضوع کرونا اعضای جمعیت در ورودی و خروجی شهرها و در اجرای طرح فاصله‌گذاری اجتماعی کمک شایانی کردند و علاوه بر آموزش همگانی ۲۱ میلیون نفر را تحت غربالگری قرار دادند.
24	همچنین حجت الاسلام والمسلمین عبدالحسین معزی نماینده ولی فقیه در جمعیت هلال احمر در سخنانی با اشاره به اهمیت خستگی‌ناپذیری و بهره‌مندی از سرمایه‌های مادی و معنوی در جمعیت هلال احمر رسالت اصلی جمعیت را رسیدگی به مردم نیازمند دانست و گفت: در برنامه‌ریزی‌ها، ‌تدوین بودجه و مدیریت مجموعه باید نگاه بشردوستانه در جمعیت هلال احمر حاکم باشد.
25	محمود رضا پیروی دبیرکل جمعیت هلال احمر نیز گزارشی از عملکرد این جمعیت در مواجهه با حوادث اخیر کشور، ‌تامین تجهیزات مورد نیاز و اقدامات در دست اجرا ارائه کرد.
