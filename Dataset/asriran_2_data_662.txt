asriran_2_data###کالدرون: بزرگترین اشتباهم کار در ایران بود###https://www.asriran.com/fa/news/708745/کالدرون-بزرگترین-اشتباهم-کار-در-ایران-بود###['ورزشی']###2020-01-14 11:04:00###۷۰۸۷۴۵###['کالدرون', 'پرسپولیس']
2
1	گابریل کالدرون سرمربی سابق پرسپولیس بعد از جدایی از این تیم در اظهارنظری عجیب مدعی شد که کار در ایران بزرگترین اشتباه دوران مربیگری‌اش بوده است!به گزارش مهر، گابریل کالدرون سرانجام این هفته و بعد از کش و قوس فراوانی که بین او و باشگاه پرسپولیس شکل گرفت، از هدایت این تیم ایرانی کنار رفت.
2	کالدرون که تیرماه ۹۸ سرمربی پرسپولیس شده بود، بعد از نزدیک به ۶ ماه کار و صدرنشین کردن پرسپولیس در لیگ برتر، از این تیم جدا شد.
3	این مربی آرژانتینی بعد از جدایی اش در اینستاگرام خود با انتشار پیامی از محمدحسن انصاریفرد و بعضی از مسئولان باشگاه انتقاد و به صراحت گفت که آنها نمی خواستند کالدرون به پرسپولیس برگردد.
4	کالدرون که در کارنامه مربیگری اش سابقه کار در تیم های الوصل امارات، القطر قطر، رئال بتیس اسپانیا، تیم ملی بحرین، تیم ملی عربستان و تیم ملی عمان دیده می شود، در اظهارنظری عجیب از کار در ایران به عنوان بزرگترین اشتباه دوران مربیگری اش یاد کرده است.
5	در پیام جدید کالدرون که در بیشتر سایت های عربی زبان بازتاب داشته، آمده است: «در زندگی ام هیچ اشتباهی بزرگتر از مربیگری در ایران نبوده است.
6	در این کشور شرایط کار کردن وجود ندارد.
7	ایران شرایط ایده آل کاری را فراهم نمی کند.
8	»
