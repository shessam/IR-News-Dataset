asriran_1_data###استفاده آزمایشی از سامانه بارکد برای شناسایی زنجیره کرونا در کره جنوبی###https://www.asriran.com/fa/news/731491/استفاده-آزمایشی-از-سامانه-بارکد-برای-شناسایی-زنجیره-کرونا-در-کره-جنوبی###['بین الملل']###2020-06-02 15:17:00###۷۳۱۴۹۱###['کره جنوبی', 'کرونا']
4
1	کره جنوبی در تلاش برای مهار خوشه‌های جدید شیوع کرونا در این کشور از یک سامانه جدید بارکد رهگیری پاسخ سریع (QR) به منظور دنبال کردن بازدیدکنندگان از اماکن تفریحی ، رستوران‌ها و کلیساها استفاده می‌کند.
2	به گزارش ایرنا به نقل از گاردین ،‌ یک خوشه جدید ابتلا به کرونا شامل ۴۰ نفر مرتبط با یک کلیسا در شهر سئول کره جنوبی ، سومین مورد جدید فوران جدید کرونا در این کشور در هفته‌های اخیر بوده است.
3	پیش از این یک خوشه کرونا شامل بیش از ۲۵۰ نفر مبتلا ناشی از کلوب‌های شبانه و کافی‌شاپ‌ها در شهر سئول و خوشه دیگری شامل دستکم ۱۱۲ مورد ابتلا به کرونا در یک مرکز تدارکاتی در "بوچیون" در غرب سئول گزارش شده بود.
4	از روز ۱۰ ژوئن (چهارشنبه ۲۱ خرداد) بازدیدکنندگان از کلوپ‌های شبانه ، کافی‌شاپ‌ها و کلوپ‌های کارائوکه ،‌ دیسکوهای روزانه و سالن‌های ورزشی بسته ملزم خواهند از یکی از چند اپلیکیشن موجود برای تولید یک کد QR شخصی یکبار مصرف که در ورودی قابل اسکن کردن است استفاده کنند.
5	تصمیم به آزمایش‌ این کدها پس از آن اتخاذ شده که مسئولان بهداشتی برای ردگیری افراد حاضر در یک کلوپ شبانه محل شیوع کرونا دچار مشکل شدند زیرا بخش زیادی از اطلاعاتی که افراد بصورت دستی نوشته و تحویل داده بودند ناقص یا نادرست بود.
6	در حالی که ابتلای ویروسی ناشی از خوشه‌های شدید شیوع کرونا تا حدی کاهش یافته است اما نگرانی‌هایی از افزایش شدید موارد مثبت کرونا با بازگشت ۱.
7	۸ میلیون دانش‌آموز به سر کلاس‌های درس در روز چهارشنبه این هفته وجود دارد.
8	رئیس جمهوری کره جنوبی اواخر اردیبهشت ماه در نطقی هشدار گونه اعلام کرد که افزایش ناگهانی مبتلایان به کرونا پس از سقوط تدریجی آن نشان می دهد که موج دوم شیوع این بیماری مهلک در راه است و همه باید آمادگی رو به رو شدن با این موج جدید را داشته باشند.
9	تا کنون بیش از ۱۱ هزار و ۵۰۰ در کره جنوبی به کرونا مبتلا شده و ۲۷۲ تن جان خود را از دست داده‌اند.
10	این در حالی است که بنا به هشدار سازمان بهداشت جهانی بیم آن می‌رود که افزایش مصرف آنتی‌بیوتیک برای مقابله با شیوع کرونا موجب تشدید مقاومت باکتریایی شده و درنهایت موجب افزایش مرگ و میر شود.
11	مدیر کل سازمان بهداشت جهانی روز دوشنبه گفت که "شمار نگران کننده‌ای" از عفونت‌های باکتریایی در حال مقاوم‌شدن دربرابر داروهایی هستند که در گذشته برای درمان آنها استفاده می‌شد.
