asriran_1_data###ابتلای 23 هزار خدمه درمان در آلمان به کرونا###https://www.asriran.com/fa/news/721730/ابتلای-23-هزار-خدمه-درمان-در-آلمان-به-کرونا###['بین الملل']###2020-04-03 11:54:00###۷۲۱۷۳۰###['پزشک', 'آلمان', 'کرونا']
4@@@5@@@6
1	طبق گزارش‌ها تا روز جمعه ۱۵ فروردین حداقل ۲۳ هزار کارکنان بیمارستان در سراسر آلمان به ویروس کرونا مبتلا شده‌اند این آمار، کارکنان آزمایشگاهها و مطب‌های خصوصی را شامل نمی‌شود.
2	به گزارش به نقل از دویچه وله، این در حالی‌است که اوضاع در انگلستان وخیم‌تر گزارش شده است.
3	به گفته یک مقام ارشد بهداشت و درمان بریتانیا، یک هشتم کادر درمانی انگلستان به دلیل ابتلا به بیماری کووید۱۹ از خدمت‌رسانی بازمانده‌اند.
4	شمار مبتلایان به ویروس کرونا در جهان از مرز یک میلیون نفر گذشته است.
5	تاکنون ۵۱ هزار نفر هم بر اثر بیماری کووید۱۹جان خود را از دست داده‌اند.
6	طبق آمارهای جهانی ظرف چند روز گذشته نرخ ابتلا به این بیماری عفونی دوبرابر شده است.
7	به گزارش انستیتو رابرت کوخ آلمان، تا روز جمعه ۷۹ هزار و ۶۹۶ نفر در آلمان به ویروس کرونا مبتلا شده‌اند.
8	آلمان هم چنین هزار و ۱۷ مورد فوتی برای بیماری کووید ۱۹ ثبت کرده است.
9	پس از ابراز تردید از سوی کارشناسان در مورد توافق بین عربستان سعودی و روسیه برای کاهش سقف تولید نفت، قیمت طلای سیاه در بازارهای جهانی پائین آمد.
10	این درحالی است که در پی توئیت روز پنج‌شنبه دونالد ترامپ مبنی بر توافقی به ابتکار او بین ولیعهد سعودی و پوتین، وی اعلام کرد این دو غول نفتی تولیدات خود را بین ده تا ۱۵ میلیون بشکه کاهش خواهند داد.
11	در پی بحران کرونا و کاهش چشمگیر مصرف، قیمت نفت در بازارهای جهانی به‌طور بی‌سابقه‌ای کاهش پیدا کرده است.
12	بیشتر بخوانیدغیرهغیرهغیره.
