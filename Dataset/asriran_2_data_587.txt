asriran_2_data###سناتور آمریکایی: حمله به مراکز فرهنگی و غیرنظامیان جنایت جنگی است###https://www.asriran.com/fa/news/707194/سناتور-آمریکایی-حمله-به-مراکز-فرهنگی-و-غیرنظامیان-جنایت-جنگی-است###['بین الملل']###2020-01-05 12:12:00###۷۰۷۱۹۴###['سناتور آمریکایی', 'ترامپ']
11
1	یک سناتور دموکرات آمریکا با انتقاد از تهدید خصمانه ترامپ برای حمله به نقاط مختلفی در ایران تاکید کرد که هدف قرار دادن غیرنظامیان و مراکز فرهنگی کار تروریست‌ها و جنایت جنگی است.
2	به گزارش ایسنا، کریس مورفی سناتور دموکرات آمریکایی با انتشار پیامی در حساب کاربری خود در توئیتر به انتقاد از تهدیدات شنبه شب دونالد ترامپ رئیس جمهور آمریکا علیه کشورمان پرداخت.
3	وی در پیام خود تاکید کرد: هدف قرار دادن غیرنظامیان و مراکز فرهنگی کاری است که تروریست‌ها انجام می‌دهند.
4	این جنایت جنگی است.
5	مورفی افزود: ترامپ در حال ورود به جنگی خود خواسته است.
6	جنگی که کاملا محصول خودش است.
7	جنگی که جان هزاران آمریکایی را خواهد گرفت.
8	کنگره باید او را متوقف کند.
9	دونالد ترامپ رئیس جمهور آمریکا در یک رشته توییت‌هایی با اشاره به وعده مقامات کشورمان برای پاسخ دادن به جنایت آمریکا در به شهادت سردار سلیمانی و همراهانش در عراق آورده است: ایران با جسارت زیاد درباره حمله به منافع آمریکا سخن می‌گوید، اگر ایران به هر آمریکایی یا منافع آمریکایی حمله کند ۵۲ سایت ایرانی به نمایندگی از ۵۲ گروگان آمریکایی که سال‌ها پیش توسط ایران گروگان گرفته شدند هدف قرار می‌گیرند.
10	این سراسیمگی و آشفتگی ترامپ در واقع در واکنش به تاکید مکرر مقامات عالی کشورمان است که از زمان شهادت سردار سلیمانی در روز جمعه، بارها تاکید کرده‌اند که پاسخی قاطع و دردناک در زمان و مکان مناسب به این جنایت آمریکا خواهند داد.
11	سناتور مورفی روز گذشته نیز با انتقاد از تصمیم دونالد ترامپ برای حمله به سردار سلیمانی و همراهانش در عراق که به شهادت او منجر شد، گفت که به شهادت رساندن سلیمانی برابر با کشتن وزیر دفاع آمریکا است.
12	وی همچنین خاطر نشان کرد: اکنون سوال این است که آیا دولت آمریکا به این موضوع فکر کرده است که چگونه می‌خواهد پیامدهای ناشی از چنین اقدام وحشتناکی را مدیریت کند.
13	مشخص نیست که این اقدام ماهیت دفاعی داشته یا اعلام جنگ بوده است.
14	اگر یک کشور خارجی وزیر دفاع ما را ترور کند، بدون تردید آن را اقدامی جنگی تلقی خواهیم کرد که مستلزم پاسخی مناسب است.
15	کریس مورفی در ادامه تاکید کرد که سردار سلیمانی در مقام یک شهید خطر بیشتری برای آمریکا به همراه دارد.
16	این اقدام دونالد ترامپ با واکنش تند بسیاری از مقامات آمریکایی و مخالفان او مواجه شده است که معتقدند رئیس جمهور کشورشان می‌تواند آغازگر جنگ با ایران باشد.
