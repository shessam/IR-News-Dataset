sobhane1###nan###http://sobhanehonline.com/fa/news/208249/بازداشت-۲-مدیر-هلال‌احمر###گوناگون###2020-01-07 18:21:00###۲۰۸۲۴۹###['بازداشت', 'هلال احمر', 'برنامه و بودجه']
1
1	روابط عمومی جمعیت هلال احمر اعلام کرد: معاون حقوقی و امور مجلس و مدیرکل دفتر برنامه و بودجه این جمعیت با حکم قضایی بازداشت شدند.
2	روابط عمومی جمعیت هلال احمر عصر سه شنبه با تایید بازداشت این افراد اعلام کرد درباره دلیل بازداشت آنها اطلاع دقیقی ندارد.
3	۵ آذر ۹۸ بود که سازمان تدارکات پزشکی جمعیت هلال احمر نیز پس از کشف برخی تخلفات در این شرکت در مهر سال جاری از سه نفر از مدیران سابق یکی از شرکت‌های تابعه به دلیل خیانت در امانت و تصرف غیرقانونی در وجوه، شکایت و اعلام کرد مدیرعامل سابق این شرکت با حکم دادسرای رسیدگی به جرایم اقتصادی بازداشت شده است.
4	همچنین ۱۷ آذر ۹۸ بود که استعفای علی اصغر پیوندی رئیس جمعیت هلال احمر توسط سخنگوی دولت اعلام شد، علی ربیعی سخنگوی دولت در این رابطه گفت: استعفای رئیس جمعیت هلال احمر در فرایند احضار به دادستانی انجام شده و هیچ گونه هماهنگی با مقامات ارشد دولت صورت نگرفته است.
5	پیش از این طبق دستور رئیس جمهوری این موضوع و ابهامات مربوط به آن در دفتر بازرسی ویژه ریاست جمهور در حال بررسی بوده است.
6	منبع:ایرنا
