tabnak_data###توضیح موسوی درباره اظهارات ظریف در خصوص احتمال خروج از NPT###https://www.tabnak.ir/fa/news/953591/توضیح-موسوی-درباره-اظهارات-ظریف-در-خصوص-احتمال-خروج-از-npt###[]###2020-01-22 01:03:00###۹۵۳۵۹۱###['موسوی', 'ظریف', 'شورای امنیت']
3
1	به گزارش گروه سیاست خارجی خبرگزاری فارس، سید عباس موسویسخنگوی وزارت امور خارجه ایران در پاسخ به پرسش خبرنگاران در خصوص اظهارات محمدجواد ظریف وزیر امور خارجه در مجلس شورای اسلامی درباره احتمال خروج ایران از پیمان NPT اظهار داشت: آنچه ظریف در مجلس بیان کرد بخشی از مفاد نامه رئیس جمهوری اسلامی ایران خطاب به سران ۱+۴ در اردیبهشت امسال درباره اعلام کاهش تعهدات ایران در برجام بود که در آن خطاب به آنان تصریح شده در صورت ارجاع پرونده هسته ای ایران به شورای امنیت و بازگشت قطعنامه های تحریمی پیش از برجام، جمهوری اسلامی ایران به عنوان یک گزینه جبرانی از NPT خارج خواهد شد.
2	وزیر امور خارجه روز گذشته در گفتگویی با خبرگزاری خانه ملت با بیان اینکه ایران پنج گام در راستای کاهش تعهدات برجام برداشته است و قرار نیست گامی دیگری برای کاهش تعهدات بردارد، گفت: در صورتی که اروپایی‌ها به تعهدات خود برگردند ایران هم کاهش تعهدات را متوقف می‌کند، اما اگر اروپایی‌ها به رویه خود بر اساس بازی‌های سیاسی ادامه دهند زیرا هیچ محمل قانونی ندارد ما امکانات متعددی داریم.
3	در نامه رئیس جمهور آمده اگر این موضوع به شورای امنیت ارجاع شود، خروج ایران ازNPT مطرح خواهد بود، اما پیش از آن برنامه‌های دیگر را می‌توان در دستور کار قرار داد.
