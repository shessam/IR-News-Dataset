asriran_1_data###افزایش 12 درصدی قیمت نفت###https://www.asriran.com/fa/news/721618/افزایش-12-درصدی-قیمت-نفت###['اقتصادی']###2020-04-02 13:23:00###۷۲۱۶۱۸###['قیمت نفت']
1
1	قیمت نفت در معاملات روز پنجشنبه بازار جهانی در پی دستور چین برای آغاز خرید نفت ارزان و پر کردن ذخایر استراتژیک، بیش از ۱۲ درصد افزایش پیدا کرد.
2	به گزارش ایسنا، در پی دستور پکن به سازمانهای دولتی برای آغاز پر کردن ذخایر نفت استراتژیک که پس از سقوط حدود ۷۰ درصدی قیمتها در سه ماهه نخست سال ۲۰۲۰ صادر شد، در معاملات روز پنجشنبه روند بهبود بهای نفت ادامه پیدا کرد.
3	قیمت نفت در برخی از نقاط جهان مانند کانادا و مناطق شیل آمریکا به پایین ۱۰ دلار سقوط کرده و قیمت برخی از گریدهای نفتی منفی شده است.
4	خرید نفت از سوی چین احتمالا بخشی از عرضه اضافی که بازار در پی فروپاشی بی سابقه مصرف با آن روبرو شده است را جذب خواهد کرد.
5	شرکت بازرگانی ویتول پیش بینی کرده است که مصرف نفت در آوریل حداکثر ۳۰ میلیون بشکه در روز کاهش پیدا خواهد کرد.
6	منابع آگاه به بلومبرگ اظهار کردند که چین علاوه بر ذخایر دولتی ممکن است از مخازن تجاری هم برای ذخیره سازی نفت استفاده کند و همچنین شرکتها را تشویق کند که مخازن خود را پر کنند.
7	هدف اولیه نگه داشتن ذخایر نفت به اندازه ۹۰ روز واردات است که با لحاظ شدن ذخایر بازرگانی ممکن است به ۱۸۰ روز افزایش پیدا کند.
8	با این حال واندا هاری، موسسه شرکت واندا اینسایت در سنگاپور هشدار داد که نوسان قیمت نفت متوقف نشده است و تا زمانی که پیک شیوع کرونا در آمریکا و اروپا پشت سر گذاشته نشده است، باید ثابت شود که تثبیت قیمتها موقتی نیست.
9	بهای معاملات آتی نفت برنت که در ابتدای روز حداکثر ۱۲.
10	۷ درصد افزایش داشت، با دو دلار و ۵۹ سنت معادل ۱۰.
11	۵ درصد افزایش در معاملات بازار لندن، به ۲۷ دلار و ۳۳ سنت در هر بشکه رسید.
12	بهای معاملات آتی وست تگزاس اینترمدیت پس از افزایش ۱۱ درصدی در زمان گشایش بازارها، با یک دلار و ۷۶ سنت افزایش، به ۲۲ دلار و هفت سنت در هر بشکه رسید.
13	بر اساس گزارش بلومبرگ، در حالی که هزینه محموله های فیزیکی نفت در برخی از مناطق به پایینترین حد در چند دهه اخیر سقوط کرده، تلاش دولتها برای مهار شیوع ویروس کرونا به بهای نابودی تقاضا تبدیل شده و به اشباع عرضه نفت که حتی پیش از برنامه عربستان سعودی برای افزایش تولید وجود داشت، دامن زده است.
14	عربستان سعودی که بزرگترین صادرکننده نفت جهان است، قصد دارد در ماه میلادی جاری تولید خود را به بیش از ۱۲ میلیون بشکه در روز افزایش دهد.
15	دونالد ترامپ، رییس جمهور آمریکا در تلاش برای ایجاد آتش بس میان تولیدکنندگان بزرگ و خاتمه دادن به جنگ قیمت است.
16	وی همچنین قرار است روز جمعه با مدیران نفتی آمریکا برای بررسی راههای کمک به صنعت نفت این کشور دیدار کند.
