asriran_1_data###بیکار بودن ۳۸ درصد فارغ التحصیلان دانشگاهی###https://www.asriran.com/fa/news/709884/بیکار-بودن-۳۸-درصد-فارغ-التحصیلان-دانشگاهی###['اجتماعی ']###2020-01-21 09:27:00###۷۰۹۸۸۴###['مهارت آموزی', 'فارغ التحصیلان']
4
1	فرمانده قرارگاه مهارت آموزی ستاد کل نیروهای مسلح گفت: ما یک ابرچالش عظیم ملی در کشور با عنوان بیکاری داریم که از دید ما نظامی ها تهدید ملی محسوب می شود که براساس آمار رسمی وزارت کار ۳.
2	۸ میلیون نفر بیکار داریم که ۳۸ درصد فارغ التحصیلان دانشگاهی بیکار هستند.
3	"سیدمهدی فرحی" صبح امروز سه شنبه در جلسه رونمایی از سامانه اطلاعات مکانی روستاهای استان کرمان با اشاره به اینکه سردارشهید حاح قاسم سلیمانی یک چهره بی نظیر و افتخار و قهرمان ملی است، اظهار کرد: این شهید بزرگوار می تواند الگوی همه ما باشد و می توانیم بگوییم هنوز مثل علی(علیه السلام) بود و با اخلاص به عرش رسید و این افتخار استان کرمان است که چنین قهرمان فراملی پرورش داده است.
4	وی در ادامه با اشاره به اینکه امروز سرباز و سربازی شرایط ویژه ای از لحاظ کمیت کیفیت دارد، افزود: بیش از نیمی از سربازان کشور تحصیلات دانشگاهی دارند.
5	فرمانده قرارگاه مهارت آموزی ستاد کل نیروهای مسلح با اشاره به اینکه امروزه ساز و برگ نظامی ما به گونه ای توسعه پیدا کرده که کاربران آن نیاز به مهارت های بیشتری دارند و سربازان برای استفاده از سامانه های موشکی، پدافندی و حتی تفنگ های معمولی باید حداقل مهارت را داشته باشد بیان کرد: از سوی دیگر باید رویکرد جامعه به سمت جذابیت و نشاط بیشتر سربازی برود و مقام معظم رهبری بیش از ۱۷۰ تعبیر برای توجه به بیشتر به سربازان داشته اند که آنها را جمع بندی کرده ایم.
6	فرحی با تاکید بر اینکه بزرگ ترین ثروت هر جامعه نیروی انسانی است تصریح کرد: ما ثروت عظیمی در اختیار داریم و بیش از نیم میلیون سرباز جوان و آینده دار هستند که باید برای این ثروت عظیم برنامه ریزی و کار کرد.
7	فرمانده قرارگاه مهارت آموزی ستاد کل نیروهای مسلح گفت: ما یک ابرچالش عظیم ملی در کشور با عنوان بیکاری داریم که از دید ما نظامی ها تهدید ملی محسوب می شود که براساس آمار رسمی وزارت کار ۳.
8	۸ میلیون نفر بیکار داریم که ۳۸ درصد فارغ التحصیلان دانشگاهی بیکار هستند.
9	وی با بیان اینکه قرارگاه مهارت آموزی کارکنان وظیفه ستاد کل نیروهای مسلح در سال ۹۶ راه اندازی شده که وظیفه اصلی آن آموزش مهارت های مناسب به سربازان است افزود: در این راستا نقشه راه تعریف کرده ایم که در برنامه پنج ساله تا ۱۴۰۱ سربازی نباشد که در زمان اتمام خدمت سربازی حداقل یک مهارت نداشته باشد.
10	فرمانده قرارگاه مهارت آموزی ستاد کل نیروهای مسلح گفت: در طرح تکاپو، ۵۱۲ مهارت در سطح کشور استخراج شده که به تناسب، در استان ها دنبال می شود و استانداران نیز می توانند موارد پیشنهادی خود را در این زمینه اعلام کنند.
11	وی افزود: یکی از بحث های اصلی ما در مورد مهارت، کیفیت است و گام های مهارت آموزی را تدوین و مشوق هایی تعریف کرده ایم.
12	فرحی با اشاره به اینکه اگر بتوانیم با آموزش مهارت، حداقل یک سوم سربازان را شغل بدهیم خیلی موثر است، بیان کرد: هلال احمر کار خیلی خوبی انجام داده و در سال جاری به حدود ۵۰ هزار نفر سرباز، گواهینامه امداد و نجات داده است.
13	وی با اشاره به اینکه بحث مهارت آموزش، موضوع راهبردی و در راستای امنیت ملی و نشاط اجتماعی است، گفت: در قرارگاه مهارت آموزی کارکنان وظیفه ستاد کل نیروهای مسلح در سال ۹۶ به ۱۰۳ هزار نفر سرباز و در سال ۹۷ به ۱۶۴ هزار نفر آموزش های مهارتی داده شده و امسال برای حدود ۲۰۰ هزار نفر برنامه داریم و در ۱۴۰۱ باید به ۱۰۰ درصد خروجی سربازان مهارت آموزی داشته باشیم.
