tabnak_data###وضعیت استان ذی قار در جنوب عراق هم‌چنان ملتهب است###https://www.tabnak.ir/fa/news/954943/وضعیت-استان-ذی-قار-در-جنوب-عراق-هم‌چنان-ملتهب-است###[]###2020-01-27 14:13:00###۹۵۴۹۴۳###['عراق', 'ذی قار', 'اعتراضات']
1
1	صبح امروز (دوشنبه) در جریان تیراندازی افراد مسلح ناشناس در شهر ناصریه، مرکز استان ذی قار در جنوب عراق یک تظاهرکننده کشته و چهار تن دیگر زخمی شدند.
2	به گزارش ایسنا، سایت شبکه اسکای نیوز به نقل از سایت‌های داخلی عراق گزارش داد، صبح امروز در جریان تیراندازی افراد مسلح ناشناس در شهر ناصریه، مرکز استان ذی قار در جنوب عراق یک تظاهرکننده کشته و چهار تن دیگر زخمی شدند.
3	سایت‌های داخلی گزارش دادند، یکی از تظاهرکنندگان که در جریان حمله به میدان تحصن در مرکز ناصریه زخمی شده بود بر اثر شدت جراحت جان خود را از دست داد در حالی که چهار تن دیگر تحت درمان قرار گرفتند.
4	پیشتر یک منبع امنیتی عراق اعلام کرده بود، افراد مسلح ناشناس به واسطه خودروهای شخصی با لباس‌های سفید به میدان تحصن کنندگان یعنی میدان الحبوبی در مرکز شهر الناصریه یورش بردند و چادرهای تظاهرکنندگان را آتش زدند.
5	این درحالی است که تحصن کنندگان از ماه‌ها پیش در آنجا تحصن کرده‌اند.
6	در پی اقدام برای جمع‌آوری چادرهای تحصن کنندگان معترضان ناصریه امروز اقدام به ساخت اتاقک‌هایی با آجر و بلوک کردند.
7	این در واکنش به آتش زدن چادرهایشان از سوی افراد مسلح طی صبح امروز بود.
8	منبع مذکور همچنین اعلام کرد که این افراد مسلح هنگام یورش به میدان، گلوله‌های جنگی شلیک کردند و چادرهای تحصن کنندگانی که از شلیک گلوله‌های جنگی فرار کرده بودند، آتش زدند.
9	ناصریه روز یکشنبه شاهد درگیری‌های گسترده میان تظاهرکنندگان و نیروهای امنیتی بود که در نتیجه این درگیری‌ها ۷۰ تظاهرکننده کشته شده‌اند.
10	در سایه این وضعیت شخصیت‌ها و چهره‌های ناصریه و فرماندهی پلیس استان برای آرام کردن وضعیت شهر با هم دیدار کردند.
11	به گزارش ایسنا، عصر روز یکشنبه تعدادی از چهره‌های عشایر و فعالان مدنی در ساختمان فرماندهی پلیس با فرمانده عملیات رافدین و فرمانده پلیس استان ذی قار برای بررسی اوضاع شهر طی دو روز گذشته ملاقات کردند.
12	عدنان عزیز دفار، فعال مدنی و خبرنگار در تماس تلفنی با خبرگزاری السیاسه نیوز گفت، با فرماندهی پلیس استان در خصوص چند نکته توافق حاصل شد که به این شرح است: اینکه تظاهرات در میدان الحبوبی آزادانه و بدون هیچ محدودیتی از جانب نیروهای امنیتی برقرار باشد، پل الزیتون در احترام به خون کشته‌های آنجا بسته باشد.
13	تعطیلی ادارات طبق دستور مدیران دولتی و توافق با تظاهرکنندگان صورت بگیرد.
14	فرماندهی پلیس تحقیقات فوری را برای شناسایی ابهامات ترور سه فردی که در حادثه پل فهد به قتل رسیدند، متعهد شود و نهایتا اینکه فرماندهی پلیس به تامین امنیت میدان تظاهرات متعهد باشد.
15	الاسدی در این پیام گفت، ذی قار امروز در معرض حمله‌ای وحشیانه از سوی شبکه‌های اجتماعی و شبکه‌هایی آشوب طلب برای انگیختن آشوب در استان قرار دارد.
16	در این بیانیه آمده است، آنها به برخورد بین نیروهای امنیتی و ساکنان استان تحریک می‌کنند.
17	الاسدی خواستار تلاش در این فضا برای آرام نگه داشتن اوضاع و بازگرداندن صلح داخلی شد.
18	وی خطاب به عشایر ذی قار گفت، نقش شما امروز برای خاموش کردن آتش فتنه و تعریف نقش پلیس نقشی مهم برای توقف خونریزی و حفظ امنیت در استان است و آنچه شب گذشته رخ داد در نتیجه عدم حضور نیروهای امنیتی در میدان الحبوبی به دلیل مخالفت تظاهرکنندگان و بی‌اعتمادی آنها به نیروهای امنیتی بود که منجر به نفوذ ناقضین قانون و زیر پا گذشتن حقوق قانونی تظاهرکنندگان مسالمت‌جو شد.
19	رئیس پلیس ذی قار گفت، دلیل تمام این اتفاقات تبلیغات درباره آشوب یا حضور نیروها در خارج از استان و آنچه در رسانه‌ها برای تحریک مردم منتشر می‌شود است که منجر به آشوب و درگیری شده اما ما امیدواریم اوضاع کنترل شود.
20	وی تاکید کرد، پلیس ذی قار نقش خود را رها نکرده و عشایر باید نمایندگانی به نزد تظاهرکنندگان بفرستند تا برای استقرار مجدد نیروهای امنیتی برای ممانعت از هرگونه ناامنی در استان همکاری کنند.
21	به گفته رئیس پلیس ذی قار، تحصن در میدان الحبوبی مختص تحصن‌ها به ما اجازه می‌دهد فرصت را از ناقضین قانون بگیریم و نهایت امنیت را در استان خود برقرار کنیم و خون هیچ عراقی ریخته نشده و اموال مردم حفظ شوند.
22	ما با شما عهد می‌بیندیم شبانه روز برای حفظ جان شما تلاش کنیم و تمام عقلای ذی قار باید برای گرفتن فرصت از سودجویان و فرصت‌طلبان همکاری کنند، ناامنی منجر به آشوب گسترده خواهد شد که به راحتی قابل کنترل نخواهد بود ما نمی‌خواهیم هیچ فردی یا قدرتی خارج از استان بر ما تحمیل شود ما باید همکاری کنیم و به مسالمت‌آمیز بودن اقدامات پایبند بمانیم.
23	یک منبع در فرماندهی پلیس المثنی گفت، صدها تظاهرکننده صبح امروز پالایشگاه نفت سماوه در مرکز استان المثنی بستند، آنها مانع از ورود و خروج کامیون‌های حامل مشتقات نفتی شدند، دلیل آنها برای این کار عدم پاسخگویی به خواسته‌هایشان و تعامل با خشونت با تحصن‌کنندگان در میادین تظاهرات بود.
24	این مقام تاکید کرد: بستن پالایشگاه نفت منجر به ترافیک ده‌ها کامیون در این محدوده شده است.
25	پیشتر، کمیساریای حقوق بشر عراق با صدور بیانیه‌ای اعلام کرد: طی دو روز اخیر ۱۲ معترض عراقی، ۹ تن از آنها در استان بغداد و ۳ تن در استان ذی‌قار کشته، همچنین ۱۱۸ تن از معترضان و نیروهای امنیتی در بغداد، ۷۸ تن دیگر در استان ذی‌قار و ۳۴ تن دیگر در استان بصره زخمی و ۸۹ تن دیگر از تظاهرکنندگان در استان‌های بغداد و بصره بازداشت شده‌اند.
26	اعتراضات در عراق وارد چهارمین ماه متوالی خود شده است و به رغم استعفای عادی عبدالمهدی وضعیت این کشور به روال قبلی خود بازنگشته است.
