tabnak_data###ثبت نخستین مورد از ابتلا به ویروس «کرونا» در امارات###https://www.tabnak.ir/fa/news/955358/ثبت-نخستین-مورد-از-ابتلا-به-ویروس-کرونا-در-امارات###['صفحه نخست', 'بهداشت و درمان']###2020-01-29 12:30:00###۹۵۵۳۵۸###['کروناویروس', 'امارات', 'ابتلا به بیماری', 'کرونا']
2
1	به گزارش تابناک به نقل از خبرگزاری رسمی امارات، وزارت بهداشت امارات امروز چهارشنبه اعلام کرد یک مورد ابتلا به ویروس مرگبار« کرونا»ی جدید در اعضای خانواده ای که از شهر «ووهان» در مرکز چین وارد امارات شده اند ثبت شده است.
2	هنوز مشخص نیست که چه تعداد در امارات به این ویروس مبتلا شده اند.
3	وزارت بهداشت امارات و دفتر اطلاع رسانی دولت این کشور نیز به هیچ گونه درخواست توضیحی در این زمینه پاسخ نداده اند.
4	فرانسه چهارمین مورد از ابتلا به ویروس کرونا را نیز ثبت کرد.
5	«شی جینپینگ» رئیس جمهور چین نیز در دیدار با «تدروس ادهانوم» مدیر سازمان جهانی بهداشت گفت که ویروس جدید کرونا«شیطان» است و کشورش در نبرد با آن پیروز خواهد شد.
6	شی تأکید کرد که وی بر این باور است که مساله شیوع ویروس در حال ارزیابی«آرام، واقعی و عقلانی» توسط سازمان جهانی بهداشت و جامعه بین المللی است.
7	این در حالی است که چین روز گذشتهسه شنبه اعلام کرد که تعداد کسانی که در اثر ویروس مرموز و مرگبار کرونا جان خود را از دست دادند به 106 تن رسید.
8	کمیته ملی بهداشت چین در بیانیه ای تأکید کرد که تعداد کسانی که به طور قطعی به این ویروس مبتلا شده اند تا روز 27 ژانویه به 4هزار و 515 تن افزایش یافت.
