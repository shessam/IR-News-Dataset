asriran_2_data###موزه ای برای بازی دادن مغز شما (+عکس)###https://www.asriran.com/fa/news/706143/موزه-ای-برای-بازی-دادن-مغز-شما-عکس###['خواندنی ها و دیدنی ها']###2019-12-30 12:12:00###۷۰۶۱۴۳###['موزه']
4@@@5
1	وقتی وارد این موزه می‌شوید، چشم شما ذهن‌تان و ذهن‌تان چشم‌تان را فریب می‌دهد.
2	موزه‌ای در شهر دالاس آمریکا دایر است که با تمام موزه‌هایی که می‌شناسید، فرق دارد؛ در این موزه، نه اشیای قدیمی و نه تابلوهای نقاشی به نمایش گذاشته می‌شود.
3	نامش موزه توهمات است، وقتی وارد آن می‌شوید، چشم شما ذهن‌تان و ذهن‌تان چشم‌تان را فریب می‌دهد.
4	این موزه شما را ترغیب می کند با مغزتان بازی کنید و آن را به چالش بکشید.
5	این موزه با بازی دادن مغز، امکان تمرین ماده خاکستری مغز را به خوبی فراهم می کند.
6	هفته نامه آستین کرونیکل (Austin Chronicle) در توصیف این موزه نوشت: این مکان سرگرم کننده، طوری فرد بازدیدکننده را بازی می دهد که چشم به واسطه آن فریب می خورد و ذهن غرق در شگفتی می شود.
7	به گفته صبحی غربیه (Subhi Gharbieh) متصدی موزه توهمات، تمایل زیادی برای بازدید دانش آموزان از این موزه وجود دارد تا آنها ترغیب به لمس چیزهای مختلف شوند.
8	در روند بازی با ذهن، از قوانین زوایا، تناسبات و چشم اندازها استفاده می شود.
9	این موزه طوری طراحی شده که یک نفر در یک گوشه اتاق، کوچکتر از فرد دیگر در گوشه دیگری از همان اتاق به نظر می رسد.
10	همچنین تونل تعبیه شده در آن به نحوی است که گویی زمین زیرپای افراد می چرخد.
11	آثار این موزه، دوربین را همچون چشم فریب می دهد.
12	اثاثیه یک اتاق طوری چیده شده که وقتی عکس آن را می چرخانید، به نظر می رسد که همه چیز به سقف چسبیده است.
13	طراحی یکی از این موزه ها در زاگرب کروواسی در سال ۲۰۱۵، طراحان در ۱۵ شهر سراسر جهان را به فکر طراحی موزه های مشابهی انداخت.
14	در حال حاضر، نمونه هایی از این موزه در آمریکا، در دالاس، کانزاس و نیویورک دایر است.
