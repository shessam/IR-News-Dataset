asriran_2_data###در کارخانه انگلستان بنتلی چه خبر است؟! (+فیلم و تصاویر)###https://www.asriran.com/fa/news/700861/در-کارخانه-انگلستان-بنتلی-چه-خبر-است-فیلم-و-تصاویر###['اقتصادی']###2019-11-30 00:04:00###۷۰۰۸۶۱###['بنتلی', 'مولسان', 'انگلیس', 'دست ساز', 'خودرو', 'عصرایران']
27
1	بی تردید نام "" یکی از خاص ترین های صنعت خودروی جهان در تمام دوران بوده است.
2	برندی انگلیسی که متخصص تولید خودروهای است و در سال 1919 فعالیت خود را آغاز کرد.
3	محصولات بنتلی را باید در کلاس سوپر اسپرت های لوکس طبقه بندی کنیم زیرا سابقه شش قهرمانی در مسابقات اتومبیلرانی مشهور لمانز را در سال های 1924 تا 1930 میلادی دارد و همین علاقه مندی مقامات بنتلی به خودروهای سریع و در اندیشه های نسل های بعد که هدایت کمپانی را برعهده گرفتند جای گرفته و هیچگاه نیز کنار گذاشته نشده است.
4	بنتلی در دوران فعالیت خود تغییراتی را در بحث مالکیت داشته که ابتدا در سال 1931 به مالکیت رولز رویس درآمده و نهایتا در سال 1998 به گروه عظیم خودروسازی پیوسته است.
5	دفتر مرکزی و خط تولید بنتلی در انگلستان قرار دارد یعنی جائیکه امروز سری به آن خواهیم زد تا بستر افسانه سازی های مدل مولسان بنتلی را از نزدیک مشاهده کنیم.
6	البته اجازه تصویربرداری از تمامی قسمت های کارخانه وجود ندارد اما آنچه که در ادامه مشاهده می کنید هم به اندازه کافی برای علاقه مندان این برند افسانه ای جذاب و خواستنی، است.
7	مولسان به عنوان یک خودروی دست ساز مورد توجه قرار دارد زیرا تقریبا تمامی قسمت های آن توسط استادکاران و با ساعت های کار دقیق مونتاژ می شود.
8	این محصول از سال 2010 تا کنون روی خط تولید بنتلی قرار دارد.
9	هر روز فقط 2 بنتلی از خط تولید این کارخانه خارج می شود که مجموعا 702 کارمند دارد.
10	بدنه خام هر مولسان از 570 کیلوگرم فولاد و آلومینیوم شکل می گیرد البته این وزن فقط مربوط به ورق هایی است که با کمترین دخالت ماشین و توسط استادکاران قالب گیری می شود.
11	در نهایت و با افزوده شدن تمامی قسمت های خودرو، وزن بنتلی به 2650 کیلوگرم می رسد.
12	فضای داخل کابین هم یک اتاق لوکس 5 ستاره است!
13	اینجا از چوب گردو، گیلاس یا بلوط برای خلق اثر هنری استفاده می شود.
14	این قطعات چوبی که بغضا کمیاب هم هستند از نقاط مختلف جهان تهیه و پس از ورود به کارخانه مراحل مختلفی را بدست متخصصان کار با چوب طی می کنند تا آماده استفاده شوند.
15	برای ساخت کامل یک بنتلی مولسان مجموعا 400 ساعت زمان لازم است و حدود 150 ساعت فقط برای آماده سازی بخش های چرمی داخل کابین هر بنتلی زمان لازم است.
16	البته تمامی برش ها توسط انسان انجام می شود و دوخت ها نیز توسط همین نیروها با استفاده از چرخ مخصوص انجام می شود.
17	برخی قسمت ها مانند فرمان نیز دست دوز هستند.
18	روی خط تولید 500 تا 650 مرحله کنترلی دقیق وجود دارد.
19	این کنترل بوسیله چشم انسان انجام می شود و ماشین تاثیری در آن ندارد.
20	سپس نوبت به مرحله اتاق نور و سایر بررسی های دقیق تر می رسد.
21	بعد از اتمام مراحل ساخت یک بنتلی، نوبت به تست درایو آن در جاده مخصوص کارخانه می رسد تا اگر مشکلی احساس می شود نسبت به رفع آن اقدام شود.
22	در مولسان از موتور 8 سیلندر با بیشینه سرعت 305 کیلومتر برساعت استفاده شده است.
23	این خودرو طی 4.
24	9 ثانیه از حالت توقف به سرعت 100 کیلومتر بر ساعت می رسد.
25	میزان خروجی این موتور 530 اسب بخار و گشتاور آن 811 پوندفوت است.
26	سیستم تعلیق فعال کیفیت رانندگی با مولسان را به میزان چشمگیری افزایش داده است.
27	مشتریان می توانند با مشاهده پالت های رنگ موجود در کارخانه شخصی سازی های جالبی را روی خودروی سفارشی خود در قسمت بدنه و داخل کابین انجام دهند.
