asriran_2_data###ترین‌های هفته دهم لیگ برتر فوتبال؛ استراماچونی و استقلال بهترین های هفته/ناکام هفته اسکوچیچ شد###https://www.asriran.com/fa/news/697406/ترین‌های-هفته-دهم-لیگ-برتر-فوتبال-استراماچونی-و-استقلال-بهترین-های-هفتهناکام-هفته-اسکوچیچ-شد###['ورزشی']###2019-11-09 08:51:00###۶۹۷۴۰۶###['استقلال', 'استراماچونی']
10
1	هفته دهم لیگ برتر برگزار شد و بازیکن تیم پرسپولیس و سرمربی تیم استقلال لقب بهترین‌های هفته را دریافت کردند.
2	به گزارش فارس، هفته دهم لیگ برتر با برگزاری 8 بازی در شهرهای مختلف کشورمان و طی چهار روز برگزار شد.
3	در این هفته با توجه به نتایج بدست آمده تیم سپاهان صدرنشینی خودر ا در جدول رده‌‌بندی لیگ برتر حفظ کرد اما تیم شهر خودرو با یک بازی کمتر و با دو اختلاف امتیاز به رده دوم لیگ صعود کرد.
4	از نکات جالب توجه هفته دهم لیگ برتر عدم شکست‌ناپذیری سپاهان و نفت مسجدسلیمان است که تنها تیم‌هایی هستند که تا اینجای لیگ در مسابقات شکست نخورده‌اند.
5	فولاد صفر پرسپولیس یکاستقلال 5 نفت آبادان صفرسپاهان 2 تراکتور صفرپیکان یک سایپا صفرماشین‌سازی 2 ذوب آهن یکشهر خودرو یک پارس جنوبی صفرنفت مسجد سلیمان صفر نساجی مازندران صفرشاهین شهرداری بوشهر یک گل‌گهر سیرجان یکتیم فوتبال استقلال موفق شد پرگل‌ترین برد هفته دهم لیگ برتر را به سود خود ثبت کند.
6	شاگردان استراماچونی بعد از برد پرگل مقابل تراکتور در تبریز این بار هم موفق شدند تیم خوب نفت آبادان را در تهران با 5 گل شکست دهند و صعود خوبی در جدول رده‌بندی لیگ برتر بدست آوردند.
7	استقلال با این برد 18 امتیازی شده و به رده چهارم جدول صعود کرد.
8	ترابی با وجود اینکه در پرسپولیس یک مهاجم کامل نیست و بیشتر در پست وینگر بازی می‌کند اما موفق شده امسال در بازی‌های حساسی برای پرسپولیس گلزنی کند.
9	ترابی این هفته در اهواز و از روی نقطه پنالتی گل سه امتیازی سرخ‌پوشان را مقابل فولاد در اهواز به ثمر رساند تا پس از از دست رفتن پنالتی علی علیپور در بازی با ماشین‌سازی اینبار این بازیکن بدون کمترین ریسک دروازه فولاد را باز کرد.
10	سرمربی ایتالیایی استقلال هر چقدر در هفته‌های ابتدایی نتوانسته بود هواداران تیمش را خوشحال کند اما در هفته‌های اخیر و با شناخت بیشتری که نسبت به آبی‌پوشان بدست آورده توانسته تیم فوق‌ العاده‌ای را راهی لیگ برتر کند.
11	حالا استقلال با استراماچونی منتظر روزهای بهتری است و سرمربی ایتالیایی آبی‌پوشان هواداران تیم را امیدوار کرده تا یکبار دیگر جشن قهرمانی در هفته پایانی توسط استقلالی‌ها گرفته شود.
12	دراگان اسکوچیچ در حالی تیمش در ورزشگاه آزادی 5 گل دریافت کرد که کمتر کسی فکرش را می کرد تیم خوب او این طور مقابل آبیهای تهران وا دهد.
13	وازدگی آبادانی ها به حدی بود که خود اسکوچیچ در نشست خبری این شکست را بدترین باخت دوران زندگی اش عنوان کرد.
14	البته در کنار اسکوچیچ باید از نکونام هم یاد کرد.
15	تیم فولاد در اهواز میزبان و پذیرای پرسپولیس بود و در حالی که خیلی‌ها فکر می‌کردند پرسپولیس در اهواز بازنده خواهد شد اما شاگردان جواد نکونام عملکرد خوبی از خود ارائه ندادند و در خانه مغلوب پرسپولیس شدند.
16	فولاد با شکست مقابل پرسپولیس در حالی که می‌توانست حتی تا رده دوم جدول صعود کند باخت و در رده‌ ششم باقی ماند.
17	مهمترین بازی هفته جدال جذاب و تماشایی سپاهان و تراکتور بود که این بازی در اصفهان رقم خورد.
18	شاگردان امیر قلعه‌نویی برای حفظ صدرنشینی به سه امتیاز این بازی نیاز مبرم داشتند اما از طرف دیگر تراکتور بعد از دو باخت متوالی به دنبال کسب امتیاز بود هرچند که شاگردان مصطفی دنیزلی در اصفهان هم سومین باخت متوالی خود را بعد از بازی با نفت آبادان و استقلال کسب کردند تا تیره‌روزی‌های تراکتور همچنان ادامه داشته باشد6 گل: شهریار مغانلو از پیکان4 گل: دیاباته از استقلال، ارسلان مطهری از ذوب آ‌هن، فراز امامعلی از پیکان، مهدی قائدی از استقلال، محمد نوری از پارس جنوبی و احمدرضا زنده‌روح از ماشین‌سازی
