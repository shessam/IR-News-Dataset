asriran_1_data###معرفی یک نسخه زمستانی از کانتیننتال جی تی! (+تصاویر)###https://www.asriran.com/fa/news/711301/معرفی-یک-نسخه-زمستانی-از-کانتیننتال-جی-تی-تصاویر###['اقتصادی']###2020-01-30 00:01:00###۷۱۱۳۰۱###['بنتلی', 'کانتیننتال', 'جی تی', 'خودرو', 'عصرایران']
12
1	کانتیننتال جی تی یکی از خاص ترین های صنعت خودری جهان است که از سال 2003 تا کنون روی خط تولید کمپانی انگلیسی قرار دارد.
2	در نسل های مختلف این محصول(3 نسل از آن ارائه شده است) از پیشرانه 6 لیتری 12 سیلندر توربودوقلو و همچنین 4 لیتری 8 سیلندر توربودوقلو استفاده شده اما نمی توانیم آنرا در حالت استاندارد یک محصول اسپرت بدانیم هرچند که تمام خصوصیات لازم را دارد!
3	ولی به هر ترتیب این راهبردهای تولیدکننده و طبقه بندی در کاتالوگ فروش است که سطح و جایگاه یک محصول را مشخص می کند.
4	اما کانتیننتال جی تی باتوجه به ویژگی هایی که اشاره شد؛ همواره مورد توجه شیفتگان سرعت قرار داشته است و اخیرا نیز نسخه ای ویژه از آن برای مسابقه سالانه در اتریش آماده شده است.
5	رقابت سرعت روی مسیری از یخ و برف که هیجان بالایی را به اشتراک می گذارد.
6	با توجه به شرایط مسابقه؛ رنگ بدنه آبی/مشکی برای آن انتخاب شده و یک ردیف چراغ ال ایی دیی نیز روی سقف نصب شده است.
7	لاستیک های اسکورپین پیرلی ویژه رانندگی در زمستان و در نهایت موتور 6 لیتری توربو دوقلوی 12 سیلندر که همه چیز را برای یک ماجراجویی سرد آماده کرده است!پیشرانه مذکور 626 اسب بخار خروجی و 900 نیوتن متر گشتاور دارد که قطعا توجه به نسبت قدرت موتور و گشتاور خودرو می تواند قسمتی از توانمندی کانتیننتال جی تی در یک پیست لغزنده را از پیش، مشخص کند.
8	کانتیننتال جی تی در آزمایش ها طی 3.
9	6 ثانیه از حالت توقف به سرعت 96 کیلومتر برساعت رسیده است.
10	بیشینه سرعت ثبت شده برای آن نیز برابر با 321 کیلومتر برساعت است.
11	یکی از تغییرات مربوط به سیستم اگزوز و استفاده از کیت اسپرت برند می شود که صدایی فوق العاده زیبا را همراه خود دارد.
12	به منظور کنترل بهتر خودرو روی برف، ارتفاع 15 میلیمتر در مقایسه با نمونه استاندارد کاهش یافته و سیستم تعلیق نیز بروزرسانی های را پشت سر گذاشته است.
13	گفتنی است دومین دوره مسابقه سالانه جی پی آیس ریس 2 فوریه در یک مسیر 600 متری یخ زده برگزار می شود.
