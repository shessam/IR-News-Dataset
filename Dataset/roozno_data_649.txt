roozno_data###قمی: مدارس و دانشگاه‌ها در صورت ادامه شیوع کرونا تا ابتدای اردیبهشت تعطیل باشند###http://roozno.com//fa/news/418396/قمی-مدارس-و-دانشگاه‌ها-در-صورت-ادامه-شیوع-کرونا-تا-ابتدای-اردیبهشت-تعطیل-باشند###[]###2020-03-15 10:31:00###۴۱۸۳۹۶###['قمی', 'تعطیل']
1
1	یک عضو کمیسیون آموزش و تحقیقات مجلس شورای اسلامی تاکید کرد: اگر همچنان روند صعودی شیوع ویروس کرونا در سطح کشور تا پایان تعطیلات عید نوروز ادامه داشته باشد باید مدارس و دانشگاه‌ها تا ابتدای اردیبهشت سال آینده تعطیل شوند.
2	به گزارش روز نو :محمد قمی اظهار کرد: بعد از شیوع ویروس کرونا مدارس و دانشگاه‌ها برای جلوگیری از ابتلای دانش‌آموزان و دانشجویان به کرونا تعطیل شد و در این مدت آموزش در فضای مجازی ادامه داشت و تعطیل نشد، البته که شاید آموزش کامل نبود و مشکلاتی وجود داشت اما به هر حال چنین سیستمی را راه اندازی کردند.
3	وی افزود: با توجه به اینکه تنها چند روز به پایان سال جاری و آغاز تعطیلات نوروزی باقی مانده، باید ستاد مبارزه با کرونا درباره زمان باز شدن مدارس بعد از تعطیلات نوروز تصمیم‌گیری کند که قطعاً این موضوع را در زمان مناسب اعلام می‌کنند کما اینکه آنها باید بعد از اطمینان از شرایط، مدارس و دانشگاه‌ها را بازگشایی کنند.
4	این عضو کمیسیون آموزش و تحقیقات مجلس توضیح داد: طبیعتا اگر شیب ابتلا به ویروس کرونا نزولی باشد مدارس و دانشگاه ها بعد از تعطیلات نوروز باز می شود اما اگر شیب همچنان صعودی باشد باید مدارس حداقل تا اول اردیبهشت ماه تعطیل باشند.
5	این عضو فراکسیون امید مجلس یادآور شد: مدارس و دانشگاه ها محل تجمع هستند پس در صورت ادامه شیوع گسترده کرونا بعد از تعطیلات هم نباید باز شوند چون ضرر آن بیشتر از حضور در کلاس های درس است.
6	قمی در پایان ابراز امیدواری کرد که هر چه زودتر این ویروس منحوس ریشه کن شده و مردم ایران طعم امنیت و سلامت را بیشتر بچشند.
