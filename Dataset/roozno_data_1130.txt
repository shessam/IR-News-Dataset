roozno_data###تاکید روحانی بر حق انتخاب مردم در استفاده از نحوه مدیریت سهام عدالت###http://roozno.com//fa/news/429298/تاکید-روحانی-بر-حق-انتخاب-مردم-در-استفاده-از-نحوه-مدیریت-سهام-عدالت###[]###2020-05-31 15:14:00###۴۲۹۲۹۸###['روحانی', 'اانتخاب مردم', 'مدیریت سهام عددالت']
1
1	رییس جمهوری بر حق انتخاب مردم در استفاده آگاهانه و نحوه مدیریت سهام عدالت تاکید کرد و گفت: شرایط لازم در این زمینه باید فراهم شود.
2	به گزارش روز نو : به نقل از پایگاه اطلاع رسانی ریاست جمهوری، جلسه هماهنگی اقتصادی دولت روز یکشنبه به ریاست حجت الاسلام و المسلمین حسن روحانی رییس جمهوری تشکیل و در این جلسه نظام بانکی کشور مکلف شد شرایط لازم را برای اعطای اعتبار به دارندگان سهام عدالت بر مبنای پشتوانه سهام آنان فراهم کند.
3	در این جلسه پس از گزارش «فرهاد دژپسند» وزیر امور اقتصادی و دارایی از میزان پیشرفت اقدامات مربوط به آزاد سازی سهام عدالت، رییس جمهوری بر حق انتخاب مردم در استفاده آگاهانه و نحوه مدیریت سهام عدالت تاکید کرد و گفت شرایط لازم در این زمینه باید فراهم شود.
4	درادامه این جلسه حسین مدرس خیابانی سرپرست وزارت صنعت، معدن وتجارت نیز از وضعیت صنعت خودروسازی و نقش مهم آن در ایجاد اشتغال گزارش داد که براساس آن روند تولید خودرو در نیمه دوم سال گذشته و دو ماهه اول امسال افزایشی بوده استسرپرست وزارت صنعت، معدن و تجارت همچنین از تاثیر اقدامات این وزارتخانه در مدیریت قیمت در بازار خودرو و مقابله با رانت جویی گزارش داد و رئیس جمهور نیز دراین زمینه علاوه بر لزوم تقویت و رشد تولید خودرو در داخل کشور بر ارتقا فناوری و کیفیت تولید داخل و همچنین شفاف سازی و واقعی کردن نرخ خودرو تاکید کرد.
5	لزوم هماهنگ کردن سیاست تولید و فروش خودرو با ملاحظات زیست محیطی از طریق جایگزین کردن خودروهای جدید به جای خودروهای فرسوده از دیگر موضوعات مطرح شده در جلسه ستاد هماهنگی اقتصادی دولت بود.
