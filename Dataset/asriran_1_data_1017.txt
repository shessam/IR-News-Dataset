asriran_1_data###دومین نفتکش ایرانی به سواحل ونزوئلا رسید###https://www.asriran.com/fa/news/730220/دومین-نفتکش-ایرانی-به-سواحل-ونزوئلا-رسید###['سیاسی']###2020-05-25 16:47:00###۷۳۰۲۲۰###['نفت کش', 'ونزوئلا']
11@@@12
1	دومین نفتکش ایرانی پس از طی یک سفر طولانی از خلیج فارس، به سواحل ونزوئلا رسید.
2	به گزارش ایسنا، آمار ترافیک دریایی نشان داد دومین نفتکش ایرانی حامل سوخت به نام فارست که صبح یکشنبه وارد منطقه اقتصادی انحصاری ونزوئلا شده بود، به سواحل این کشور رسید.
3	نفتکش فارست با اسکورت نیروی دریایی ونزوئلا به مقصد خود رسید.
4	نفتکش فارست دومین نفتکش ایرانی پس از فورچون است که در ۴۸ ساعت گذشته به سواحل ونزوئلا رسیده است.
5	نفتکش فورچون که حامل ۳۰ هزار تن بنزین بود، صبح روز یکشنبه در شمال بندر پوئرتو لاکروس ونزوئلا بود و گفته می شود در پالایشگاه "ال پالیتو" ونزوئلا لنگر انداخته است.
6	سه نفتکش ایرانی دیگر هم در مسیر رسیدن به ونزوئلا هستند.
7	این پنج کشتی مجموعا حامل ۱.
8	۵۳ میلیون بشکه معادل ۲۱۰ هزار تن بنزین هستند.
9	با رسیدن فارست به ونزوئلا، اخباری منتشر شد مبنی بر این که این کشتی توسط کشتی آمریکایی آدام جوزف دنبال شده است.
10	ظاهرا این کشتی روز شنبه نفتکش فورچون را نیز دنبال کرده است.
11	این اخبار در بحبوحه نگرانیها نسبت به احتمال مداخله نظامی آمریکا علیه نفتکشهای ایرانی منتشر می شود.
12	تهران به واشنگتن هشدار داده است در صورت جلوگیری از رسیدن ناوگان نفتکشهای ایرانی به ونزوئلا، کاخ سفید با واکنش شدید روبرو خواهد شد.
13	بر اساس گزارش اسپوتنیک، صنعت نفت ایران و ونزوئلا هدف تحریمهای آمریکا قرار دارند و این تحریمها یکی از عوامل اصلی کمبود شدید بنزین در ونزوئلا بوده است.
14	سه نفتکش ایرانی دیگری که در حال پیمودن اقیانوس آتلانتیک به مقصد ونزوئلا هستند، پتونیا، فاکسون و کلاول نام دارند.
