asriran_1_data###کرونا به امارات هم رسید###https://www.asriran.com/fa/news/711207/کرونا-به-امارات-هم-رسید###['بین الملل']###2020-01-29 09:40:00###۷۱۱۲۰۷###['کرونا', 'امارات']
4
1	وزارت بهداشت امارات متحده عربی روز چهارشنبه از شناسایی اولین مورد از ابتلا به ویروس کرونا در این کشور خبر داد.
2	به گزارش ایرانا به نقل از خبرگزاری رسمی امارات، وزارت بهداشت این کشور گفته که فرد مبتلا از اعضای خانواده ای است که از شهر ووهان چین به امارات سفر کرده اند.
3	بر اساس این گزارش، فرد مبتلا تحت مراقبت پزشکی قرار دارد و حال عمومی وی پایدار است.
4	وزارت بهداشت امارات متحده عربی تاکید کرده که با هماهنگی دستگاه های مرتبط در این کشور اقدامات ضروری پیشگیرانه را برای جلوگیری از شیوع این ویروس اتخاذ کرده و به دقت وضعیت را تحت نظر دارد.
5	ویروس کرونا که اعلام شد اواخر سال گذشته میلادی در بازار غذاهای دریایی در شهر ووهان واقع در استان هوبی در مرکز چین که به طور غیرقانونی حیوانات وحشی می فروخت سرچشمه گرفته است اکنون علاوه بر ۳۰ استان و منطقه چین به ۱۴ کشور دیگر از جمله ایالات متحده آمریکا، استرالیا، تایلند، کره جنوبی، ژاپن، کانادا و فرانسه هم گسترش یافته است.
6	این ویروس که از خانواده «ویروس کرونا» شناخته شده است دوره نهفته نسبتا طولانی از چند روز تا دو هفته دارد و همین باعث شده است تا زمانی که علایمی چون تب و تنگی نفس در مبتلایان بروز نکند از آن آگاهی ندارند و ضرورتی برای رفتن به بیمارستان نمی بینند.
7	بیشتر بخوانید:
