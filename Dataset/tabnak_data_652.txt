tabnak_data###سلطان شیشه در مشیریه بازداشت شد###https://www.tabnak.ir/fa/news/958924/سلطان-شیشه-در-مشیریه-بازداشت-شد###['صفحه نخست', 'اجتماعی']###2020-02-14 18:55:00###۹۵۸۹۲۴###['سرهنگ عبدالوهاب حسنوند', 'رئیس پلیس مبارزه با موادمخدر تهران', 'سلطان شیشه']
3
1	به گزارش تابناک به نقل از باشگاه خبرنگاران، سرهنگ عبدالوهاب حسنوند، رئیس پلیس مبارزه با موادمخدر تهران بزرگ گفت: در پی دریافت گزارش مردمی مبنی بر فعالیت متهمی در حوزه توزیع ماده مخدر شیشه در محله مشیریه، پرونده‌ای در پایگاه نهم پلیس مبارزه با موادمخدر فاتب برای بررسی موضوع تشکیل شد.
2	وی افزود: پس از بررسی پرونده مشخص شد که فردی که دارای سابقه توزیع و فورش موادمخدر در سطح شهر تهران را دارد اقدام به توزیع ماده مخدر شیشه در منزل مسکونی خود می‌کند.
3	رئیس پلیس مبارزه با موادمخدر فاتب با بیان اخذ نیابت قضایی برای دستگیری متهم، تصریح کرد: با اعزام ماموران پلیس به محل مورد نظر، پس از تحت نظر قرار گرفتن مخفیگاه وی، ماموران موفق به دستگیری متهم شدند.
4	وی افزود: در بازرسی از مخفیگاه متهم مقدار ۱۴ کیلوگرم ماده مخدر شیشه کشف شد و متهم به همراه مواد مکشوفه جهت سیر مراحل قانونی به مقر پلیس مبارزه با موادمخدر فاتب منتقل شد.
