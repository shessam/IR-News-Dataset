asriran_1_data###دو گزینه سیتی برای جانشینی پپ گواردیولا###https://www.asriran.com/fa/news/714025/دو-گزینه-سیتی-برای-جانشینی-پپ-گواردیولا###['ورزشی']###2020-02-16 11:57:00###۷۱۴۰۲۵###['منچستر سیتی', 'گواردیولا']
3
1	خبر محرومیت دو ساله سیتی از لیگ قهرمانان می تواند تاثیر شگرفی روی پروژه بلندمدت این تیم بگذارد.
2	به گزارش آی اسپورت، سیتیزن ها در سال های اخیر تبدیل به یکی از قطب های قدرتمند فوتبال انگلیس شده و همواره یکی از مدعیان کسب قهرمانی در لیگ قهرمانان اروپا به شمار می آمدند، حالا اما خطر جدایی ستاره های بزرگ این تیم و البته پپ گواردیولا وجود دارد.
3	نشریه تلگراف مدعی شد اگر درخواست تجدید نظر سیتی برای کاهش یا رفع این ممنوعیت رد شده و در نهایت در پایان فصل پپ گواردیولا تصمیم به جدایی از سیتی بگیرد، مدیران این باشگاه از همین حالا گزینه هایی را برای جانشینی این سرمربی اسپانیایی در نظر گرفته اند.
4	مائوریسیو پوچتینو، سرمربی سابق و موفق تاتنهام می تواند فصل بعد روی نیمکت سیتی حضور یابد.
5	پوچتینو که در سالهای اخیر مورد توجه تیم های بزرگی از سری آ و لالیگا قرار گرفته، چندی قبل علنا ابراز آمادگی کرد دوباره در لیگ برتر مشغول به کار شود و اگرچه منچستریونایتد نیز خواهان همکاری با این سرمربی آرژانتینی است، اما سیتی نیز می تواند خیلی سریع با او به توافق دست یابد و همکاری طرفین از ابتدای فصل بعدی آغاز شود.
6	برندان راجرز، سرمربی موفق و فعلی لسترسیتی دیگر گزینه سیتیزن هاست.
7	راجرز که در فصل جاری تیمش را تبدیل به یکی از مدعیان کسب سهمیه لیگ قهرمانان کرده و همین حالا نیز مهم ترین رقیب سیتی برای کسب نایب قهرمانی این فصل لیگ برتر به شمار می آید، در سال های اخیر در این کشور عملکرد درخشانی داشته و می تواند در ماه های آتی جانشین پپ گواردیولا شود.
