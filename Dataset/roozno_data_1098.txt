roozno_data###ونزوئلا پول بنزینِ ایران را چگونه می‌دهد؟###http://roozno.com//fa/news/428786/ونزوئلا-پول-بنزینِ-ایران-را-چگونه-می‌دهد###[]###2020-05-28 10:19:00###۴۲۸۷۸۶###['ونزوئلا', 'پول بنزین ایران']
1
1	یک مقام دولتی ونزوئلا اعلام کرد چهارمین نفتکش ایران هم به دریای کارائیب رسید و هم اکنون در حال حرکت به سمت آب های ونزوئلاست.
2	به گزارش روز نو :این در حالی است که طی روزهای گذشته با رسیدن محموله های بنزین ایران، پمپ بنزین ها در این کشور برای توزیع بنزین وارداتی در بین شهروندان ونزوئلایی آماده می شوند.
3	ایران با ارسال 5 نفتکش به سمت ونزوئلا در مجموع 1.
4	53 میلیون بشکه بنزین و فرآورده های نفتی دیگر به این کشور صادر می کند تا بتواند از فشارهای وارده بر مردم ونزوئلا که تحت تحریم های شدید آمریکا قرار دارند بکاهد.
5	برخی گزارش ها از بروز مشکلاتی در مقابله ونزوئلا با بیماری کرونا به دلیل کمبود بنزین در این کشور خبر داده اند از جمله این که حتی پزشک ها برای رفتن به بیمارستان و مداوای بیماران به دلیل نبود بنزین با مشکل مواجه شده اند.
6	ونزوئلا که زمانی ارزان ترین بنزین دنیا را در اختیار شهروندان خود قرار می داد اکنون با صف های طولانی در پشت پمپ بنزین ها مواجه است و هر لیتر بنزین در بازار آزاد به قیمت حداقل 2 دلار به فروش می رسد.
7	بر اساس این گزارش فاکسون، چهارمین نفتکش ایرانی است که اکنون در حال ورود به دریای کارائیب است.
8	سومین نفتکش با نام پنتونیا در حال حرکت به سمت پالایشگاه ال پالیتو است؛ جایی که نخستین نفتکش ورودی ایران به ونزوئلا یعنی فورچون لنگر انداخته است.
9	دومین نفتکش ورودی به ونزوئلا نیز فارست نام دارد که در پالایشگاه کاردون محموله خود را خالی می کند.
10	«حجت‌الله سلطانی» سفیر ایران در ونزوئلا روز چهارشنبه در گفت‌وگویی گفت: صادرات بنزین به ونزوئلا در چارچوب قواعد و مقررات بین‌المللی انجام شده و تمام وجه بنزین هم دریافت شده است.
11	وی با بیان اینکه معمولا کشورها از مکانیسم و شیوه‌های مختلفی در مبادلات تجاری بین‌المللی استفاده می‌کنند، اظهار داشت: آنچه مهم است این است که ونزوئلا و ایران مکانیسم خاص خود را برقرار و وجه هرگونه صادرات فیمابین به صورت کامل پرداخت و دریافت می‌شود که نمونه بارز آن، صادرات اخیر بنزین بوده است.
12	دو نفتکش ایرانی طی روزهای گذشته در بنادر ونزوئلا پهلوگیری کرده و مشغول تحویل محموله سوختی خود هستند.
13	سومین نفتکش ایرانی هم روز گذشته هم وارد آب‌های ونزوئلا شد.
14	دو نفتکش دیگر هم قرار است تا ۱۲ خرداد وارد این آب‌ها شوند.
15	پیش‌تر سلطانی گزارش ها در مورد دریافت طلا از سوی ایران در قبال صادرات بنزین خود را رد کرده و گفته نیازی به این کار نیست زیرا راه های دیگری برای پرداخت بهای بنزین ایران وجود دارد مثل دریافت قهوه و کاکائو.
