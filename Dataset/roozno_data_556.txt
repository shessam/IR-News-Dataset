roozno_data###امید تازه در درمان برخی موارد شدید کرونا###http://roozno.com//fa/news/417820/امید-تازه-در-درمان-برخی-موارد-شدید-کرونا###[]###2020-03-11 12:37:00###۴۱۷۸۲۰###['کرونا', 'درمان']
1
1	سخنگوی وزارت بهداشت از بهبود نسبی علایم برخی موارد شدید کروناویروس (کووید19) با داروی ایرانی و ادامه روند بررسی ها در این زمینه خبر داد.
2	به گزارش روز نو :دکتر کیانوش جهان‌پور در پاسخ به برخی مطالب منتشر شده در فضای مجازی مبنی بر تجویز نوعی داروی تنظیم‌کننده سیستم ایمنی بدن به نام "اکتمرا" در بیماران مبتلا به کرونا در یکی از بیمارستان‌های اصفهان و بهبودی نسبی علائم بیمار در گرافی‌های انجام شده، با تایید این موضوع گفت: این مورد اولین کیس ترایال داروی بیوسیمیلار ایرانی توسیلیزومب بوده و علائم بیماری در ۴۸ ساعت پس از تجویز آن تخفیف نسبی یافته است، اما هنوز برای قضاوت و ارزیابی در این زمینه زود است.
3	امید تازه در درمان برخی موارد شدید کروناسخنگوی وزارت بهداشت، درمان و آموزش پزشکی در توضیح بیشتر با بیان این‌که این دارو ظرف 24 ساعت پس از تزریق اولیه پاسخ نسبی نشان داده و اکسیژناسیون بیمار و نمای گرافی ریه فعلا بهتر شده است اما همچنان بیمار اینتوبه است، اضافه کرد: طی امروز و روزهای آینده نیز این ترایال در موارد دیگری از بیماران با تشخیص پزشکان معالج ادامه خواهد داشت و اگر اثربخشی نسبی در موارد داشته باشد قاعدتاً وارد فهرست دارویی کشور نیز خواهد شد و گزارش های موردی در چین نیز از سودمندی نسبی آن در برخی موارد شدید ابتلا به کووید۱۹ حکایت دارد.
4	جهان‌پور تاکید کرد: البته تولید انبوه این دارو با توجه به بومی‌ شدن فناوری طی حدود سه هفته می‌تواند وارد بازار کشور شود.
5	وی در عین حال با تاکید بر این‌که این دارو قاعدتا کاربرد عام در درمان کرونا ندارد، اظهار کرد: تنها به شرط اثربخشی برای مراحل پایانی بیمارانی که در CRS هستند و البته با لحاظ برخی شرایط قابل تجویز است.
6	سخنگوی وزارت بهداشت، درمان و آموزش پزشکی همچنین گفت: همزمان سودمندی احتمالی دو داروی بیوسیمیلار دیگر که تولید داخلی هستند نیز مطرح است.
7	این داروها شامل اینترفرون آلفا و اینترفرون بتا است که در فهرست دارویی کشور هستند و پیش ازین نیز استفاده می شده اند.
8	دو داروی اول در فهرست دارویی کشور وجود داشته و چند تولیدکننده داخلی هم دارند.
9	اما داروی توسیلیزومب هنوز در فهرست رسمی دارویی کشور نیست و نیاز به بررسی بیشتری دارد که مطالعات اثربخشی در این زمینه آغاز شده است.
