roozno_data###عضو جبهه پیروان: اصولگرایان سنتی برای پُست سرودست نمی‌شکنند###http://roozno.com//fa/news/429560/عضو-جبهه-پیروان-اصولگرایان-سنتی-برای-پُست-سرودست-نمی‌شکنند###[]###2020-06-02 09:27:00###۴۲۹۵۶۰###['اصولگرایان', 'انتخابات هیئت رئیسه']
1
1	عضو جبهه پیروان خط امام و رهبری می گوید: برای اولین بار در ادوار تاریخ مجلس بعد از انقلاب اسلامی بود که ۵۶ نفر برای تصدی ریاست مجلس، شال و کلاه کردند و به صحنه رقابت آمدند.
2	به گزارش روز نو ، شاید یکی از ناکام های اصلی اجلاسیه اول انتخابات هیئت رئیسه مجلس یازدهم، جریان موسوم به سنتی ها باشند.
3	مصطفی میرسلیم به عنوان نماینده حزب موتلفه اسلامی در جریان انتخاب ریاست با وجودی که پاپس نکشید و تا آخرایستاد، موفق به کسب بیشتر از ۵ رای در جلسه فراکسیون انقلاب و ۱۰ رای در صحن علنی نشد.
4	عباس سلیمی نمین در گفتگو با خبرآنلاین علت را در انسداد موتلفه و مانع تراشی پیران بر سر راه جوانان ارزیابی کرده بود اما کریمی اصفهانی از اصولگرایان نزدیک به طیف سنتی معتقد است میرسلیم با احساس تکلیف وارد گود شده بود.
5	برای بررسی این موضوع و تحلیل ترکیب هیئت رئیسه مجلس به سراغ محسن کوهکن نماینده ادوار مجلس و عضو جبهه پیروان خط امام و رهبری رفتیم.
6	او سهم خواهی در جریان انتخاب هیئت رئیسه را رد نمی کند اما آن را طبیعی و بدیهی می شمارد.
7	برای اولین بار ۵۶ نفر برای تصدی ریاست شال و کلاه کردندمحسن کوهکن نماینده ادوار مجلس و عضو جبهه پیروان خط امام و رهبری در گفتگو با خبرآنلاین، با اشاره به روند انتخاب رئیس مجلس و رقابت درون جریانی بین اصولگرایان، گفت: در این دوره، افراد مختلفی نامزد ریاست مجلس شدند، هر چند همه از یک لجنه و گروه سیاسی بودند اما بنابر به دلایل مختلفی مثل اینکه برخی معتقد به برنامه محوری بودند یا برخی دیگر تحلیل های دیگری داشتند و بنا برهمان هم وارد گود شدند.
8	وی افزود: برای اولین بار در ادوار تاریخ مجلس بعد از انقلاب اسلامی بود که ۵۶ نفر برای تصدی ریاست مجلس، شال و کلاه کردند و به صحنه رقابت آمدند.
9	به نفع هیچ پارلمانی نیست که رئیس آن رأی ناپلئونی بیاوردکوهکن با بیان اینکه همه این دوستان از باب وظیفه و خدمت به رقابت ورود کردند، گفت: با وجود این، ریاست در نهایت با اقتدار ۲۳۰ رای آورد که این نقطه قوت مجلس است چون به صلاح هیچ مجلسی نیست که رئیسش، رای ناپلئونی بیاورد.
10	نماینده ادوار مجلس شورای اسلامی با اشاره به وضعیت نامزدی نواب ریاست گفت: برای تصدی نواب ریاست هم نامزدها زیاد بودند که لابی ها و تلاش های زیادی در این باره شد.
11	من به حواشی قصه کاری ندارم اما کار پخته ای که فراکسیون کرد این بود که تمامی اعضا تصمیم گرفتند تا تصمیم فراکسیون را در صحن علنی نشکنند البته بعضی دوستان، دلخوری هایی داشتند اما برای اهداف بزرگ تر، گاهی شخص سیاسی باید از خود بگذرد ولو حق داشته باشد.
12	رأی آوردن قاضی زاده به خاطر عضویتش در جبهه پایداری نیستکوهکن درباره سهم دهی در ترکیب هیئت رئیسه مجلس از جمله نواب رئیس که به جریان نزدیک پایداری ها داده شد، گفت: مطرح است که آقای قاضی زاده هاشمی عضو جبهه پایداری است اما او در گذشته هم از نظر فردی و شخصی رای قابل توجهی داشت که دلیلش عمدتا به نوع سلوک شخصی اش با نمایندگان و تیزبودن و ضریب هوشی بالای او بر می گردد.
13	وی اضافه کرد: ابتدا ما فکر نمی‌کردیم که او بتواند بر جریان مسلط شود اما در نهایت دیدیم که مسلط شد.
14	رای آوردن آقای قاضی زاده بیشتر به نوع سلوک شخصی و ارتباطات و تعاملات وی با نمایندگان بر می گردد تا به دلیل عضویتش در جبهه پایداری.
15	سهم دهی در انتخابات هیات رئیسه را رد نمی کنم اماغیرهوی با اشاره به سهم دهی در جریان انتخابات هیئت رئیسه مجلس یازدهم، اظهار داشت: اگر در هر مجلسی، یک جریان سیاسی اعم از ولایی و انقلابی یا اصلاح طلب، واجد اکثریت باشد اما داخل این جریان اکثریت، سهچهار سلیقه وجود داشته باشد و بعد آن سلیقه ها بنشینند و تفاهم کنند تا از اشخاص توانمند و خبره خود،هر یک اموری را به دست بگیرد، این در نوع خود حسن است.
16	کوهکن تصریح کرد: مجلس، جایی است که باید با روش های اقناعی پیش رفت و تکروی نمی‌شود کرد.
17	من اصل سهم دهی را رد نمیکنم اما در نوع خود، عیب نمیدانم.
18	سنتی ها تکلیف گرا هستند و برای گرفتن سمت سرودست نمی شکنندکوهکن در پاسخ به این سوال که چرا جریان سنتی توانست در جریان انتخابات هیئت رئیسه، به نتیجه قابل قبولی برسد، گفت: جریان سنتی معمولا تکلیف گراست یعنی معتقد است که حسب تکلیف و فارغ از نتیجه باید به رقابت ورود کرد یعنی چندان در پی تلاش مستمر و دقیقی نیستند.
19	این ویژگی اصلی جریان سنتی است.
20	نماینده ادوار مجلس در این باره تاکید کرد: در آن طرف، شاکله اصلی جریان اصلاح طلب و چارچوب دار مثل اعضای جامعه روحانیت مبارز هم چندان برای رقابت و گرفتن یک جایی سر و دست نمی‌شکنند.
21	این ویژگی در این طرف و در میان جریان سنتی اصولگرا هم وجود دارد.
