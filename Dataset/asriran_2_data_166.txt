asriran_2_data###ژاپن: اهدای کلینیک سیار به سیلزدگان ایران (+عکس)###https://www.asriran.com/fa/news/699380/ژاپن-اهدای-کلینیک-سیار-به-سیلزدگان-ایران-عکس###['اجتماعی ']###2019-11-21 10:55:00###۶۹۹۳۸۰###['کلینیک', 'سیل', 'ژاپن']
4
1	ژاپن در راستای کمک به سیلزدگان ایرانی یک دستگاه کلینیک سیار به ایران اهدا کرد.
2	به گزارش عصرایران به گفته کانال تلگرامی سفارت ژاپن در تهران در مراسم اهدای این کلینیک سیار آقای سایتو، سفیر ژاپن، دکتر پیرحسین کولیوند، رئیس سازمان اورژانس کشور و دکتر کریستوف هملمن نماینده سازمان جهانی بهداشت در ایران حضور داشتند.
3	این کلینیک سیار یکی از انواع کمک ها برای ارائه خدمات بهداشتی و درمانی سریع به سیل زدگان است که شینزو آبه، نخست وزیر ژاپن در جریان جلسه سران ژاپن و ایران در ماه ژوئن سال جاری به حسن روحانی، رئیس جمهور ایران اعلام کرده بود.
4	هدف از پروژه سازمان جهانی بهداشت این است که با فراهم کردن کلینیک و آزمایشگاه سیار و نیز دارو و واکسن های ضروری آموزش پزشکی اولیه و غیره خدمات بهداشتی و درمانی بهبود یابد.
5	این سازمان همچنین در قالب این پروژه اقداماتی نیز برای ارتقای ظرفیت کادر درمانی مربوطه در ایران انجام داده است.
6	سایتو، سفیر ژاپن، در این مراسم گفت: "این سیل که در مناطق گسترده ای از ایران حادثه آفرید، صدمات و خسارت های جدی را به بخش بهداشت و درمان وارد نمود.
7	دولت ژاپن به منظور تسریع در کمک رسانی و ارائه خدمات درمانی به سیلزدگان از طریق سازمان جهانی بهداشت اقدام می نماید.
8	ما امیدواریم که این دستگاه کلینیک سیار که امروز اهدا گردید در بهبود خدمات درمانی به سیل زدگان نقش موثری داشته باشد".
