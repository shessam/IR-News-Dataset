tabnak_data###هلاکت حدود ۴۰ داعشی در صلاح الدین عراق###https://www.tabnak.ir/fa/news/961959/هلاکت-حدود-۴۰-داعشی-در-صلاح-الدین-عراق###[]###2020-02-26 16:07:00###۹۶۱۹۵۹###['داعش', 'عراق', 'تروریسم']
1
1	مرکز اطلاع‌رسانی امنیتی عراق اعلام کرد، نیروهای مبارزه با تروریسم این کشور ۳۹ تروریست از جمله سرکردگان داعش را در استان صلاح الدین به هلاکت رساندند.
2	به گزارش ایسنا، به نقل از سایت سومریه نیوز، مرکز اطلاع‌رسانی امنیتی عراق با اعلام این مطلب گفت، در پی درگیری‌ها با تروریست‌ها که بیش از ۱۰ ساعت به طول انجامید، یک مفتی و مسئول نظامی گروهک تروریستی داعش نیز از پای درآمدند.
3	این منبع افزود، در این عملیات، یک انبار زیر زمینی حاوی سلاح و مهمات و یک تونل زیر زمینی که دیوان مالی داعش نامیده می‌شود و دربرگیرنده اسناد، تجهیزات و رایانه‌های ویژه انجام معاملات مالی داعش بود، شناسایی و منهدم شد.
4	مرکز اطلاع‌رسانی امنیتی عراق اعلام کرد، نیروهای مبارزه با تروریسم عملیات هلی برن متعددی را در کوهستان الخانوکه در استان صلاح الدین انجام دادند.
5	این عملیات که بنا بر اطلاعات منتشر شده در خصوص وجود مواضع تروریستی در این منطقه صورت گرفت، با وارد نمودن ضربه ‌های دندان‌شکن به بقایای داعش پایان یافت.
