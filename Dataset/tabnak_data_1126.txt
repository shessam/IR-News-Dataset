tabnak_data###پیشروی نیروهای انصارالله در الجوف/ نقض آتش‌بس حدیده توسط ائتلاف عربی###https://www.tabnak.ir/fa/news/964695/پیشروی-نیروهای-انصارالله-در-الجوف-نقض-آتش‌بس-حدیده-توسط-ائتلاف-عربی###[]###2020-03-09 16:16:00###۹۶۴۶۹۵###['انصارالله', 'یمن', 'عربستان سعودی']
1@@@2
1	نیروهای انصارالله ضمن پیشروی در استان الجوف، بر دو منطقه آن کنترل یافتند.
2	همچنین ائتلاف عربی بیش از ۱۵۵ مرتبه توافق آتش‌بس در استان حدیده را نقض کرده است.
3	به گزارش ایسنا، به نقل از سایت المیادین، نیروهای مسلح یمن وابسته به انصارالله کنترل دو منطقه المهاشمه و السلیله را در استان الجوف به دست گرفتند و این نیروها با وجود حملات مکرر جنگنده‌های ائتلاف عربی پیشروی قابل ملاحظه‌ای داشتند.
4	همزمان با این امر یک منبع نظامی یمنی اعلام کرد، ائتلاف عربی بیش از ۱۵۵ مرتبه توافق آتش‌بس در استان حدیده را نقض کرده است و جنگنده‌های این ائتلاف حملاتی را در غرب حدیده انجام دادند.
5	وی در توییتی نوشت، گریفیث در طول مأموریت خود هیچ دستاوردی در هیچ زمینه‌ای جز فریبکاری نداشته و از تمایل رهبری یمن در صنعا برای برقراری صلح و امنیت سوءاستفاده کرده است.
6	در همین راستا، عبدالوهاب المحبشی، عضو دفتر سیاسی انصارالله گفت، هدف از بیانیه ائتلاف عربی از عملیاتش در حدیده، سرپوش نهادن بر عملیات مستقیم آمریکا بود.
7	همه تجاوزهای واشنگتن از طریق عربستان و امارات در یمن با شکست روبرو شد.
8	در پی پیشروی نیروهای انصارالله در الجوف، عربستان و هم‌پیمانانش در جنگ یمن یکدیگر را مسؤول شکست در این کشور می‌دانند.
