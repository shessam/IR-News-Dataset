asriran_2_data###جواب قلعه‌نویی به انصاری‌فرد؛ من شجاعت داشتم اما...###https://www.asriran.com/fa/news/704619/جواب-قلعه‌نویی-به-انصاری‌فرد-من-شجاعت-داشتم-اما###['ورزشی']###2019-12-21 13:33:00###۷۰۴۶۱۹###['قلعه نوعی', 'انصاری فرد']
3
1	سرمربی سپاهان طی اظهارنظری پاسخ صحبت های شب گذشته محمدحسن انصاری فرد را داد.
2	به گزارش "ورزش‌سه"، بعد از درخواستی که امیر قلعه نویی سرمربی سپاهان از محمد حسن انصاری فرد داشت و اعلام کرد که انتظار دارد مدیرعامل پرسپولیس جلوی توهین به خودش در ورزشگاه ها را بگیرد، انصاری فرد شب گذشته با حضور در برنامه شب های فوتبالی توضیحاتی را در این خصوص ارائه کرد.
3	مدیرعامل پرسپولیس در مصاحبه خودش اعلام کرد که قلعه نویی از عبارتی درباره هواداران پرسپولیس استفاده کرده که خارج از ادب است و از سرمربی سپاهان می خواهد ادبیات و لحنش را تغییر دهد.
4	حالا اما این اظهارات انصاری فرد با واکنش دوباره امیر قلعه نویی مواجه شده است.
5	سرمربی سپاهان در گفت و گوی کوتاهی که با خبرنگار "ورزش سه" داشت، در این باره گفت: آقای انصاری فرد از مدیران ورزشی و خوشنام فوتبال ایران است.
6	اعتقاد قلبی ام همیشه این بوده که فوتبال باید دست آدم هایی مثل دادکان، مصطفوی و انصاری فرد باشد و همواره در مصاحبه هایم این موضوع را اعلام کرده ام.
7	منتها یک مساله ای باید مورد توجه قرار بگیرد.
8	وی ادامه داد: نکته مهم ماجرا این است که من در آن مصاحبه چند هفته قبل که آقای انصاری فرد می‌گوید اسمی از تیمی و هواداران تیمی نیاوردم.
9	مساله دیگر هم بحث کنش و واکنش است.
10	توقع من از آقای انصاری فرد این است که جلوی کنش ها را بگیرد و به همین خاطر از او در برنامه تلویزیونی شب های فوتبالی درخواست کردم با مسائل برخورد کند.
11	سرمربی سپاهان حرف هایش را اینطور به پایان برد: من آنقدر شجاعت داشتم تا وقتی از دایره ادب خارج شدم عذرخواهی کنم.
12	از آقای انصاری فرد هم می خواهم اگر شجاعت عذرخواهی ندارد، حداقل جلوی کنش ها را بگیرد.
13	این تنها خواسته من از ایشان بوده و هست.
