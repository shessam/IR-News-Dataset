asriran_2_data###لغو پروانه فعالیت ۱۳ شرکت حمل و نقل در کرمانشاه###https://www.asriran.com/fa/news/699390/لغو-پروانه-فعالیت-۱۳-شرکت-حمل-و-نقل-در-کرمانشاه###['اجتماعی ']###2019-11-21 11:52:00###۶۹۹۳۹۰###['کرمانشاه', 'حمل و نقل']
7
1	مدیرکل راهداری و حمل و نقل جاده‌ای کرمانشاه گفت: پروانه فعالیت ۱۳ شرکت حمل و نقل استان از آبان سال گذشته تاکنون لغو شده است.
2	فریبرز کرمی در گفت و گو با ایرنا افزود: از اول آبان ماه سال گذشته تاکنون ۶۹ جلسه کمیسیون ماده ۱۲ تشکیل و پرونده ۲۶۲ شرکت و مؤسسه حمل و نقلی بررسی و اتخاذ تصمیم شده است.
3	وی اظهارداشت: در نتیجه این جلسات ۱۵۰ شرکت جریمه نقدی، ۴۲ شرکت تذکر، ۵۷ شرکت برائت و پروانه فعالیت ۱۳ شرکت نیز لغو شد.
4	مدیرکل راهداری و حمل و نقل جاده‌ای استان کرمانشاه گفت: در این مدت همچنین ۳۳ جلسه کمیسیون ماده ۱۱ تشکیل و به پرونده ۵۴۹ راننده رسیدگی و اتخاذ تصمیم شده است.
5	کرمی افزود: به دنبال برگزاری این جلسات ۳۳۴ راننده تذکر کتبی دریافت کردند، برگه فعالیت یا کارت هوشمند ۱۶۸ راننده لغو و برای ۴۷ راننده رأی برائت صادر شده است.
6	​استان کرمانشاه در مجموع بیش از هشت هزار کیلومتر راه اصلی، فرعی و روستایی دارد.
7	هم اکنون ۲۴۳ دستگاه اتوبوس، هزار و ۳۶۵ مینی بوس و یک هزار و ۲۰۸ دستگاه خودرو سواری در ناوگان حمل و نقل عمومی کرمانشاه به مسافران خدمات می‌دهند.
8	۲۷ مجتمع خدمات رفاهی بین راهی در این استان هم اکنون با امکانات لازم پذیرای ارائه خدمات به مسافران و هموطنان هستند.
9	همچنین بیش از سه هزار و ۵۶۱ هزار راننده برون شهری در استان کرمانشاه مشغول فعالیت هستند.
10	بیش از ۲ میلیون نفر در ۳۲ شهر و ۲ هزار و ۵۹۵ روستای استان کرمانشاه سکونت دارند.
