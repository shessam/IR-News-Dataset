asriran_1_data###فعالیت بانک‌های یزد از فردا غیرحضوری است###https://www.asriran.com/fa/news/718586/فعالیت-بانک‌های-یزد-از-فردا-غیرحضوری-است###['اجتماعی ']###2020-03-13 20:38:00###۷۱۸۵۸۶###['یزد', 'بانک', 'کرونا']
4
1	ستاد استانی پیشگیری و مقابله با کرونا در یزد در اطلاعیه ۵۳ خود که جمعه‌ شب صادر شد از غیرحضوری شدن تمام فعالیت‌ مهم شبکه بانکی استان اعم از دولتی و خصوصی از فردا /شنبه / تا پایان سال جاری خبر داد.
2	در این اطلاعیه آمده است: با توجه به تاکید بانک مرکزی مبنی بر انجام بانکداری غیر حضوری به منظور کنترل و کاهش کرونا، نمام فعالیت‌های مهم شبکه بانکی استان اعم از بانک‌های دولتی و خصوصی تنها به صورت غیر حضوری انجام و شورای هماهنگی بانک‌ها با به حداقل رساندن و محدود نمودن تعداد شعب دایر در سطح استان برای انجام‌ امور خیلی ضروری، اطلاع رسانی لازم را نیز انجام دهد.
3	همچنین شورای هماهنگی بانک‌های استان با اطلاع رسانی به شبکه بانکی کشور در خصوص نحوه فعالیت بانک‌های استان تا پایان سال جاری، لزوم همکاری و مساعدت حداکثری با اصناف، کسبه، کارآفرینان و کلیه کسانی که از شرایط فعلی شیوع ویروس کرونا در استان متضرر شده اند را بطور جدی مدنظر قرار دهند.
4	مبتلایان به ویروس کرونا در استان یزد به ۲۱۷ نفر رسید که ۴۶ نفر از این تعداد مربوط به ۲۴ ساعت گذشته است؛ ۲۰ نفر هم فوت کرده اند.
