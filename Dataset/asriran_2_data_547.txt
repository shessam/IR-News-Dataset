asriran_2_data###بلاتکلیفی پرسپولیس در نقل و انتقالات/ پیکان و نفت آبادان به سرخپوشان پاسخ منفی دادند###https://www.asriran.com/fa/news/706181/بلاتکلیفی-پرسپولیس-در-نقل-و-انتقالات-پیکان-و-نفت-آبادان-به-سرخپوشان-پاسخ-منفی-دادند###['ورزشی']###2019-12-30 14:03:00###۷۰۶۱۸۱###['پرسپولیس', 'کالدرون']
3
1	باشگاه پرسپولیس در نقل و انتقالات بلاتکلیفی عجیبی دارد و هنوز مشخص نیست برای جذب بازیکن چه برنامه ای خواهد داشت.
2	به گزارش فارس، درحالی که گابریل کالدرون سه روزی است که ایران را برای استراحت ترک کرده و نقل و انتقالات هم شروع شده هنوز باشگاه پرسپولیس در جذب بازیکن توفیقی نداشته است.
3	منهای اینکه این باشگاه از سوی کمیته وضعیت بازیکنان به دلیل داشتن بدهی فعلا فعالیت های نقل و انتقالاتی اش در تعلیق است اما خود باشگاه هم در توافق با بازیکنان داخلی مورد نیاز سرمربی اش، موفقیتی نداشته است.
4	همان طور که پیش بینی می شد جذب نفراتی مثل عیسی آل کثیر از نفت آبادان و شهریار مغانلو از پیکان کار راحتی نیست هر دو باشگاه به صورت رسمی دست رد به سینه باشگاه پرسپولیس زده اند و نه تنها به سرخپوشان بلکه به دیگر باشگاه ها خواهان این دو بازیکن اعلام کرده اند این دو فروشی نیستند.
5	از سوی دیگر کالدرون ظاهرا در پی دلخوری هایی که از باشگاه دارد همچنان روی حرف خود مانده و گفته بازیکن خارجی نمی خواهد.
6	با این حساب باید گفت باشگاه پرسپولیس در نقل و انتقالات در شرایط عجیبی قرار گرفته است.
7	نماینده کالدرون هنوز لیست مازاد را به باشگاه نداده درحالی که هر روز گمانه زنی ها در مورد این لیست بیشتر از قبل می شود که تاکنون هیچ یک از این اخبار از سوی باشگاه تایید نشده است.
