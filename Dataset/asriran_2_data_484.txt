asriran_2_data###رئیس قوه قضاییه: بازداشت افراد به منظور جمع‌آوری ادله ممنوع است###https://www.asriran.com/fa/news/704570/رئیس-قوه-قضاییه-بازداشت-افراد-به-منظور-جمع‌آوری-ادله-ممنوع-است###['سیاسی']###2019-12-21 09:27:00###۷۰۴۵۷۰###['ابراهیم رییسی', 'بازداشت', 'قوه قضاییه']
28
1	رئیس قوه قضاییه با تاکید بر رفتار مناسب با مراجعه‌کنندگان گفت: باید با مراجعه‌کنندگان به خوبی رفتار شود و حتی اگر کاری در حیطه وظایف آن مرجع نبود به مراجعه‌کننده راهکار ارائه دهد تا از او رفع ظلم شود.
2	به گزارش ایسنا، به نقل از مرکز رسانه قوه قضاییه، آیت الله رئیسی، در گردهمایی قضات دادسرای عمومی و انقلاب استان تهران با بیان اینکه ما قاضی را مهندس اجرای قانون می‌دانیم، بیان کرد: یافته‌های شما در دوره دانشگاهی، حوزه علمیه و یافته‌های حقوقی و بحث‌های میان رشته‌ای همه در یک رأی نمود می‌یابد.
3	این رأی نماد همه یافته‌ها و آموزش‌های قاضی است.
4	این‌ها مقدمه قضیه برای شناخت است تا قاضی حکم، موضوع و تناسب بین حکم و موضوع و متهم و شخصیت او را بشناسد و ببیند متهم از کدام دسته است و نسبت به او باید چگونه تصمیم گرفت.
5	رئیس قوه قضاییه افزود: احکامی که قضات صادر می‌کنند، همچنین تصمیمات و آرا عادلانه قضات می‌تواند جامعه را از اضطراب‌های اجتماعی و اقتصادی حفظ کند.
6	رئیسی گفت: احکام و آراء عادلانه قضات و دستگاه قضایی مرجع و پناهی است که مظلومان به آن روی می‌آورند و باید با مهربانی با آن‌ها برخورد شود.
7	همه ما می‌دانیم که کار و پرونده زیاد است؛ اما گشاده‌رویی را نباید از دست داد.
8	رئیس قوه قضاییه تاکید کرد: حتماً شنیده‌اید که بعضی از مراجعان از رفتار نامناسب در مراجع قضایی گله‌مندند.
9	باید با مراجعه‌کنندگان به خوبی رفتار شود و حتی اگر کاری در حیطه وظایف آن مرجع نبود به مراجعه‌کننده راهکار ارائه دهد تا از او رفع ظلم شود.
10	وی تاکید کرد: اینکه یک قاضی از صبح تا ظهر کارهای روتین را انجام می‌دهد، بسیار خوب است؛ اما یکسری کارها خاص و ویژه هستند.
11	گاهی کسی در راهروی دادگستری است که شما وقتی که صبح به سر کار می‌روید، می‌بینید که وی آنجاست و هنگامی که دارید خارج می‌شوید نیز همچنان او را می‌بینید؛ اگر از وی بخواهید که مشکلش را بیان کند، کاری ویژه‌ای انجام داده‌اید.
12	رئیسی ادامه داد: چند روز پیش که با آقای اسماعیلی به یکی از مجتمع‌ها سر زدیم در راهرو خانمی را دیدیم که گریه می‌کرد و وقتی علت را از وی جویا شدم، به من گفت، همسرم چهار سال است نگذاشته بچه‌ام را ببینم؛ آیا برای من و شما در دستگاه قضایی امکان دارد که اجازه ندهیم این ظلم صورت گیرد یا خیر؟وی افزود: اگر بتوانیم، کمک کنیم تا این مادر دلش آرام گیرد، چرا نباید این کار را انجام دهیم؟رئیسی یادآور شد: امروز نیز عزیزانی که سخنرانی کردند، بر این نکته تاکید داشتند که برخی پرونده‌ها گاهی ۱۰۰ تا ۴۰۰ نفر مالباخته دارند، این‌ها مواردی است که می‌توان روی آن تصمیم‌گیری سریع‌تری صورت گیرد.
13	وی افزود: توان خود را مضاعف کنید.
14	آن توان اداری که برای انجام کارها می‌گذارید قابل قبول است؛ اما من می‌خواهم یک مایه مضاعف علیرغم کمبودها بگذارید.
15	این خواسته بنده به عنوان یکی از همکاران‌تان است.
16	رئیس قوه قضاییه با اشاره به مشکل کمبود نیروی انسانی تاکید کرد: به دنبال این هستیم که نیروی انسانی را در حوزه اداری و قضایی افزایش دهیم.
17	به معاونت نیروی انسانی تاکید شده که در این زمینه یک اقدام جهشی انجام دهید؛ چرا که نمی‌شود با شیب ملایم نیرو جذب کنیم.
18	رئیسی تصریح کرد: معاون نظارت بر دادسراهای دادستانی کل کشور گزارشی درباره آمار پرونده‌هایی که تصمیم دادسرایی دارد، ارائه دادند که این موضوع باید پیگیری شود تا برای آن دسته از پرونده‌هایی که جنبه عمومی ندارد و با رضایت شاکی خصوصی حل می‌شود، طبق قانون ساز و کاری فراهم شود تا هم بر آمار دادسرا افزوده نشود و هم مردم معطل نشوند.
19	وی با بیان اینکه اقدامات انجام شده در مسائل اخیر، حضور بازپرسان در محل و تصمیم گیری و اقدام ابتکاری در مواجهه با مشکلات قابل تقدیر است، گفت: قضات بموقع تصمیم گیری کنند و نگذارند حقی از نظام و کسی ضایع شود.
20	اقداماتی که در رابطه با فساد اقتصادی در دادسرای تهران صورت گرفته، قابل تقدیر است.
21	رئیسی خطاب به قضات گفت: هر روز قبل از شروع کار به لیست زندانیان نگاه کنید؛ وضعیت آن‌ها را بررسی کنید و حتماً در مواردی که قانون اجازه می‌دهد، از مجازات‌های جایگزین استفاده کنید.
22	رئیس قوه قضاییه با تاکید بر بازدید مستمر قضات از زندان و با اشاره به بازدید اخیر خود از زندان اصفهان گفت: به نظر می‌رسد قضات باید دقت بیشتری در صدور حکم بازداشت و حبس داشته باشند و به سهولت نباید دستور بازداشت داد؛ مگر در مواردی که قانون اعلام کرده است و چاره‌ای وجود ندارد.
23	رئیسی در رابطه با پیشنهاد ایجاد دفتر فنی در دادسراها و بررسی دفاتر خدمات الکترونیک قضایی و موضوع افزایش دادخواست‌ها که مورد اشاره معاون دادستان بود، گفت: ایجاد دفتر فنی در دادسراها، پیشنهاد قابل توجهی بود و ان‌شاءالله آن را دنبال می‌کنیم.
24	رئیس قوه قضاییه تصریح کرد: قضات نیز نباید از تهدید برخی افراد و شکایت‌های واهی از میدان به در شوند و به هیچ عنوان نباید به ملامت ملامت کنندگان توجه کرد و نباید این مسائل ما را از هدف ایجاد امنیت اقتصادی و اجتماعی باز دارد.
25	یقین بدانید قاضی شجاع، قانونمند و جسور که با شجاعت تصمیم می‌گیرد و تحت نفوذ صاحب نفوذ قرار نمی‌گیرد، حتماً مورد حمایت ماست و به آن قاضی افتخار می‌کنیم.
26	وی با تاکید بر اینکه حرف مردم را باید شنید گفت: به مرکز ۱۲۹ قوه قضاییه گفته ام که مطالب را به بنده منتقل کنند و شب‌ها گاهی که کارم کمتر است، گزیده‌ای از تماس‌های تلفنی را گوش می‌کنم.
27	رییسی همچنین تصریح کرد: بازداشت افراد به منظور جمع آوری ادله ممنوع است ابتدا دلایل را جمع آوری کنید سپس درصورت ضرورت حکم دستگیری صادر کنید.
28	رییس دستگاه قضا تصریح کرد: تعداد زیاد پرونده دردستگاه قضایی داشتن٬ افتخار نیست بلکه باید با کار انقلابی پرونده‌های بلاتکلیف٬ مسن و پیچیده را به سرانجام رساند.
29	بر اساس این گزارش، در ابتدای این مراسم القاصی دادستان عمومی و انقلاب تهران با تاکید بر مبارزه با فساد بدون در نظر گرفتن هیچگونه خط قرمزی، گزارشی از اقدامات انجام شده در داستانی تهران پیرامون موضوعاتی همچون برخورد با دانه درشت‌ها، کاهش اطاله دادرسی، راه‌اندازی ملاقات‌های مردمی و .
30	.
31	ارائه کرد.
