roozno_data###چه کسانی در تعطیلات، خودرو را گران کردند؟###http://roozno.com//fa/news/420678/چه-کسانی-در-تعطیلات-خودرو-را-گران-کردند###[]###2020-04-06 10:44:00###۴۲۰۶۷۸###['تعطیلات', 'گرانی خودرو']
1
1	شیوع ویروس کرونا، بازار خودرو را همچون سایر بخش های اقتصادی کشور تحت تاثیر قرار داده است.
2	به گزارش روز نو : بازار‌های اقتصادی یکی از مهمترین بخش‌هایی بودند که با ورود ویروس کرونا به کشورمان تحت تاثیر قرار گرفتند؛ سایه کرونا آسمان اقتصاد کشور را پوشانده است و خبری از خرید و فروش متداول مردم مگر در برخی کالا‌های اساسی و ضروری نیست.
3	قرار بود بازار شب عید به نقطه عطفی برای فروش محصولاتی مثل پوشاک، خودرو و مواردی از این قبیل تبدیل شود، اما رکودی کم سابقه بخش های مختلف اقتصادی کشور را در بر گرفته است؛ در این میان بازار پر تلاطم خودرو کشورکه همواره مستعد اتفاق‌های عجیب و غریب از جمله افزایش قیمت‌های باور نکردنی بوده امروز به طور باورنکردنی با کاهش تقاضای شدید مواجه شده است.
4	خرید و فروش خودرو فعلا تعطیل!موتمنی رئیس اتحادیه نمایشگاه داران خودرو در گفت و گو با خبرنگار صنعت،تجارت و کشاورزی گروه اقتصادی باشگاه خبرنگاران جوان، درباره وضعیت بازار خودرو کشور در ایام مقابله با کرونا گفت: کرونا به شدت بازار خودرو را تحت تاثیر قرار داده و از قبل عید و اوایل اسفندماه سال گذشته خرید و فروش در این بازار کاهش شدیدی داشته است.
5	رئیس اتحادیه نمایشگاه داران خودرو با تاکید بر اینکه خرید و فروش خودرو هم اکنون به صفر رسیده است، بیان کرد: هم اکنون هیچ گونه خرید و فروشی در بازار اتفاق نمی‌افتد و نمایشگاه داران تا ۲۳ فروردین تعطیل هستند.
6	موتمنی تشریح کرد: قیمت‌هایی که در سایت‌ها و فضای مجازی دیده می‌شود واقعی نیست و تا بازگشایی بازار نمی‌توان هیچ قیمتی برای خودرو‌ها اعلام کرد.
7	هم اکنون خرید و فروش خودرو به کمترین میزان خود رسیده است و بسیاری از مردم، خرید و فروش خودرو را به دلیل این‌که نیاز به حضور فیزیکی در بنگاه‌ها و دفترخانه‌ها دارد، متوقف کرده‌اند.
8	او تاکید کرد: مردم نباید فریب سایت‌های خرید و فروش خودرو را بخورند و باید تا بازگشایی بازار صبر کنند تا قیمت‌ها ثابت شود.
9	زمانی که در بازار عرضه‌ای وجود نداشته باشد نمی‌توان روند کاهشی قیمت‌ها را در بازار انتظار داشت.
10	رئیس اتحادیه نمایشگاه داران خودرو با بیان اینکه افزایش قیمت در بازار خودرو، اثر روانی را به همراه خواهد داشت، اظهار کرد: اگر امسال، تولید در بازار خودرو بیشتر شود، قیمت‌ها به تعادل خواهد رسید؛ تحویل به موقع خودرو‌های پیش فروش شده باعث حفظ آرامش بازار می‌شود.
11	متاسفانه اتفاقات پی در پی و مشکلاتی که برای کشورمان ایجاد شد بازار خودرو را به جولانگاهی برای دلالان تبدیل کرد؛ در شرایط فعلی امکان واردات خودرو در کشور وجود ندارد بنا بر این تمام نیاز بازار باید از طریق تولیدات خودروساز‌های کشور تامین شود و طی چند مدت اخیر تولید این خودروساز‌ها کفاف نیاز کشور را نداده است؛ این به معنای کمبود عرضه نسبت به تقاضا و بحرانی شدن شرایط است.
12	اگر چه در چند مدت اخیر خودروساز‌ان تلاش قابل ستایشی برای بهبود شرایط و تامین نیاز بازار داشتند، اما در نهایت این هدف هنوز محقق نشده و مشکل کماکان پا برجاست؛ تمام توضیحات فوق به معنای آن است که خودرو در کشور ما به کالایی سرمایه‌ای تبدیل شده و کسانی که سرمایه بیشتری داشته باشند می‌توانند حاکمان این بازار و تعیین کننده قیمت نهایی خرید و فروش بازار باشند.
13	فضای حاکم بر بازار خودرو کشورمان سرمایه‌های سرگردان بسیاری را به سمت خود کشیده و شرایط را بد و بدتر می‌کند.
14	در چنین شرایطی دولت و خودروساز‌های دولتی در تلاش برای کنترل بازار هستند که اغلب امکان پذیر نیست.
15	تغییر شرایط بازار خودرو با ورود کرونا به ایرانامیر حسین کاکایی کارشناس حوزه خودرو در گفت و گو با خبرنگار صنعت،تجارت و کشاورزی گروه اقتصادی باشگاه خبرنگاران جوان، درباره آینده بازار خودرو کشور گفت: شیوع ویروس کرونا موضوع مهمی بود که بازار خودرو را به شدت تحت تاثیر قرار داد و کوتاه یا طولانی شدن زمان درگیری با این بیماری می‌تواند شرایط متفاوتی در این بازار ایجاد کند.
16	در صورتی که این بیماری تا یک ماه آینده کنترل شده و کشور به روال عادی خود بازگردد بدون شک با جهش قیمتی مواجه خواهیم شد.
17	او بیان کرد: در شرایط فعلی واردات خودرو در کشور وجود ندارد بنابر این قیمت خودرو‌های وارداتی به صورت معنی داری تغییر خواهد کرد، قیمت دلار در روز‌های فعلی در حدود ۱۵ هزار تومان است در حالی که مبانی قیمتی ما در این ایام حدود ۱۲ هزار تومان بوده است.
18	کاکایی تصریح کرد: با توجه به کاهش مسافرت‌ها و معاملات خودرویی، با آغاز دوباره معاملات مردم به سمت سرمایه گذاری باز خواهند گشت و همین موضوع علت افزایش تقاضا و اختلال در بازار خواهد شد.
19	این کارشناس خودرو تصریح کرد: در شرایط فعلی خودرو مانند سکه و طلا در کشور ما ارزشی ریالی پیدا کرده است و همین موضوع باعث شده تا افراد بسیاری به دنبال سرمایه گذاری در این بازار باشند؛ در چنین شرایطی اختلال در بازار خودرو ربطی به عملکرد خودروساز‌ها نداشته و قیمت بازار به موازات قیمت ارز تغییر می‌کند.
20	او گفت: در ۳ ماه آخر زمستان شاهد بودیم که علی رغم افزایش تولید خودرو ساز‌ها بازار روند افزایشی خود را طی کرد.
21	تمام این موارد در صورتی کنترل خواهد شد که دولت قیمت ارز را ثابت نگه دارد.
22	البته توضیحات فوق به معنای رونق بازار نیست.
23	کاکایی تصریح کرد: در صورتی که روند مقابله با کرونا طولانی‌تر شده و برای چند ماه طول بکشد؛ باید این موضوع را به صورت کلان بررسی کنیم چرا که در این صورت اثر معنا دار و ماندگاری بر اقتصاد کشورمان خواهد داشت.
24	با توجه به روندی که این ویروس در کنترل ما طی می‌کند گمان نمی‌کنیم کنترل آن طولانی شود.
25	بر اساس این گزارش با توجه نوسانات به وجود آمده در حوزه نفت و طلا، کنترل قیمت ارز کار چندان راحتی نخواهد بود و بانک مرکزی با مشکلات زیادی در این امر مواجه خواهد بود، کما این که در چند روز اخیر هم با نوسان قیمت ارز مواجه بودیم.
26	تا چند روز آینده بازار خودرو فعالیت خود را آغاز خواهد کرد و باید منتظر باشیم تا مشخص شود با نوسان جدید قیمتی مواجه خواهیم شد یا بازار خودرو شوک خاصی را تجربه نخواهد کرد.
