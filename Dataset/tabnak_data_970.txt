tabnak_data###الجعفری: نیروهای بیگانه را از سوریه بیرون می‌کنیم###https://www.tabnak.ir/fa/news/962367/الجعفری-نیروهای-بیگانه-را-از-سوریه-بیرون-می‌کنیم###[]###2020-02-28 16:01:00###۹۶۲۳۶۷###['سوریه', 'الجعفری', 'ترکیه']
1
1	نماینده دائم سوریه در سازمان ملل بر مخالفت دمشق با حضور ترکیه یا دیگر نیروهای خارجی در خاک سوریه تأکید کرد.
2	به گزارش ایسنا، به نقل از خبرگزاری رسمی سوریه(سانا)، بشار الجعفری، نماینده دائم سوریه در سازمان ملل در جلسه شورای امنیت درباره وضعیت خاورمیانه گفت: ما از کشورهای تأثیرگذار و بانفوذ می‌خواهیم بر نظام ترکیه و گروه‌های تروریستی وابسته به آن فشار بیاورند تا اجازه بازگشت آوارگان به منازلشان را بدهند.
3	اقدامات ترکیه موجب آوارگی یک میلیون سوری از شهرهای منبج، عفرین، تل رفعت، جرابلس، عین العرب و دیگر شهرها شده است.
4	وی گفت: ما از سهل‌انگاری سازمان جهانی بهداشت درباره وارد کردن داروها از عراق به رغم موافقت ما از طریق گذرگاه البوکمال متأسف شدیم.
5	ما به این سازمان موافقت خود را با انتقال این کمک‌ها از طریق فرودگاه اربیل در عراق به فرودگاه قامشلی اعلام کردیم تا با نظارت هلال احمر سوریه و مشارکت سازمان ملل توزیع شود.
6	الجعفری گفت: ما از ۹ سال پیش وارد جنگی علیه تروریسم شدیم که حامیان آن ترکیه، قطر، عربستان هستند که مزدوران کشورهای غربی می‌باشند؛ کشورهایی که ناظران اصلی این جنگ هستند.
7	همگان می‌دانند چه اتفاقی در عراق، لیبی و آفریقا افتاده است.
8	نظام ترکیه هرجایی که گام بگذارد در آنجا از تروریسم حمایت می‌کند.
9	سوری‌هایی که اشغالگران عثمانی را بعد از ۴۰۰ سال از اشغال کشورشان بیرون کردند اکنون اشغالگران ترکیه‌ای و دیگران را نیز بیرون خواهند کرد.
