asriran_1_data###چرا 2.5 برابر جهان انرژی مصرف می‌کنیم؟###https://www.asriran.com/fa/news/711339/چرا-25-برابر-جهان-انرژی-مصرف-می‌کنیم###['اقتصادی']###2020-01-30 11:10:00###۷۱۱۳۳۹###['انرژی', 'مصرف انرژی', 'ایران']
8@@@9
1	ایران بیش از ۲.
2	۵ برابر میانگین مصرف جهانی انرژی مصرف می‌کند و به‌عنوان نهمین مصرف‌کننده انرژی دنیا شناخته شده که علت آن از سوی رئیس پژوهشگاه صنعت نفت، فناوری و راندمان پایین در برخی از تجهیزات مورد استفاده در بخش انرژی مطرح شده است.
3	به‌گزارش ایسنا، شاخص شدت مصرف انرژی ایران ۰.
4	۶۳ درصد است و بعد از ایران، روسیه و عربستان سعودی به ترتیب با شاخص شدت انرژی ۰.
5	۵۳ و ۰.
6	۵۱ درصد بالاترین مقدار شاخص را به خود اختصاص داده‌اند.
7	طبق آمار، مجموع میزان مصرف و تلفات، از عرضه سبقت گرفته و این موضوع می‌تواند در آینده ایران را به واردکننده انرژی تبدیل کند.
8	ایران در حالی نهمین مصرف‌کننده انرژی در دنیا شناخته شده که این مصرف انرژی معادل ۳.
9	۴ میلیون بشکه نفت خام است.
10	به طور کلی ۲.
11	۴ درصد انرژی کل دنیا در ایران تولید می‌شود که در بین کشورهای دنیا رده نهم از حیث تولید انرژی را داراست؛ اما علت بالابودن میزان مصرف انرژی در ایران چیست؟جعفر توفیقی، رئیس پژوهشگاه صنعت نفت در این‌باره به ایسنا گفت: دلیل اصلی این مسئله مربوط به فناوری و تجهیزات مورد استفاده در بخش انرژی است که باید در برخی از تجهیزات مثل کوره‌ها و موتورخانه‌ها بازبینی صورت گیرد.
12	وی با بیان این که عنوان می‌شود که مصرف انرژی در کشور در بخش خانگی، صنعت و نیروگاه بالا است، اظهار کرد: با توجه به این که برخی از تجهیزات موجود در صنعت نیروگاهی راندمان پایینی دارند، مصرف انرژی در کشور افزایش یافته است؛ لذا باید در بخش نیروگاهی به دنبال افزایش راندمان بود تا این مسئله به صورت طبیعی برطرف شود.
13	وی ادامه داد: در بخش خانگی نیز می‌توان با اطلاع رسانی، تبلیغات و واقعی سازی قیمت حامل‌های انرژی این مسئله را تا حد زیادی حل کرد.
14	رئیس پژوهشگاه صنعت نفت با اشاره به اقدامات صورت گرفته در حوزه کاهش مصرف انرژی نیز در پژوهشگاه صنعت نفت گفت: برنامه‌هایی را در این راستا ارائه کردیم تا مصرف انرژی در کارخانه‌های مختلف ممیزی شود؛ به گونه‌ای که منشاء هدر رفتن انرژی تشخیص و دستور العمل‌های لازم برای مصرف بهینه انرژی تبیین شود.
15	توفیقی در بخش دیگری از صحبت‌های خود با اشاره به اقداماتی که در پژوهشگاه صنعت نفت برای برنامه‌های زیست محیطی انجام می‌شود اظهار کرد: یکی از این برنامه‌ها مهار گازهای فلر که منشاء آلودگی زیاد دارند تعریف شده و در این راستا نیز برنامه‌های متعددی را در نظر گرفته‌ایم تا بتوانیم گازهای فلر را کاهش دهیم.
16	رئیس پژوهشگاه صنعت نفت ادامه داد: استفاده از گازهای فلر یک موضوع مهم اما کاهش این گازها از منشاء بحث مهمتری است که اکنون برای آن برنامه‌های زیادی در نظر گرفته‌ایم.
