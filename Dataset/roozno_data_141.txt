roozno_data###آتش اختلاف میان اصولگرايان؛ پشت پرده جدال انتخاباتی دست راستی‌ها چیست؟###http://roozno.com//fa/news/413346/آتش-اختلاف-میان-اصولگرايان-پشت-پرده-جدال-انتخاباتی-دست-راستی‌ها-چیست###[]###2020-02-13 10:53:00###۴۱۳۳۴۶###['اصولگرایان', 'جدال انتخاباتی']
1
1	شامگاه يكشنبه بود كه انتقادهاي دبيركل جبهه پايداري به شوراي ائتلاف اصولگرايان و نحوه بستن ليست موجب شد تا غلامعلي حدادعادل در رداي رياست شوراي وحدت دست به قلم شود و نامه‌اي خطاب به مرتضي آقاتهراني بنويسد؛ نامه‌اي كه سراسر انتقاد بود و درنهايت اتهام سهم‌خواهي را متوجه اين تشكل اصولگرا كرد.
2	24به گزارش روز نو : ساعت تا آغاز تبليغات يازدهمين انتخابات مجلس بيشتر زمان باقي نمانده و بازي انتخاباتي جناح‌هاي سياسي به دقيقه 90 كشيده شده است.
3	از يك ‌سو بند يك و دو ماده 28 قانون انتخابات و سايه نظارت استصوابي رمقي براي اصلاح‌طلبان نگذاشته است و از سوي ديگر اصولگرايان با وجود آنكه كانديداهاي‌ رويين‌تن‌شان توانستند به اتفاق از فيلتر شوراي نگهبان عبور كنند اما آتش اختلاف آنچنان شعله كشيده است كه پس از ماه‌ها تلاش شبانه‌روزي براي رسيدن به يك ليست مشترك با رونمايي آن نه ‌تنها فروكش نكرد بلكه گويا به ‌جاي آب، بنزين روي آن ريخته‌ باشند، شعله‌هايش همان وحدت نيم‌بند را هم به تلي از خاكستر تبديل كرد.
4	پينگ ‌پنگ حدادعادل آقاتهرانيشامگاه يكشنبه بود كه انتقادهاي دبيركل جبهه پايداري به شوراي ائتلاف اصولگرايان و نحوه بستن ليست موجب شد تا غلامعلي حدادعادل در رداي رياست شوراي وحدت دست به قلم شود و نامه‌اي خطاب به مرتضي آقاتهراني بنويسد؛ نامه‌اي كه سراسر انتقاد بود و درنهايت اتهام سهم‌خواهي را متوجه اين تشكل اصولگرا كرد.
5	آتش اختلاف میان اصولگرايان؛ پشت پرده جدال دست راستی‌ها چیست؟حدادعادل در پايان اين نامه سرگشاده مي‌نويسد: «اميد است با اين توضيح بر مردم شريف تهران معلوم شده باشد كه قبول پيشنهاد جبهه پايداري نه ‌تنها به حصول وحدت نمي‌انجاميد بلكه خود عامل تفرقه و از بين رفتن شوراي ائتلاف بود زيرا اختيار تعيين ۲۴ نفر از ۳۰ نفر تنها به يك حزب واگذار مي‌شد.
6	» نامه رييس شوراي ائتلاف اما بي‌پاسخ نمي‌ماند و به فاصله يك روز بعد، اين ‌بار آقاتهراني دست به قلم شد و در پاسخ به حدادعادل نوشت:«بنده شما را يك عنصر فرهنگي مي‌دانم؛ شما خيلي صادقانه در نامه‌تان به حقير تلويحا نوشته‌ايد كه فلسفه وجودي ائتلاف در حقيقت سهم و سهم‌خواهي‌هاي هميشگي احزاب است.
7	آيا خود جنابعالي و دبير محترم ائتلاف و سخنگويان آن شورا بارها مصاحبه و اعلام نكردند كه سازوكار اين باره انتخاباتي اصولگرايان اجازه سهم‌خواهي‌ها را به احزاب و گروه‌ها نخواهد داد!؟» دبيركل جبهه پايداري در بخش ديگري از اين نامه مي‌نويسد:«تعجب ما وقتي مضاعف شد كه دوستان ائتلاف دست ياري و خلوص دوستانشان در جبهه پايداري را رد كردند و از فهرست اشتراك صفر سخن گفتند.
8	اشتراك صفر!؟ آيا معناي «اشتراك صفر» ميان دو فهرست چيزي غير از «ضد وحدت» است؟ چه كسي وحدت‌شكني مي‌كند؟ انصاف دهيد جناب آقاي دكتر!
9	بر فرض كه پذيرفتيم كه منطق سهم‌خواهي‌ها و اقتضائات فلسفه ائتلاف با احزاب به شما اجازه ندهد كه ۲۴ مشترك را در ليست مشترك قرار دهيد و قرار دهيم؛ ۲۴ نشد، ۲۲؛ ۲۲ نشد؟ ۲۰؛ ۲۰ نشد؟ ۱۸؛ منطق اشتراك صفر ديگر چيست!؟ آيا اگر به فرض ۱۰درصد اختلاف باشد، بهتر است يا ۱۰۰ درصد تباين!؟ برادر حداد عادل عزيز!
10	آيا مجبور كردن نامزدهاي مشترك به انتخاب يكي از دو فهرست، كاري بر مبناي وحدت‌گرايي و انصاف و تقواست!؟ آيا از فهرست‌هاي ديگران اطلاع داريد؟ بگذريم!»ليست انتقادي دست‌ راستي‌هاداستان پُر ماجراي وحدت اصولگرايان تنها به دوئل حدادعادل و مرتضي آقاتهراني ختم نمي‌شود و وقتي زمزمه‌ها از نهايي شدن ليست شوراي ائتلاف به گوش مي‌رسد، انتقادها از «وحيد يامين‌پور» مجري‌ تلويزيون و عضو جبهه پايداري گرفته تا محمدباقر قاليباف علني‌تر مي‌شود.
11	پس از نامه‌نگاري‌هاي دبيركل جبهه پايداري و رييس شوراي ائتلاف اصولگرايان، تركش‌هاي اين جدال لفظي دامن «وحيد يامين‌پور» را مي‌گيرد و او كه در اين روزها حسابي در توييتر براي رقيب شاخ و شانه مي‌كشيد در حساب كاربري‌اش در توييتر خبر از بيرون ماندنش از ليست ائتلافي مي‌دهد و در عين حال مي‌نويسد:«انصراف نخواهم داد.
12	» درست در همين حين بود كه محمدباقر قاليباف نيز عكسي از ليست شوراي ائتلاف را در صفحه توييترش گذاشت و با يك مهر تكذيب شد از وعده‌هايش براي «مجلس نو» گفت.
13	قاليباف نوشت:«من به شما وعده داده بودم كه دغدغه مجلس آينده همان دغدغه مردم يعني اقتصاد است.
14	ليستي كه به نام بنده اعلام شده است مورد تاييد نيست.
15	» يامين‌پور هم بلافاصله اين توييت انتقادي قاليباف را بازنشر كرده و مي‌نويسد: «هنوز فرصت هست براي يك فهرست بهتر»؛ جمله‌اي كه مي‌تواند اشاره به ليست جبهه پايداري داشته باشد.
16	وقتي ليست اصلاح‌طلبان، پيروز انتخابات مجلس دهم در اسفند ماه 94 شد، اصولگرايان فرياد و فغان برپا كردند در شرايطي كه با مشكلات اقتصادي دست به گريبان هستيم، اصلاح‌طلبان اقتصاد‌دانان را در ليست خود قرار نداده‌اند؛ حالا بعد از 4 سال ليست نهايي شوراي ائتلاف اصولگرايان نشان مي‌دهد «درزي هم در كوزه افتاده است» و اين نقد آنقدر آشكار است كه «سيدامير سياح» از ديگر كانديداهاي جناح راست نيز درباره اين ليست مي‌نويسد:«با خط و نشان محكمي كه درباره اجراي ماده ۲۹ در مجلس آتي براي شوراي ائتلاف كشيدم، حدس مي‌زدم، اسمم را از ليست‌شان خط بزنند اما واقعا انتظار نداشتم فقط ۲ اقتصاددان در ليست نهايي بگذارند انگار نه انگار مساله اصلي كشور اقتصاد است، حيف از خاندوزي، زمانيان، سبحانيان و ديگر اقتصاددانان».
17	پشت پرده اختلافاتياسر جبراييلي از كانديداهاي اصولگرايان درباره حرف و حديث‌ها بر سر ليست نهايي شوراي ائتلاف گزارشي مي‌دهد كه «در شوراي ائتلاف نيروهاي انقلاب، اتفاقات مباركي افتاد كه خلاف ادعاي سهم‌خواهي بود.
18	آقا محسن رضايي كه تاكنون در هيچ‌كدام از جلسات تعيين مصداق شركت نكرده، پيام داد كه اعضا به هيچ‌وجه انتساب افراد به ايشان را لحاظ نكنند و روي هيچ فردي نظر ندارند.
19	وجدانم اجازه كتمان اين حقيقت را نمي‌دهد كه با توجه به حضورم در شوراي ائتلاف در اين ايام منتظر بودم آقا محسن نفيا يا اثباتا درباره افراد توصيه‌اي كند.
20	نه تنها اين اتفاق نيفتاد بلكه وقتي حقير خواستم درباره افراد از ايشان مشورت بگيرم، باز سكوت كرد و گفت هيچ نظري درباره افراد نمي‌دهد.
21	» نكته جالب گزارش جبراييلي درباره قاليباف است؛ شهردار اسبق تهران كه از يك ‌سال پيش سامانه‌اي به راه انداخته بود تا جوانان اصولگرايان را در ليستي قرار دهد و راهي «خانه ملت» كند، آن طور كه گفته مي‌شود گويا تنها حضور يك نفر برايش اهميت دارد و آن كسي نيست مگر «وحيد يامين‌پور».
22	جبراييلي مي‌نويسد:«آقاي قاليباف تنها در دفاع از يك فرد صحبت كرد و آن فرد وحيد يامين‌پور بود.
23	ايشان نيز روي هيچ فردي اصرار نكرد تا جايي كه آقاي احديان كه منتسب به ايشان بود از كانديداتوري انصراف داد.
24	»ليست انتخاباتي مداحاندرست 4 سال پيش چند ماه مانده به انتخابات مجلس دهم، مداحان كه با ظهور و بروز احمدي‌نژاد راه سياست را در پيش گرفتند، اعلام كردند كه با يك ليست جداگانه وارد گود رقابت‌‌هاي انتخاباتي خواهند شد؛ هر چند ليست آنها مصداق عيني پيدا نكرد اما به نظر مي‌رسد هنوز فكر نشستن بر كرسي‌هاي مجلس را از سر بيرون نكرده‌اند.
25	حاج منصور ارضي از مداحاني كه بيشتر از نامش صحبت‌ها و اظهارنظرهايش درباره حسن روحاني و سيدمحمد خاتمي معروف است در بيانيه‌اي اعلام كرد:«با عنايت به منويات اخير مقام معظم رهبري درخصوص مشاركت حداكثري در انتخابات و تشكيل مجلس انقلابي و قوي و با توجه به مراجعات مكرر در چند ماه اخير و از آنجا كه ليست‌هاي ارايه شده آنچه مد نظر طيف وسيعي از دلسوزان انقلاب اسلامي نيست در فرصت باقي مانده، ليستي از عناصر انقلابي و كارآمد با حمايت هيات‌هاي مذهبي و عزيزان حزب‌اللهي و دردمند نظام ارايه خواهد شد و ان‌شاءالله تا ۴۸ ساعت آينده، ليست مردمي و انقلابي مقبول معرفي مي‌شود.
26	ان‌شاءالله مورد رضاي پروردگار و اهل بيت عصمت و طهارت عليهم‌السلام قرار گيرد.
27	»‌ طرف چپ زمين و دلخوري از داور!اصلاح‌طلبان نيز كه نزديك به 90 درصد كانديداهاي‌شان بيرون از گردونه انتخابات مانده‌ همچنان نگاه انتقادي‌شان متوجه شوراي نگهبان و موج رد صلاحيت‌هاست؛ تا آنجا كه محمدرضا عارف، رييس شوراي عالي سياست‌گذاري اصلاح‌طلبان به ايلنا مي‌گويد:«رد صلاحيت‌ها ديگر از ناراحتي گذشته است.
28	ما انتظار داشتيم كه به مر قانون عمل شود اما احساس مي‌شود كه در برخي موارد سليقه‌اي عمل شده است.
29	متاسفانه جريان اصلي اصلاحات در بسياري از حوزه‌ها عملا نمي‌تواند ليست كيفي خودش را ارايه كند ولي در عين حال سياست كلي ما مشاركت جدي و حضور جدي پاي صندوق‌هاي رأي است.
30	» البته نقد به رد صلاحيت‌ها تنها متوجه اصلاح‌طلبان نمي‌شود و حتي مرتضي آقاتهراني هم اين را يك افتضاح معرفي مي‌كند.
31	كدخدايي نيز براي گريز از اين انتقادها در حاشيه راهپيمايي 22 بهمن بدون آنكه به تعداد اصلاح‌طلبان و اصولگرايان تاييد شده اشاره كند، اعلام مي‌كند كه 7 هزار و 100 كانديدا تاييد صلاحيت شده‌اند.
32	او مي‌گويد:«اين اطمينان را به مردم مي‌دهيم كه بررسي صلاحيت‌ها دقيق و براساس مستندات بوده است و از جهت تعداد داوطلباني كه صلاحيت‌شان تاييد شده هم همه گروه‌ها و جناح‌هاي سياسي به نظر ما افرادي را دارند و صحبت از تحريم و نيامدن‌ها را به دشمنان واگذار مي‌كنيم.
33	»هر چند رد‌ صلاحيت‌ها، معادلات انتخاباتي اصلاح‌طلبان را كاملا بر هم ريخت و آنها را وادار كرد تا ليستي تحت عنوان شوراي عالي سياستگذاري اصلاح‌طلبان در انتخابات نداشته باشند اما هنوز حرف و حديث‌ها بر سر ليست ائتلافي احزاب اصلاح‌طلب كه كانديدايي در انتخابات دارند به قوت خود باقي است؛ در اين ميان برخي احزاب مانند كارگزاران از حمايت اين ليست گفته‌اند و برخي هم مانند سيدهادي خامنه‌اي، دبيركل مجمع پيروان خط امام(ره) اعلام كرده‌اند: «برنامه‌اي براي حمايت از ليست خاصي در انتخابات نداريم.
34	»
