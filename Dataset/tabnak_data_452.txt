tabnak_data###اسرائیل: تحت هیچ شرایطی در احداث سد النهضه مشارکت نمی‌کنیم###https://www.tabnak.ir/fa/news/957138/اسرائیل-تحت-هیچ-شرایطی-در-احداث-سد-النهضه-مشارکت-نمی‌کنیم###[]###2020-02-06 03:58:00###۹۵۷۱۳۸###['اسرائیل', 'سد النهضه', 'مصر']
1
1	سفارت رژیم صهیونیستی در مصر اعلام کرد، تحت هیچ شرایطی در پروژه ساخت سد النهضه شرکت نمی‌کند.
2	به گزارش ایسنا، به نقل از سایت النشره، سفارت رژیم صهیونیستی در مصر اعلام کرد: درپی شایعات اخیر مبنی بر حمایت اسرائیل از پروژه ساخت سد النهضه لازم است بگوییم که اسرائیل روابط سیاسی و اقتصادی خوبی با مصر و اتیوپی دارد.
3	اما تحت هیچ شرایطی در احداث سد النهضه مشارکت نمی‌کند.
4	در بیانیه سفارت رژیم صهیونیستی آمده است ، اسرائیل همواره مذاکرات مستقیم و گفتگو میان دو کشور را حمایت می‌کند و معتقد است باید راهکاری مفید برای مصر و اتیوپی تحت نظارت آمریکا و صندوق بین‌المللی پول ایجاد شود.
5	پیشتر مصر از دستیابی به توافق با اتیوپی و سودان بر سر سد النهضه خبر داد که دربرگیرنده مسائلی از جمله جدول زمانی آبگیری مرحله‌ای سد، مکانیزم کاهش آبگیری سد و استفاده سالانه و طولانی مدت از آن در دوره‌ خشکسالی و خشکسالی طولانی مدت بود.
