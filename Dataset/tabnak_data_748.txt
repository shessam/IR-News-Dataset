tabnak_data###آیا مدارس تهران شنبه ۳ اسفند تعطیل است؟###https://www.tabnak.ir/fa/news/960272/آیا-مدارس-تهران-شنبه-۳-اسفند-تعطیل-است###['اجتماعی', 'اجتماعی']###2020-02-19 14:45:00###۹۶۰۲۷۲###['مدارس تهران', 'شنبه', '۳ اسفند', 'تعطیل', 'انتخابات']
1
1	سخنگوی آموزش و پرورش شهر تهران به بیان توضیحاتی درباره وضعیت تعطیلی مدارس تهران بعد از روز برگزاری یازدهمین دوره انتخابات مجلس شورای اسلامی پرداخت.
2	به گزارش تابناک، مسعود ثقفی سخنگوی آموزش و پرورش شهر تهران درباره احتمال تعطیلی مدارس تهران در روز بعد از انتخابات مجلس شورای اسلامی گفت: معمولا روال کار این است که مدارسی که حوزه اخذ رای هستند ممکن است در روز بعد از انتخابات (شنبه) به دلیل تعداد زیاد آرا تعطیل شوند.
3	سخنگوی آموزش و پرورش در گفتگو با میزان ادامه اظهار کرد: اگر میزان مشارکت زیاد باشد چنین حالی پیش می آید.
4	تا روز انتخابات به صورت قطعی نمی توان درباره تعطیلی اظهار نظر کرد.
5	باید میزان مشارکت را ببینیم و متناسب با میزان مشارکت اگر ضرورت داشت مدارس برای روز شنبه تعطیل خواهند شد در غیر این صورت مدارس تعطیل نخواهند شد.
6	ثقفی در ادامه بیان کرد: این تعطیلی به میزان مشارکت مردم بستگی دارد اگر میزان مشارکت زیاد باشد و شمارش آرا زمان بر شود و کار در شب انتخابات تمام نشود مدارس شنبه تعطیل خواهند شد ولی تاکنون هیچ چیز مشخصی وجود ندارد.
7	این مقام مسئول در ادامه تصریح کرد: بیشتر مدارس حوزه اخذ رای دولتی هستند.
8	مدارس حوزه اخذ رای مشخص است و مشکل خاصی در این زمینه وجود ندارد.
9	وی در ادامه در پاسخ به این سوال که اگر معلم یک مدرسه در مدرسه ای دیگر مشغول شمارش آرا باشد و نتواند روز بعد در مدرسه خود حضور پیدا کند وضعیت به چه صورتی خواهد بود؟ گفت: معمولا این مشکل را داریم که مسئولان صندوق در مدرسه خودشان نیستند و یا در مسجد و هر مکان دیگری که حوزه رای باشد حضور داشته باشند.
10	اگر این وضعیت پیش بیاید فردای انتخابات یعنی روز شنبه تمام مدارس را تعطیل خواهیم کرد.
