roozno_data###سازمان جهانی بهداشت: قدرت کشندگی کرونا ۱۰ برابر آنفلونزای اچ۱ ان۱ است###http://roozno.com//fa/news/421920/سازمان-جهانی-بهداشت-قدرت-کشندگی-کرونا-۱۰-برابر-آنفلونزای-اچ۱-ان۱-است###[]###2020-04-14 11:00:00###۴۲۱۹۲۰###['سازمان جهانی بهداشت', 'کرونا']
1@@@2
1	سازمان جهانی بهداشت روز دوشنبه ۱۳ آوریل (۲۵ فروردین) اعلام کرد که قدرت کشندگی بیماری کووید ۱۹، ده برابر آنفولانزای اچ۱‌ ان‌۱ است.
2	این مقام مسئول اضافه کرده است با توجه به سرعت انتشار ویروس کرونا، اقدامات کنترلی وضع‌شده برای مقابله با گسترش بیماری از جمله قرنطینه در شهرها باید به آهستگی برداشته شوند.
3	به گزارش روز نو :سازمان جهانی بهداشت روز دوشنبه ۱۳ آوریل (۲۵ فروردین) اعلام کرد که قدرت کشندگی بیماری کووید ۱۹، ده برابر آنفولانزای اچ۱‌ ان‌۱ است.
4	تدروس ادهانوم، رئیس سازمان جهانی بهداشت، در این باره گفت: «داده‌های جمع‌آوری شده از چندین کشور به ما تصویری واضح‌تر از این ویروس، رفتارش و نحوه متوقف ساختن اش می‌دهد.
5	ما می‌دانیم که کووید ۱۹ به سرعت انتشار می‌یابد و می‌دانیم که کشنده نیز هست: ۱۰ برابر بیشتر از ویروسی که موجب همه‌گیری آنفولانزا در سال ۲۰۰۹ شد.
6	»این مقام مسئول اضافه کرده است با توجه به سرعت انتشار ویروس کرونا، اقدامات کنترلی وضع‌شده برای مقابله با گسترش بیماری از جمله قرنطینه در شهرها باید به آهستگی برداشته شوند.
7	در عین حال که نباید اقدامات بهداشتی عمومی و ردیابی ناقلان و مبتلایان کنار گذاشته شود.
8	این اظهارات در حالی بیان می شود که پیشتر گزارش شده بود کشورهایی نظیر آلمان با کاهش آمار مبتلایان درصدد بازنگری موقت در مقررات سخت گیرانه قرنطینه در شهرها هستند.
9	در بیانیه سازمان جهانی بهداشت همچنین آمده است که رسیدن به یک واکسن مطمئن و کارآمد و توزیع سراسری آن برای توقف کامل سرایت ویروس کرونا ضروری است و تا آن زمان خطر گردش این ویروس در جوامع ادامه خواهد یافت.
10	شمار مبتلایان به بیماری کووید۱۹در جهان به مرز ۲میلیون نفر رسیده است و این بیماری واگیردار تا بامداد دوشنبه ۱۳ آوریل بیش از ۱۱۴ هزار قربانی بر جای گذاشته است.
