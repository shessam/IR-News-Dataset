asriran_1_data###تولید یک میلیارد دوز "واکسن کرونا" از اواخر تابستان###https://www.asriran.com/fa/news/729729/تولید-یک-میلیارد-دوز-واکسن-کرونا-از-اواخر-تابستان###['سلامت']###2020-05-21 18:32:00###۷۲۹۷۲۹###['واکسن کرونا', 'آکسفورد']
11
1	دانشگاه آکسفورد در شرف عقد قرارداد برای تولید یک میلیارد دوز واکسن کرونا با یک ابر شرکت تولید دارو در انگلیس است.
2	به گزارش باشگاه خبرنگاران جوان، دانشگاه آکسفورد انگلیس از جمله پیشگامان تولید واکسن ضد ویروس کرونا بود که به تازگی موفق به تولید نوعی از واکسن شد که در آزمایش‌های بالینی نتایج موفقیت‌آمیزی داشته است.
3	تاکنون درصد اطمینان از اثربخشی این واکسن قابل توجه بوده است.
4	AstraZeneca گفته است که توانایی تولید یک میلیارد دوز واکسن بالقوه کووید ۱۹ دانشگاه آکسفورد را دارد و عرضه آن در ماه سپتامبر یعنی اوایل شهریور ماه آغاز می‌شود.
5	این شرکت دارویی اعلام کرده است که اولین توافقنامه‌ها را برای حداقل ۴۰۰ میلیون دوز واکسن تضمین کرده است.
6	هدف آن منعقد کردن معاملات بیشتر به منظور گسترش ظرفیت در طول چند ماه آینده برای اطمینان از تحویل واکسن در سطح جهانی است.
7	روز دوشنبه وزیر بهداشت انگلیس اعلام کرد اگر واکسن کرونای دانشگاه آکسفورد موفقیت آمیز باشد، این کشور تا ۳۰ سپتامبر امکان تامین ۳۰ میلیون دوز از آن را خواهد داشت، و حالا شرکت مزبور از نهایی شدن توافقنامه صدور مجوز بادانشگاه آکسفوردبرای "واکسن آدنوویروس نوترکیب" خبر داد.
8	رئیس این شرکت گفت: این همه‌گیری یک فاجعه جهانی بوده و چالشی برای همه بشریت است.
9	ما یا باید ویروس را با هم شکست دهیم و یا همچنان جهان محکوم به تحمل رنج‌های عظیم و آسیب‌های طولانی مدت اقتصادی و اجتماعی خواهد بود.
10	ما در تلاشیم تا دستاورد دانشگاه آکسفورد را در مقیاس جهانی و با سرعت بیشتری به تولید برسانیم.
11	این شرکت امروز اعلام کرد که بیش از یک میلیارد دلار (۸۲۰ میلیون پوند) از سوی سازمان تحقیقات و توسعه پیشرفته زیست پزشکی آمریکا برای توسعه، تولید و تحویل واکسن تخصیص داده شده است.
