tabnak_data###از «تصویب قانون پرداخت 90 هزار تومان برای تاجگذاری رضاخان» تا «پرداخت غرامت 245 میلیون دلاری اوبر به گوگل»###https://www.tabnak.ir/fa/news/958052/از-تصویب-قانون-پرداخت-90-هزار-تومان-برای-تاجگذاری-رضاخان-تا-پرداخت-غرامت-245-میلیون-دلاری-اوبر-به-گوگل###['اقتصادی', 'داخلی']###2020-02-10 07:00:00###۹۵۸۰۵۲###['اقتصاد در گذر زمان', 'تاریخ اقتصاد', 'تاریخ اقتصاد', 'اوبر', 'گوگل', 'ارز']
2
1	به گزارش، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است.
2	موضوع "اقتصاد ایران و جهان در گذر زمان" در این نوشتار به وقایع تاریخی بیست و یکمین روز بهمن ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.
3	21 بهمن 1304، قانون اعطاي 90 هزار تومان اعتبار براي مخارج جشن جلوس و تاجگذاري رضاخان پهلوي به تصويب نمايندگان مجلس شوراي ملي رسيد.
4	21 بهمن 1315، علی‌اکبر داور وزیر دارایی وقت (کابینه محمدعلی فروغی) در خانه ‌اش در تهران درگذشت که گفته شده است با خوردن تریاک خودکشی کرده بود.
5	21 بهمن 1344، به پاس قدرداني از اقدام هويدا در معاملات محرمانه فروش نفت به اسرائيل، حكومت تل آويو يكصدوچهل هزار متر مربع زمين در فلسطين به ايشان اهدا كرد.
6	21 بهمن 1346، دكتر منوچهر اقبال براي مدت سه سال ديگر مدير عامل شركت ملي نفت ايران شد.
7	21 بهمن 1358، در جراید اعلام شد از سوی رئیس ‌جمهور وقت بنی ‌صدر، رضا سلیمی معاون سابق وزارت اقتصاد و دارایی در امور سرمایه‌گذاری و وام‌ ها، به عنوان سرپرست وزارت امور اقتصادی و دارایی منصوب و مشغول به کار شد.
8	21 بهمن 1389، سرانجام پس از ۱۸ روز تظاهرات توفانی مردم مصر علیه حسنی مبارک، نتیجه نهایی رقم خورد و سقوط کامل حسنی مبارک از قدرت مسجل و کناره‌ گیری کامل او از قدرت اعلام شد.
9	21 بهمن 1390، آمار تازه انتشار یافته از میزان صادرات و واردات کشورها حکایت از آن دارد که مجموع صادرات و واردات چین در سال گذشته میلادی از آمریکا، اقتصادی که سال ‌ها بیشترین میزان تجارت جهان را به خود اختصاص داده بود، پیشی گرفته است و به این ترتیب چین در سال گذشته توانسته است با سبقت از آمریکا به بزرگ ‌ترین قدرت تجاری جهان بدل شود.
10	21 بهمن 1393، ونزوئلا که از سوی نشریه اکونومیست لقب «بدترین مدیریت اقتصادی جهان» را بر سینه دولتمردان خود آویخته بود، در یک عقب ‌نشینی آشکار از سیاست ‌های پوپولیستی و ۱۲ سال پس از کنترل‌ های شدید بر بازار ارز، تصمیم گرفت نرخ بازار را به رسمیت بشناسد و به بانک ‌ها و صرافی‌ها اجازه دهد مبادلات ارزی را براساس «نرخ حاشیه ‌ای ارز» به انجام برساند.
11	21 بهمن 1396، اوبر با پرداخت ۲۴۵میلیون دلار غرامت به waymo شاخه خودروی خودران گوگل به دعوای قانونی میان دو شرکت پایان داد.
12	منابع: موسسه مطالعات و پژوهش های سیاسی و روزنامه دنیای اقتصاد
