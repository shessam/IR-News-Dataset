asriran_1_data###بازی روانی استقلال با مصدومیت دیاباته###https://www.asriran.com/fa/news/712005/بازی-روانی-استقلال-با-مصدومیت-دیاباته###['ورزشی']###2020-02-03 14:30:00###۷۱۲۰۰۵###['استقلال', 'دیاباته']
18
1	به نظر می‌رسد استقلالی‌ها نمی‌خواهند تا لحظه اعلام ترکیب خود برای دربی وضعیت شیخ دیاباته را به صورت شفاف تشریح کنند.
2	به گزارش "ورزش‌سه"، در ۴۸ ساعت اخیر استقلالی‌ها انواع خبرهای ضد و نقیض را درباره وضعیت ستاره خارجی تیم خود شنیده‌اند.
3	مصدومیت شیخ دیاباته در دقیقه ۱۵ بازی با نفت مسجدسلیمان شوک تلخی به هواداران استقلال قبل از دربی بود، اما صحبت‌های فرهاد مجیدی در نشست خبری بعد از این بازی تقریبا خیال همه را راحت کرد.
4	سرمربی آبی‌ها با قاطعیت کامل اعلام کرد درباره مهاجم اهل مالی تیمش جای هیچ نگرانی نیست.
5	با وجود اطمینانی که فرهاد مجیدی بابت حضور یکی از تاثیرگذارترین بازیکنان استقلال در دربی داده بود، از صبح دیروز بار دیگر اخباری مبنی بر احتمال غیبت این بازیکن در دربی به گوش رسید.
6	مصاحبه پزشک استقلال که از پاسخ ناامید کننده جواب MRI دیاباته خبر داد و حضور این بازیکن در دربی را بعید دانسته بود نیز شایعات غیبت شیخ در دربی را قوت بخشید.
7	با وجود تمامی این شایعات هنوز هم خبر قطعی از سوی استقلال مبنی بر غیبت دیاباته در دربی اعلام نشده؛ اتفاقی که گویا آبی ها هم روی استمرار آن تا چند ساعت قبل از دربی اصرار دارند.
8	به نظر می‌رسد مصدومیت دیاباته بهانه ای شده تا فرهاد مجیدی و کادرفنی استقلال نخواهند دست خود را برای دربی برابر حریف رو کنند و تا لحظه آخر ترکیب آنها برای گل محمدی و کادرفنی‌اش ناشناخته باشد.
9	بدون شک دیاباته با ۸ گلی که در لیگ برتر به ثمر رسانده و تاثیرگذاری بالایی که روی دیگر گل های استقلال داشته، می تواند نقشه های هر ۲ تیم را در دربی تغییر دهد.
10	با توجه به قدرت بدنی بالای این بازیکن گل محمدی اگر روی حضور دیاباته حساب باز کند، باید حداقل یکی از مدافعان خود را مامور مهار شیخ کند.
11	از سوی دیگر در صورت غیبت دیاباته هم سیستم هجومی استقلال با توجه به حضور ۲ مهاجم نه چندان بلندقامت مثل ارسلان مطهری و مهدی قائدی تغییر خواهد کرد.
12	کاوه ستوده پزشک تیم فوتبال استقلال روز دوشنبه در تشریح شرایط مصدومیت مهاجم این تیم گفت: اتفاق جدیدی رخ نداده است.
13	همچنان معاینات لازم را انجام می‌دهیم تا ببینیم چه اتفاقی رخ می‌دهد.
14	نه می‌توانم بگویم او به بازی می‌رسد نه می‌توانم بگویم نمی‌رسد.
15	فعلا منتظر هستیم تا شرایط او را بسنجیم.
16	آخرین صحبت‌های پزشک استقلال هم به ابهام های قبلی درباره وضعیت شیخ دیاباته افزوده و باید دید بالاخره چه زمانی مسئولان استقلال به صورت قطعی درباره شرایط این مهاجم نظر می‌دهند.
17	حتی شاید فرهاد مجیدی به خاطر رو نشدن نقشه‌هایش در دربی دیاباته به اردوی پیش از دربی هم ببرد و او را روی نیمکت بنشاند.
18	بدون شک زوج دیاباتهقائدی می‌تواند ایده‌آل‌ترین ترکیب برای خط حمله استقلال در دربی باشد؛ زوجی که تا همین جا ۱۷ گل به ثمر رسانده و خطرناک تر از قبل به حساب می‌آید.
