tabnak_data###سهام عدالت متوفیان به وراث می رسد###https://www.tabnak.ir/fa/news/981091/سهام-عدالت-متوفیان-به-وراث-می-رسد###['اقتصادی', 'داخلی']###2020-05-28 18:59:00###۹۸۱۰۹۱###['سهام عدالت', 'متوفیان', 'وراث']
1
1	مدیرعامل شرکت سپرده گذاری مرکزی گفت: سهام عدالت افراد متوفیان به وراث تعلق می‌گیرد.
2	به گزارش مهر، حسین فهیمی اظهار داشت: از ۴۹ میلیون نفر مشمول سهام عدالت ۲ میلیون و ۵۰۰ هزار نفر از افراد فوت شدند که سهام عدالت بیش از ۲۰ هزار نفر به وراث منتقل شد.
3	وراث می‌توانند با مراجعه به سایت شرکت سپرده گذاری به صورت انلاین از طریق میز خدمت، گواهی حصر وراثت را در سامانه بارگذاری کنند و شرکت سپرده گذاری بعد از استعلام مدارک، سهام عدالت را بین وراث تقسیم می‌کند.
4	وی افزود: در جلسه روز گذشته شورای عالی بورس، مهلت انتخاب روش آزادسازی سهام عدالت تا ۱۵ خرداد تمدید شد.
5	با توجه به اینکه امکان لغو تصمیم از روش مستقیم به غیرمستقیم وجود ندارد مشمولان این سهام در انتخاب این روش دقت کافی را داشته باشند.
6	مدیرعامل شرکت سپرده گذاری مرکزی ادامه داد: بیش از ۳ هزار نقطه در کشور کار احراز هویت را انجام می‌دهند که علاوه بر بانک، کارگزاری‌ها و دفاتر پیشخوان امکان احراز هویت به صورت انلاین نیز فراهم شد و افراد با مراجعه به سامانه سجام می‌توانند به صورت انلاین احراز هویت شوند.
7	وی اظهار داشت: آزادسازی سهام عدالت از روز شنبه دهم خرداد جاری به مفهوم عام و گسترده آن یعنی امکان استیفای حقوق همه جانبه سهامداری همانند سایر سهامداران انجام خواهد شد و مشمولان سهام عدالت قادر خواهند بود تمامی حقوق و منافع مالکانه خود را به عنوان سهامدار اعمال کنند.
8	فهیمی ادامه داد: البته این به معنای درخواست یا تشویق برای فروش سهام نیست بلکه درخواست ما این است که این دارایی ارزشمند را در سبد دارایی خود نگهداری کنند، اما چنانچه قصد فروش این سهام را دارند، می‌توانند با دو روش سفارش یکجای فروش با اعطای اختیار به شبکه بانکی به شعب بانک‌ها مراجعه کنند و یا اینکه از روز دهم خردادماه جاری در دفاتر شرکت‌های کارگزاری حضور یابند و به انتخاب خود تا سقف ۳۰ درصد از سهامشان را به فروش برسانند.
