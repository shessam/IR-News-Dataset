tabnak_data###هشدار اروپا درباره وقوع جنگ تمام عیار جهانی در ادلب / تلاش آمریکا برای برگرداندن تحریم‌های تسلیحاتی علیه ایران / حمله ارتش ترکیه به مواضع حزب الله در سوریه / اعزام تیمی از متخصصان چینی به ایران برای مقابله با کرونا###https://www.tabnak.ir/fa/news/962437/هشدار-اروپا-درباره-وقوع-جنگ-تمام-عیار-جهانی-در-ادلب-تلاش-آمریکا-برای-برگرداندن-تحریم‌های-تسلیحاتی-علیه-ایران-حمله-ارتش-ترکیه-به-مواضع-حزب-الله-در-سوریه-اعزام-تیمی-از-متخصصان-چینی-به-ایران-برای-مقابله-با-کرونا###['صفحه نخست', 'بین\u200cالملل']###2020-02-29 08:00:00###۹۶۲۴۳۷###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'روسیه', 'ترکیه', 'برجام', 'اروپا', 'ادلب']
1@@@2
1	برگزاری نشست ویژه ناتو درباره ادلب، آماده شدن اسرائیل برای جنگ با حزب الله، حمله ارتش ترکیه به مواضع حزب الله در سوریه، اعزام تیمی از متخصصان چینی به ایران برای مقابله با کرونا و تلاش آمریکا برای برگرداندن تحریم‌های تسلیحاتی علیه ایران، از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به هشدار اروپا درباره وقوع جنگ تمام عیار جهانی در ادلب نیز اشاره کرد.
3	به گزارش «تابناک»؛ دیپلمات ارشد اتحادیه اروپا روز جمعه هشدار داد، تنش‌ها در ادلب سوریه ممکن است تشدید و تبدیل به یک درگیری بین‌المللی بزرگ شود.
4	به گزارش رویترز، جوزپ بورل، رئیس سیاست خارجی اتحادیه اروپا در ادامه این اظهاراتش خاطرنشان کرد: اتحادیه اروپا همه تدابیر لازم را برای محافظت از منافع امنیتی خود در نظر می‌گیرد.
5	او در پستی در توئیتر نوشت: روند ادامه‌دار تشدید تنش‌ها باید فورا متوقف شود.
6	ریسک لغزش به سمت یک رویارویی نظامی بزرگ و تمام عیار بین المللی وجود دارد.
7	این وضعیت در عین حال موجب به بار آمدن درد و رنج‌های انسانی غیرقابل تحمل و به خاطر افتادن جان غیرنظامیان می‌شود.
8	بورل در ادامه صحبت‌هایش نوشت: اتحادیه اروپا از همه طرف‌ها خواستار فرونشاندن هر چه سریع‌تر تنش‌ها بوده و از بابت هرگونه تلفات جانی اظهار تاسف می‌کند.
9	اتحادیه اروپا تمامی تدابیر لازم را برای محافظت از منافع امنیتی خود در نظر خواهد گرفت.
10	ما با همه بازیگران مربوطه در تماسیم.
11	ینس استولتنبرگ، دبیرکل ناتو اعلام کرد، نشست این ائتلاف نظامی به درخواست آنکارا و درباره رخدادهای ادلب برگزار می‌شود.
12	عمر چلیک، دبیر مطبوعاتی حزب عدالت و توسعه هم گفت، کشورش آماده آغاز رایزنی با ناتو درباره ادلب است.
13	وی به شبکه راشا تودی گفت: حمله به ترکیه حمله به ناتوست و انتظار داریم اقدامات مشخصی برای ایجاد منطقه پرواز ممنوع بر فراز ادلب اتخاذ شود.
14	۳۳ سرباز ترک در حمله بامداد جمعه ارتش سوریه در ادلب کشته شدند که این در پی حمله ارتش ترکیه به پایگاه‌های ارتش سوریه بود و روسیه هم اعلام کرده نظامیان کشته شده در صف تروریست‌ها در ادلب بوده‌اند و ترکیه درباره حضور این افراد اطلاعی نداده بود.
15	چلیک همچنین اعلام کرد، وزیر خارجه ترکیه با دبیرکل ناتو گفت‌وگوی تلفنی کرده است.
16	پیشتر «اوانا لونگسکو» سخنگوی ناتو، که مواضع ینس استولتنبرگ را در مورد تحولات ادلب اعلام می‌کرد در ادامه گفت: دبیر کل ادامه حملات هوایی سوریه و متحد روس‌اش را در استان ادلب محکوم می‌کند و خواستار توقف فوری این حملات است.
17	دبیر کل ناتو همچنین از کلیه طرف‌های مناقشه جاری در شمال غرب سوریه خواسته است که در جهت کاستن از تنش‌ها در شرایط خطرناک کنونی تلاش کنند و از هر اقدامی که وضعیت انسانی فاجعه آمیز کنونی در منطقه را وخیم‌تر می‌کند بپرهیزند.
18	یادآور می‌شود، ترکیه به بهانه مبارزه با تروریسم و در اصل برای حمایت از گروه‌های شورشی مورد حمایت خود در سوریه، بخشی از خاک سوریه را به اشغال خود درآورده است.
19	به گزارش پایگاه خبری صد البلد، رزمایش‌های تیپ ۳۶ حاضر در جبهه شمالی و گردان زرهی هفت با هدف بالا بردن آمادگی رزمی برای جنگ آتی با لبنان و نیز راه اندازی سامانه جدید کنترل و نظارت وابسته به نیروهای زمینی به مدت دو هفته ادامه داشت.
20	فرمانده تیپ ۳۶ در این راستا گفت، ارتش اسرائیل رزمایش‌های پیچیده‌ای را در حوزه مأموریت‌های دفاعی، حمله، مقابله و رزمایش‌های زرهی انجام داد.
21	وی افزود: در این رزمایش‌ها جنگ آتی با لبنان شبیه‌سازی شد.
22	تعدادی از رزمندگان حزب الله لبنان در حمله هوایی غافلگیرانه در استان ادلب به شهادت رسیدند.
23	منابع خبری گزارش می‌دهند، به احتمال زیاد ارتش ترکیه در ادامه حملات روزهای اخیر به مواضع ارتش سوریه در ادلب، یک مرکز تجمع نیروهای مقاومت را هدف قرار داده است.
24	تا کنون شهادت سه تن و مجروحیت ده رزمنده دیگر تایید شده است.
25	برخی خبرها از شهادت ده رزمنده حکایت که تا کنون تایید نشده است.
26	«چانگ هوا» سفیر چین در تهران از عزیمت تیمی از متخصصان این کشور برای مقابله با کرونا به ایران خبر داد و نوشت: تیم متخصصان، چین را به مقصد ایران ترک کردند.
27	آنها می آیند.
28	ما اینجا و با هم هستیم.
29	« هوا چونیینگ» سخنگوی وزارت خارجه چین نیز در این باره اعلام کرده، یک تیم از کارشناسان چین در مسیر ایران هستند.
30	سخنگوی وزارت خارجه چین در این باره عنوان کرد: کوید۱۹ دشمن همه است.
31	ما باید با همدیگر با آن مبارزه کنیم.
32	هیچ چیزی نمی تواند مردم ایران را شکست دهد.
33	به گزارش فارس، پیش از این، روزنامه گلوبال تایمز چین خبر داد که دولت این کشور تیمی متشکل از متخصصان کنترل «کرونا» را روانه ایران کرده است.
34	یک منبع به این روزنامه گفته بود که چین برای کمک به ایران جهت مقابله با شیوع ویروس کرونا، یک تیم متخصص پزشکی را از شانگهای به ایران فرستاده است.
35	این تیم چهار کارشناس کنترل امراض را شامل می‌شود.
36	تاکنون یک محموله کمک های چین شامل ۲۰ هزار کیت تشخیص کرونا وارد ایران و این محموله امروز به ایران تحویل داده شد.
37	دومین محموله کمک های پزشکی چین شامل بیش از ۵۰ هزار کیت پیشرفته تشخیص سریع کرونا و دستگاه های اکسیژن ساز امشب با پرواز باری ماهان از گوانگجو عازم تهران می شود.
38	دو مقام آمریکایی روز جمعه از تلاش دولت «دونالد ترامپ»، رئیس‌جمهور آمریکا برای جلوگیری به اتمام رسیدن تحریم‌های تسلیحاتی علیه ایران در اکتبر ۲۰۲۰ خبر دادند.
39	به نوشته المانیتور، «مایک پامپئو» در جلسه کمیته امور خارجی مجلس نمایندگان آمریکا گفت، آمریکا از جامعه ملل خواهد خواست تحریم‌های سازمان ملل برای جلوگیری از فروش تسلیحات متعارف به ایران را تمدید کند.
40	پامپئو گفت: «ما امیدواریم اروپایی‌ها این خطر را که سلاح‌های چین و سامانه‌های تسلیحاتی روسیه به ایران فروخته شوند، جدی بگیرند.
41	»پامپئو همچنین گفت، ایالات متحده تلاش خواهد کرد روسیه‌ای و چینی‌ها را متقاعد کند قطعنامه سازمان ملل متحد برای تمدید این تحریم‌های تسلیحاتی را وتو نکنند.
42	سخنان پامپئو مشابه سخنانی است که «برایان هوک»، نماینده ویژه دولت آمریکا در امور ایران امروز در مصاحبه با المانیتور مطرح کرد.
43	برایان هوک در این مصاحبه گفت: «اگر اجازه بدهیم موعد این تحریم تسلیحاتی منقضی شود، مرتکب خطای دیپلماتیک شده‌ایم.
44	»سخنان پامپئو و برایان هوک موجب شد، برخی سیاستمداران ضدایرانی در آمریکا از اروپایی‌ها بخواهند بندی در برجام را که به «مکانیسم ماشه» معروف شده، فعال کنند.
45	ریچارد گلدبرگ، از اعضای سابق شورای امنیت ملی آمریکا در توئیتی نوشت: «اگر این کار به نتیجه نرسد، ایالات متحده اروپایی‌ها را برای فعال کردن مکانیسم ماشه تحت فشار قرار خواهد داد.
46	»هوک به المانیتور گفت، احیای مجدد تحریم‌های سازمان ملل علیه ایران «چیزی است که برای ما در دسترس است».
47	او علی‌رغم این اضافه کرد ایالات متحده بیشتر به عنوان بخشی از کارزار فشار حداکثری خود بیشتر روی اقدامات یکجانبه متمرکز است.
48	پامپئو هم در همین مورد به اعضای کنگره گفت: «ما به همکاران اروپایی‌مان خواهیم گفت از ابزارهایی که دارند برای جلوگیری از فروش سلاح‌های متعارف به بزرگترین حامی تروریسم استفاده کنند.
49	»طبق یکی از بندهای قطعنامه ۲۲۳۱ که از سال ۲۰۱۶ میلادی اجرایی شد، ایران تا پنج سال از خرید تسلیحات تهاجمی منع شده است.
50	این بند از قطعنامه در اکتبر سال ۲۰۲۰ (مهر ماه ۱۳۹۹) منقضی می‌شود و پس از آن ایران این امکان را خواهد داشت که از کشورهای خارجی جنگ‌افزار بخرد.
51	مقام‌های آمریکایی بارها ضمن ابراز نگرانی از لغو تحریم‌های تسلیحاتی سازمان ملل علیه ایران، خواستار جلوگیری از این مساله شده‌اند.
52	چند روز پیش، «ولادیمیر ارماکوف» مدیر اداره کنترل تسلیحاتی و عدم اشاعه وزارت خارجه روسیه تأکید کرد که تحریم‌های تسلیحاتی علیه ایران موقت هستند و اکتبر ۲۰۲۰ منقضی می‌شوند.
53	ولادیمیر ارماکوف در مصاحبه با اسپوتنیک گفت: «من می‌توانم به شما اطمینان بدهم هیچ رایزنی و بحث رسمی درباره بازنگری کردن در قطعنامه ۲۲۳۱ شورای امنیت سازمان ملل وجود ندارد، نه در شورای امنیت و نه در هیچ جایگاه دیگر».
54	این مقام روس پاسخ فوق را در جواب به این که آیا احتمال مذاکره برای تمدید تحریم تسلیحاتی ایران وجود دارد، مطرح کرد.
55	مدیر اداره کنترل تسلیحاتی و عدم اشاعه وزارت خارجه روسیه افزود: «البته این موضوع را هم دوست دارم مطرح کنم، در قطعنامه مذکور (۲۲۳۱) که در رابطه با فرایند مرتبط با ارائه تسلیحات و مهمات نظامی به ایران و یا صدور تسلیحات از ایران به خارج است، یک مکانیسم یا حتی گزینه‌ای برای تمدید (تحریم تسلیحاتی ایران) وجود ندارد».
56	این مقام روس با تاکید بر اینکه مفاد قطعنامه ۲۲۳۱ با هدف «محدود کردن حقوق قانونی ایران» طراحی نشده است، افزود: «هدف (این قطعنامه) ایجاد شرایط مناسب برای روشن شدن برخی سوالات آژانس بین‌المللی انرژی اتمی بود؛ سوالاتی که می‌خواست از تهران بپرسد.
57	موضوع همه سوالات کاملا بسته و در دسامبر ۲۰۱۵ از دستور کار خارج شدند و این موضوع در اسناد آژانس و تصمیمات شورای حکام هم منعکس شده است».
58	قطعنامه ۲۲۳۱ در سال ۲۰۱۵ در تأیید توافق هسته‌ای برجام به تصویب شورای امنیت سازمان ملل متحد رسید.
