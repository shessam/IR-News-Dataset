asriran_1_data###۳۰ کشته در حمله بوکوحرام در نیجریه###https://www.asriran.com/fa/news/713297/۳۰-کشته-در-حمله-بوکوحرام-در-نیجریه###['بین الملل']###2020-02-11 13:23:00###۷۱۳۲۹۷###['نیجریه', 'بوکوحرام']
4@@@5
1	دست‌کم ۳۰ تن در منطقه بورنو در نیجریه در اثر به آتش کشیده شدن چندین کامیون حامل مسافر که احتمال می‌رود از سوی شبه‌نظامیان وابسته به بوکوحرام صورت گرفته باشد، جان باختند.
2	به گزارش ایسنا، مسئولیت این حادثه هنوز از سوی هیچ گروهی بر عهده گرفته نشده اما گروه بوکوحرام و داعش معمولا در این منطقه دست به حمله می‌زنند.
3	خبرگزاری رویترز به نقل از شاهدان عینی و ساکنان این منطقه گزارش کرد، دست‌کم ۳۰ تن در اثر این حادثه جان خود را از دست دادند.
4	شاهدان عینی اظهار کرده‌اند، شبه‌نظامیان سوار بر موتور سیکلت این حمله را صورت دادند و گهگاه شلیک‌های پراکنده‌ای داشتند.
5	آن‌ها دست‌کم ۱۸ خودرو را به آتش کشیده و چندین تن را ربودند.
6	به گفته فرمانده ارتش نیجریه، شمار تلفات این حمله پایین‌تر از چیزی است که گزارش شده زیرا ارتش ۱۰ تن از آنان را احیا کرده است.
7	محمدو بوهاری، رییس جمهور نیجریه با محکوم کردن این حمله اظهار کرد، برای مقابله با چالش‌های امنیتی موجود، اطلاعات و تجهیزات نظامی بیشتری را به کار می‌گیرد.
