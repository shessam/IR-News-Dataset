roozno_data###داروی کرونا احتمالا تا ۳ ماه آینده به بازار می‌آید###http://roozno.com//fa/news/422794/داروی-کرونا-احتمالا-تا-۳-ماه-آینده-به-بازار-می‌آید###[]###2020-04-19 12:28:00###۴۲۲۷۹۴###['داروی کرونا', 'بازار']
1
1	مینو محرز، عضو کمیته کشوری مبارزه با بیماری‌های واگیر وزارت بهداشت، درمان و آموزش پزشکی گفت: داروی «رم دسیویر» (Remdesivir) که در گذشته برای درمان ابولا تولید شده بود، مراحل نهایی کارآزمایی بالینی را برای درمان کرونا طی می‌کند و احتمالا تا سه ماه آینده به عنوان داروی درمان کووید ۱۹ به بازار دنیا معرفی می شود.
2	عضو کمیته کشوری مبارزه با بیماری‌های واگیر وزارت بهداشت، درمان و آموزش پزشکی گفت: داروی «رم دسیویر» (Remdesivir) که در گذشته برای درمان ابولا تولید شده بود، مراحل نهایی کارآزمایی بالینی را برای درمان کرونا طی می‌کند و احتمالا تا سه ماه آینده به عنوان داروی درمان کووید ۱۹ به بازار دنیا معرفی می شود.
3	به گزارش روز نو :مینو محرز روز یکشنبه افزود: داروی «رم دسیویر» یک داروی ضد ویروس و تولید یک شرکت آمریکایی است و در زمان شیوع بیماری کووید ۱۹ در چین هم در درمان بیماران موثر بود.
4	این دارو اکنون در اروپا و آمریکا تحت یک کارآزمایی وسیع برای درمان این بیماری است و نتیجه آن فوق العاده خوب بوده است.
5	اکنون در مرحله سوم کارآزمایی بالینی برای درمان کووید ۱۹ است و فقط یک مرحله دیگر باقیمانده است.
6	وی افزود: نتیجه مراحل قبلی کارآزمایی بالینی این دارو با موفقیت طی شده است و احتمالا تا دو یا سه ماه آینده با گذراندن مرحله آخر کارآزمایی بالینی این دارو به عنوان داروی اختصاصی درمان کووید ۱۹ به بازار دنیا عرضه می شود.
7	محرز گفت: چین هم این دارو را در اختیار دارد و اگر تایید شود می توانیم این دارو را از چین تهیه کنیم.
8	البته اکنون مقدار کمی از این دارو در کشور وجود دارد و در برخی مراکز درمانی ایران در بهبود بیماران کرونا موثر بوده است.
9	وی ادامه داد: سازمان بهداشت جهانی هم یک مطالعه بزرگ در چندین کشور اروپایی و آسیایی از جمله ایران درباره اثربخشی این دارو انجام می دهد.
10	البته مطالعه وسیع آمریکا و اروپا در مورد این دارو یک مطالعه چند مرکزی و بزرگ است و نتیجه آن ارزشمند و قابل توجه خواهد بود.
11	عضو کمیته کشوری مبارزه با بیماری های واگیر وزارت بهداشت، درمان و آموزش پزشکی گفت: این دارو چند سال پیش برای درمان ابولا تولید شد و بعد کنار گذاشته شد اما بعد از شیوع کرونا آمریکا این دارو را به چین داد و مشخص شد که در درمان این بیماری موثر است.
12	نمودار کرونا مسطح شدمحرز درباره وضعیت شیوع کرونا در ایران گفت: به نظر می رسد که شیوع کرونا و ابتلا به بیماری کووید ۱۹ در کشور به شکل محسوسی کاهش پیدا کرده و نمودار این اپیدمی در ایران به پیک و نقطه اوج خود رسیده و مسطح شده است.
13	گزارش هایی که در اکثر استانها داریم نشان می دهد مثلا در تهران و اصفهان که شیوع بالای این بیماری را داشتیم به وضعیت مسطح و عبور از پیک این بیماری رسیده ایم و البته در بسیاری از استانها روند کاهشی و نزولی این اپیدمی زودتر شروع شده بود.
14	وی افزود: مهمترین علت کنترل و کاهش موارد جدید کرونا، در خانه ماندن مردم و اجرای طرح فاصله گذاری فیزیکی به خصوص در ایام نوروز است.
15	فاصله گذاری اجتماعی عبارت درستی نیست.
16	آنچه باید اجرا شود فاصله گذاری فیزیکی است که موثر بوده است و در تمام دنیا نیز بهترین راهکاری که تاکنون برای کنترل این بیماری انجام شده، همین فاصله گذاری فیزیکی بین افراد است.
17	محرز گفت: به عنوان مثال در بیمارستان امام خمینی(ره) که من حضور دارم، در دو ماه گذشته ۱۸ هزار مراجعه سرپایی و بیش از دو هزار بستری برای بیماران تنفسی داشتیم که عمدتا کرونایی بودند و همه تخت های بستری و آی سی یو برای این بیماران اشغال بود اما اکنون عمده این تخت ها خالی شده و بیمارستان ۱۳۰۰ تختخوابی امام تهران به مرحله عادی و پذیرش بیماران غیر کرونایی رسیده است و تعداد موارد مشکوک به کرونا که روزانه مراجعه می کنند به ۳۰ تا ۵۰ نفر کاهش پیدا کرده است.
18	این فوق تخصص بیماری های عفونی افزود: نگران بازگشایی مشاغل هستیم.
19	به مسئولان هم توصیه کرده بودیم که بازگشایی ها به تعویق بیفتد، البته مسائل اقتصادی، اجتماعی و روانی هم باید در نظر گرفته شود.
20	به هر حال این تصمیم گرفته شده است و باید ببینیم که چه پیش می آید اما کشورهایی که در کنترل این اپیدمی موفق بوده اند؛ جاهایی بوده اند که روی فاصله گذاری فیزیکی بین افراد خیلی جدی بودند و انجام دادند.
21	وی در پاسخ به این پرسش که چه تعداد از افراد تاکنون در ایران به کرونا مبتلا شده اند به ایرنا گفت: نمی توانیم برآوردی داشته باشیم چون تست زیادی انجام نمی دهیم.
22	جاهایی مثل اروپا، آمریکا یا استرالیا که تعداد زیادی تست انجام می دهند، می توانند کشف کنند که چه میزان از افراد جامعه درگیر این ویروس شده اند و حتی جاهایی که تجمع مبتلایان بیشتر است را پیدا می کنند اما در ایران امکان اینکه از افراد زیادی تست کنیم نداریم.
23	محرز افزود: با این حال اکنون که نمودار شیوع کرونا در حال مسطح شدن است، نشان می دهد که عده زیادی از افراد جامعه مبتلا شده اند و می دانیم که عمده این مبتلایان بدون علامت هستند ولی فقط با انجام تست می توانیم متوجه شویم که چند درصد جامعه مبتلا شده اند.
24	عضو کمیته کشوری مبارزه با بیماری های واگیر و کرونا وزارت بهداشت گفت: در مورد ابتلای مجدد افرادی که یکبار به کرونا مبتلا شده اند، هنوز نمی توانیم نظر قطعی بدهیم و زمان می خواهد که بتوانیم جواب این پرسش را بدهیم و گرمای هوا هم هنوز معلوم نیست در کاهش و کنترل این بیماری موثر باشد.
25	محرز درباره استفاده از کیت تشخیص آنتی بادی و پادتن کرونا در بین افراد جامعه گفت: این کار امکانپذیر است و در برخی شهرهای کوچک در حال بررسی است.
26	اگر این کیت به صورت انبوه و زیاد تولید شود که توان آن را هم در کشور داریم و مسئولان امکانات آن را بدهند، می توانیم افراد جامعه را بررسی کنیم و کسانی که به این ویروس مبتلا شده اند می توانند با خیال راحت به کار و زندگی برگردند.
