tabnak_data###واکسن بیماری کرونا هنوز ساخته نشده است###https://www.tabnak.ir/fa/news/954609/واکسن-بیماری-کرونا-هنوز-ساخته-نشده-است###['صفحه نخست', 'علمی -آموزشی']###2020-01-26 13:03:00###۹۵۴۶۰۹###['واکسن', 'کرونا', 'چین']
1
1	شرکت‌های زیست‌فناوری به شدت به دنبال دستیابی به یک واکسن برای ویروس خطرناک و در حال شیوع کرونای جدید هستند که اولین بار در شهر ووهان در چین دیده شد و در حال شیوع است و برخلاف اخبار در حال انتشار در فضای مجازی هنوز هیچ واکسنی برای آن ساخته نشده است.
2	به گزارش ایسنا و به نقل از آی‌ای، شرایط با ویروس کرونا (coronavirus) به طور فزاینده‌ای در حال نگران کننده‌تر شدن است، زیرا اولین پزشکی که بیماران مبتلا به این ویروس را تحت درمان قرار می‌داد به ویروس مبتلا و در مقابل آن تسلیم شد.
3	در حالی که منبع و مرکز تشخیص و شیوع این بیماری یعنی شهر ووهان چین در تلاش برای ساخت یک بیمارستان اختصاصی است، ممکن است خبر‌های خوب به زودی به ما برسند، زیرا شرکت‌های بیوتکنولوژی با عجله در حال ساخت و توسعه یک واکسن برای ویروس کشنده "nCoV۲۰۱۹" هستند.
4	محققان از اندکی پس از تایید شیوع این ویروس جدید در ماه دسامبر توسط مقامات چینی در حال مطالعه کدژنتیکی این ویروس جدید هستند.
5	به عنوان مثال وقتی شرکت "نواواکس" (Novavax) اعلام کرد که سعی دارد این واکسن را بسازد، سهام آن طی یک روز ۷۰ درصد افزایش یافت.
6	همچنین شرکت "اینوویو" (Inovio) از اهدای کمک هزینه ۹ میلیون دلاری برای ائتلاف نوآوری‌های آمادگی اپیدمی (CEPI) برای ساخت این واکسن خبر داد.
7	شرکت "ویر" (Vir) نیز گفت که آزمایش می‌کند تا ببیند آیا هیچ یک از آنتی‌بادی‌های در اختیار این شرکت می‌تواند روی این ویروس کار کند یا نه.
8	شرکت "مدرنا" (Moderna) نیز از همکاری با انستیتوی ملی بهداشت و بودجه برای ساخت این واکسن پرده برداشت.
9	همچنین گزارش شده است که مرکز پیشگیری و کنترل بیماری چین "CDC" به منظور تشخیص این ویروس جدید، یک آزمایش واکنش زنجیره‌ای معکوس رونویسیپلیمراز (rRTPCR) را توسعه داده است که قصد دارد طی روز‌ها و هفته‌های آینده با مقامات بهداشتی در ایالات متحده و خارج از این کشور به اشتراک بگذارد.
10	در عین حال شرکت "CoDiagnostics" نیز از برنامه‌های خود برای توسعه روشی تشخیصی PCR خبر داده است.
11	احتمال می‌رود که "nCoV۲۰۱۹" در بازار غذا‌های دریایی و گوشت در ووهان ظهور کرده باشد.
12	تاکنون شمار تلفات این ویروس به ۵۶ نفر افزایش یافته است و بیش از ۲۰۰۰ مورد تایید شده در سراسر جهان از جمله کشور‌های چین، هنگ کنگ، ماکائو، تایوان، استرالیا شناسایی شده است.
13	در چین ۳۰ استان هشدار بهداشت عمومی خود را به سطح یک رسانده‌اند و تجمع‌های عمومی ممنوع است.
14	به گفته تلویزیون دولتی چین، "شی جینپینگ" رئیس جمهور چین در جلسه ویژه دولت نسبت به "وضعیت وخیم" هشدار داد و افزود که این ویروس در حال افزایش سرعت شیوع خود است.
15	موسسه ملی سلامت آمریکا (NIH) امیدوار است آزمایش‌های انسانی را برای واکسن بالقوه کرونا طی سه ماه آتی آغاز کند.
16	در سال ۲۰۰۳ حدود ۲۰ ماه طول کشید تا از توالی ژن در آزمایشات واکسن انسانی برای ویروس مرگبار سارس استفاده شود.
17	کروناویروس‌ها خانواده بزرگی از ویروس‌ها هستند که از ویروس سرماخوردگی معمولی تا عامل بیماری سارس را شامل می‌شود.
18	کروناویروس‌ها در سال ۱۹۶۵ کشف شدند و مطالعه بر روی آن‌ها به‌طور مداوم تا اواسط دهه ۱۹۸۰ ادامه داشت.
19	ساختار کروناویروس‌ها دارای یک ژنوم RNA معمولی است.
20	افرادی که همزمان دارای بیماری دیگری باشند و کودکان مبتلا به بیماری‌های قلبی، بیشتر در معرض خطر ابتلا به کروناویروس‌ها هستند.
21	معمولاً شدت سرماخوردگی که کروناویروس عامل آن باشد بیشتر است.
22	کروناویروس‌ها که پس از راینو ویروس‌ها بزرگترین عامل ابتلا به سرماخوردگی هستند، بیشتر در زمستان و بهار باعث سرماخوردگی می‌شوند.
23	اگرچه کروناویروس‌ها بیشتر در حیوانات دیده می‌شوند، اما پنج نوع از آن‌ها دستگاه تنفسی بدن انسان را تحت تأثیر قرار می‌دهند.
24	تشخیص اینکه علت بیماری کروناویروس باشد یا خیر کمی مشکل است، چرا که برخلاف راینو ویروس‌ها به سختی در آزمایشگاه رشد و نمو می‌کنند.
25	کروناویروس‌ها (Coronaviruses) خانواده بزرگی از ویروس‌ها هستند که بیماری‌های مختلفی را از سرماخوردگی معمولی گرفته تا سندرم حاد و شدید تنفسی یا همان SARS (سارس) ایجاد می‌کنند.
26	این بیماری به نام سندرم نارسایی تنفسی خاورمیانه نیز شناخته می‌شود که به اختصار "MERSCoV" خوانده می‌شود.
27	کروناویروس‌ها دستگاه تنفسی فوقانی و تحتانی را در انسان‌ها درگیر می‌کنند و عامل یک سوم سرماخوردگی‌های شایع هستند.
28	کرونای جدید نام یک گونه از کروناویروس‌ها است.
29	در برخی از رسانه‌های چینی، سوپ خفاش به عنوان یکی از منابع احتمالی انتقال این ویروس به انسان مطرح شده است.
30	یک مغازه فروش گوشت حیوانات در ووهان چین با انتشار این ویروس در ارتباط دانسته شده است.
31	ویروس کرونا دسته‌ای از ویروس‌ها را شامل می‌شود که بیماری‌هایی از سرماخوردگی ساده تا سارس را موجب می‌شوند.
32	این ویروس از حیوانات به انسان قابل انتقال است.
33	بیماری‌زایی این ویروس، سیستم تنفسی را تحت تأثیر قرار می‌دهد و علایمی مشابه سرماخوردگی ساده ایجاد می‌کند.
34	علایم ویروس کرونا شامل آبریزش بینی، سرفه، گلو درد است که می‌تواند با سر درد و تب نیز همراه باشد و تا چند روز به طول می‌انجامد.
35	در افرادی با نقص سیستم ایمنی، افراد مسن و کودکان این علایم می‌تواند شدیدتر شده و ذات‌الریه و برونشیت را ایجاد کند.
36	ویروس کرونای جدید به نظر می‌رسد کم‌خطرتر از سارس باشد و در ۱۵ تا ۲۰ درصد موارد به صورت شدید بروز یافته است.
