tabnak_data###کشته شدن ۲۹ سرباز ترکیه‌ای در ادلب سوریه / واکنش وزارت خارجه به توقف یکباره پرواز‌های امارات به ایران و بالعکس/ گفت‌وگوی تلفنی وزرای دفاع آمریکا و ترکیه درباره اوضاع ادلب/ درخواست پارلمان آلمان برای تمدید ممنوعیت ارسال سلاح به عربستان###https://www.tabnak.ir/fa/news/962280/کشته-شدن-۲۹-سرباز-ترکیه‌ای-در-ادلب-سوریه-واکنش-وزارت-خارجه-به-توقف-یکباره-پرواز‌های-امارات-به-ایران-و-بالعکس-گفت‌وگوی-تلفنی-وزرای-دفاع-آمریکا-و-ترکیه-درباره-اوضاع-ادلب-درخواست-پارلمان-آلمان-برای-تمدید-ممنوعیت-ارسال-سلاح-به-عربستان###['صفحه نخست', 'بین\u200cالملل']###2020-02-28 08:00:00###۹۶۲۲۸۰###['تحولات خاورمیانه', 'تحولات سوریه', 'تحولات عراق', 'تحولات یمن', 'ایران و آمریکا', 'برجام', 'اروپا', 'ادلب']
1@@@2
1	واکنش وزارت خارجه به توقف یکباره پرواز‌های امارات به ایران و بالعکس، گفت‌وگوی تلفنی وزرای دفاع آمریکا و ترکیه درباره اوضاع ادلب، درخواست پارلمان آلمان برای تمدید ممنوعیت ارسال سلاح به عربستان و حمله بالگرد‌های اسرائیل به مواضع ارتش سوریه در قنیطره از جمله مهم‌ترین خبر‌ها و رویداد‌های مرتبط با خاورمیانه در ۲۴ ساعت گذشته بوده اند.
2	در این میان، باید به کشته شدن ۲۹ سرباز ترکیه‌ای در ادلب سوریه نیز اشاره کرد.
3	به گزارش «تابناک»؛ «دیده‌بان حقوق بشر سوریه»، وابسته به معارضان سوری بامداد جمعه مدعی کشته شدن ۳۴ سرباز ترکیه در استان ادلب سوریه شد.
4	استاندار «هاتای» که با «ادلب» هم‌مرز است، کشته شدن ۲۹ سرباز را تأیید کرده است.
5	همزمان رسانه‌های ترکیه‌ای گزارش داده‌اند، شورای امنیت ملی ترکیه به ریاست «رجب طیب اردوغان»، رئیس‌جمهور ترکیه تشکیل جلسه داده است.
6	شبکه خبری المیادین گزارش داده، این سربازها در حمله هوایی که در نزدیکی روستای «الباره»، واقع در «جبل الزاویه»، در حومه استان ادلب انجام شد، کشته شده‌اند.
7	رسانه‌های آمریکایی هم می‌گویند، «مارک اسپر»، وزیر دفاع آمریکا با «حلوصی آکار»، وزیر دفاع ترکیه درباره «حمله ارتش سوریه به گروه‌های مسلح در ادلب» گفت‌وگو کرده است.
8	شبکه المیادین به نقل از خبرنگارش در سوریه گزارش داد، چهار بالگرد ارتش ترکیه برای انتقال اجساد سربازان کشته‌ شده و نظامیان مجروح وارد حریم هوایی سوریه شد.
9	خبرگزاری «آناتولی» به نقل از استاندار «هاتای» شمار سربازان کشته شده در جریان این حمله هوایی را ۲۹ تن اعلام کرده است.
10	استاندار هاتای مدعی شده سربازان ترکیه‌ای در حمله جنگنده‌های ارتش سوریه کشته شده‌اند.
11	برخی منابع دیگر گفته‌اند این حمله هوایی توسط روسیه انجام شده است.
12	سیدعباس موسوی سخنگوی وزارت امور خارجه در پاسخ به پرسش خبرنگاران درباره توقف یکباره و از قبل اعلام نشده پروازهای امارات به کشورمان و بالعکس که باعث شد، برخی از هم میهنان برای بازگشت به کشور دچار مشکلاتی شوند اظهار داشت: تلاش‌ها و پیگیری‌های بی‌وقفه‌ای از سوی وزارت امور خارجه و نمایندگی‌های کشورمان در ابوظبی و دبی با مسئولین ذیربط سازمان هواپیمایی کشوری، وزارت خارجه در محل و سفارت امارات در تهران برای کسب مجوز پرواز شرکت‌های هواپیمایی ایرانی انجام شده است.
13	موسوی افزود: براساس آخرین اطلاعات، موافقت اصولی برای ارائه مجوز پروازها صادر شده و به زودی پروازهای مربوطه انجام خواهد گرفت.
14	سخنگوی وزارت امور خارجه همچنین اظهار داشت: تمامی تلاش خود را برای رفع مشکل به کار گرفته‌ایم و امیدواریم با هماهنگی تمامی دستگاه‌های ذیربط، تسهیلات مورد نیاز را برای بازگشت هموطنان عزیزمان به کشور فراهم سازیم.
15	«حلوصی آکار» وزیر دفاع ترکیه و «مارک اسپر» همتای آمریکایی وی روز پنج‌شنبه در تماسی تلفنی درباره اوضاع ادلب سوریه بحث و تبادل نظر کردند.
16	وزارت دفاع ترکیه طی بیانیه‌ای در خصوص گفت‌وگوی تلفنی حلوصی آکار و مارک اسپر اعلام کرد: «وزیر دفاع ما و همتای آمریکایی وی تلفنی درباره راهکارهای پایان دادن به بحران ادلب و همچنین درباره مسائل دوجانبه و منطقه‌ای و سایر مسائل امنیتی و دفاعی گفت‌وگو کردند.
17	»"نوربرت روتگن"، رئیس کمیسیون سیاست خارجی پارلمان آلمان در گفت‌وگو با یک رسانه آلمانی، خواستار تمدید روند توقف ارسال تسلیحات به عربستان سعودی شد.
18	روتگن که نامزد ریاست حزب دموکرات مسیحی و صدر اعظمی آلمان هم هست اظهار داشت: تا زمانی که عربستان سعودی در جنگ ویرانگر در یمن مشارکت می کند، ارسال تسلیحات به ریاض نباید مطرح شود؛ از این روی من موافق تمدید ممنوعیت ارسال تسلیحات به این کشور هستم.
19	حزب چپ و حزب سبز آلمان هم مخالف لغو ممنوعیت تسلیحات برای آلمان هستند.
20	"فیصل بن فرحان آل سعود"، وزیر امور خارجه عربستان در کنفرانس امنیتی مونیخ، خواستار لغو توقف صادرات تسلیحات آلمان به کشورش شده بود.
21	احزاب دولت ائتلافی آلمان در ماه مارس سال ۲۰۱۸ در قرارداد ائتلافی درباره توقف صادرات تسلیحات برای کشور‌هایی که مستقیماً در جنگ یمن مشارکت می‌کنند به توافق رسیدند.
22	البته همچنان در‌های پشتی برای ارسال تسلیحات به عربستان وجود داشت.
23	اما حدود شش ماه بعد از این توافق ائتلافی و با توجه به دست داشتن عربستان سعودی در قتل روزنامه نگار منتقد آل سعود، جمال خاشقجی در کنسولگری عربستان در ترکیه، توقف کامل صادرات تسلیحات به عربستان سعودی در دستور کار دولت آلمان قرار گرفت و این تصمیم دولت آلمان تا به حال دو بار و اخیرا تا ۳۱ ماه مارس سال ۲۰۲۰ تمدید شده است.
24	دولت آلمان باید در هفته‌های آینده درباره تمدید و یا لغو این تصمیم علیه عربستان تصمیم‌گیری کند.
25	رسانه‌های دولتی سوریه بامداد جمعه گزارش دادند بالگردهای رژیم صهیونیستی مواضع ارتش سوریه را در استان قنیطره هدف قرار داده‌اند.
26	خبرگزاری رسمی سوریه گزارش داد، بالگردهای رژیم صهیونیستی با استفاده از حریم هوایی بلندی‌های جولان، مواضع نیروهای دولت سوریه را در استان قنیطره هدف حمله قرار داده‌اند.
