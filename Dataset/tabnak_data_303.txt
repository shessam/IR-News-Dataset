tabnak_data###هشدار فیس‌بوک در خصوص سفر به چین###https://www.tabnak.ir/fa/news/955274/هشدار-فیس‌بوک-در-خصوص-سفر-به-چین###['اقتصادی', 'خارجی']###2020-01-28 20:15:00###۹۵۵۲۷۴###['هشدار', 'فیس\u200cبوک', 'سفر به چین']
1
1	فیس‌بوک با انتشار بیانیه‌ای جدید از تمامی کارکنان خود درخواست کرده که از هرگونه سفر غیرضروری به چین خودداری کنند.
2	به گزارش ایسنا، هم زمان با گسترش و شیوع ویروس کشنده و خطرناک جدید موسوم به کروناویروس که تاکنون در چین منجر به کشته شدن حدود ۱۰۶ نفر شده و بالغ بر چهار هزار و ۵۰۰ نفر را نیز در شهر و کشورهای مختلف مبتلا کرده است، بسیاری از کشورها و شرکت های بزرگ به شهروندان هشدار داده‌اند که از هرگونه سفر غیرضروری به چین و مناطق شرق آسیا که بیشتر در معرض این ویروس قرار گرفته‌اند، خودداری کنند.
3	حالا در تازه‌ترین خبری که رویترز منتشر کرده، سخنگوی شرکت آمریکایی فیس‌بوک که بدون شک یکی از بزرگترین غول‌های تکنولوژی در جهان محسوب می‌شود، نیز با انتشار اعلامیه و بیانیه ای جدید از تمامی کارکنان خود اعم از کارگر، کارمند و کارشناس، درخواست کرده که تا چند ماه آینده هیچ برنامه‌ای برای سفر به چین ترتیب نداده و به این کشور که به شدت درگیر ویروس خطرناک و کشنده کروناست، سفر نکنند.
